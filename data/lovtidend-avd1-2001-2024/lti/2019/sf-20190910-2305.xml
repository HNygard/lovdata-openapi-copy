<!DOCTYPE html><html lang="no"><head><title>Forskrift om studier og eksamen ved Lovisenberg diakonale høgskole (LDH)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-09-10-2305</dd><dt class="dokid">DokumentID</dt><dd class="dokid">LTI/forskrift/2019-09-10-2305</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Lovisenberg diakonale høgskole</li></ul></dd><dt class="dateInForce">I kraft fra</dt><dd class="dateInForce">2019-09-10</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-06-18-757</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-1</li><li>lov/2005-04-01-15/§3-2</li><li>lov/2005-04-01-15/§3-3</li><li>lov/2005-04-01-15/§3-4</li><li>lov/2005-04-01-15/§3-5</li><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§3-8</li><li>lov/2005-04-01-15/§3-9</li><li>lov/2005-04-01-15/§3-10</li><li>lov/2005-04-01-15/§3-11</li><li>lov/2005-04-01-15/§4-2</li><li>lov/2005-04-01-15/§4-5</li><li>lov/2005-04-01-15/§4-7</li><li>lov/2005-04-01-15/§4-8</li><li>lov/2005-04-01-15/§4-9</li><li>lov/2005-04-01-15/§4-10</li><li>lov/2005-04-01-15/§5-1</li><li>lov/2005-04-01-15/§5-2</li><li>lov/2005-04-01-15/§5-3</li><li>forskrift/2005-12-16-1574</li><li>forskrift/2005-12-01-1392</li></ul></dd><dt class="dateOfPublication">Kunngjort</dt><dd class="dateOfPublication">2020-12-07 15:35</dd><dt class="journalNumber">Journalnummer</dt><dd class="journalNumber">2020-1690</dd><dt class="titleShort">Korttittel</dt><dd class="titleShort">Forskrift om studier og eksamen ved Lovisenberg diakonale høgskole (LDH)</dd><dt class="title">Tittel</dt><dd class="title">Forskrift om studier og eksamen ved Lovisenberg diakonale høgskole (LDH)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret for Lovisenberg diakonale høgskole (LDH) 10. september 2019 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-1, § 3-2, § 3-3, § 3-4, § 3-5, § 3-6, § 3-7, § 3-8, § 3-9, § 3-10, § 3-11, § 4-2, § 4-5, § 4-7, § 4-8, § 4-9, § 4-10, § 5-1, § 5-2 og § 5-3, forskrift 16. desember 2005 nr. 1574 om grader og yrkesutdanninger, beskyttet tittel og normert studietid ved universiteter og høgskoler og forskrift 1. desember 2005 nr. 1392 om krav til mastergrad.</dd><dt class="refid">RefID</dt><dd class="refid">forskrift/2019-09-10-2305</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om studier og eksamen ved Lovisenberg diakonale høgskole (LDH)<ul class="tocSubUl"><li>Kapittel 1. Generelle bestemmelser<ul class="tocSubUl"><li>§ 1-1. Virkeområde</li><li>§ 1-2. Definisjoner</li></ul></li><li>Kapittel 2. Generelle faglige bestemmelser<ul class="tocSubUl"><li>§ 2-1. Grader og videreutdanninger</li><li>§ 2-2. Krav til selvstendig arbeid</li><li>§ 2-3. Fastsetting av fagplan/studieplan</li><li>§ 2-4. Generelle bestemmelser knyttet til fagplan/studieplan</li><li>§ 2-5. Godskriving og faglig godkjenning</li><li>§ 2-6. Tilknytningskrav for tildeling av grad og utstedelse av vitnemål</li><li>§ 2-7. Fellesgrader – krav til innhold og sammensetning av grad som tildeles i samarbeid med andre institusjoner</li></ul></li><li>Kapittel 3. Studierett, utdanningsplaner, permisjoner, studieår<ul class="tocSubUl"><li>§ 3-1. Studierett</li><li>§ 3-2. Utdanningsplan</li><li>§ 3-3. Permisjon</li><li>§ 3-4. Studieår</li></ul></li><li>Kapittel 4. Oppmelding og vilkår for eksamen<ul class="tocSubUl"><li>§ 4-1. Vilkår for oppmelding til eksamen</li><li>§ 4-2. Oppmelding</li><li>§ 4-3. Avmelding</li><li>§ 4-4. Privatister</li><li>§ 4-5. Antall eksamensforsøk</li></ul></li><li>Kapittel 5. Gjennomføring av eksamen og veiledet praksis<ul class="tocSubUl"><li>§ 5-1. Ordinær eksamen</li><li>§ 5-2. Ny og utsatt eksamen</li><li>§ 5-3. Fravær fra eksamen under tilsyn, trekk fra eksamen eller blank besvarelse</li><li>§ 5-4. Fravær fra skriftlig eksamen uten tilsyn, eksempelvis hjemmeeksamen, bacheloroppgave, masteroppgave eller fordypningsoppgave</li><li>§ 5-5. Hjelpemidler</li><li>§ 5-6. Tilrettelagt eksamen og alternative vurderingsformer</li><li>§ 5-7. Gjennomføring av skriftlig eksamen under tilsyn</li><li>§ 5-8. Innlevering av besvarelser ved eksempelvis hjemmeeksamen, bacheloroppgave, masteroppgave eller fordypningsoppgave</li><li>§ 5-9. Eksamen på annet språk enn norsk</li><li>§ 5-10. Vurdering av veiledet praksis</li></ul></li><li>Kapittel 6. Sensur, klage, fusk, utestengning, vitnemål<ul class="tocSubUl"><li>§ 6-1. Sensur</li><li>§ 6-2. Begrunnelse for og klage over karakterfastsetting</li><li>§ 6-3. Klage over formelle feil ved eksamen</li><li>§ 6-4. Fusk og forsøk på fusk. Utestengning fra LDH</li><li>§ 6-5. Vitnemål og karakterutskrift</li></ul></li><li>Kapittel 7. Utfyllende bestemmelser og ikrafttredelse<ul class="tocSubUl"><li>§ 7-1. Utfyllende bestemmelser</li><li>§ 7-2. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2019-09-10-2305" id="dokument"><h1>Forskrift om studier og eksamen ved Lovisenberg diakonale høgskole (LDH)</h1><section class="section" data-name="kap1" id="kapittel-1" data-lovdata-URL="LTI/forskrift/2019-09-10-2305/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="LTI/forskrift/2019-09-10-2305/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Forskriften gjelder for grader, studier og eksamen ved Lovisenberg diakonale høgskole.</article><article class="numberedLegalP" data-numerator="2" id="kapittel-1-paragraf-1-nummer-2">(2) Forskriften gir regler om eksamen, krav for tildeling av grad og bestemmelser om studentenes rettigheter og plikter ved Lovisenberg diakonale høgskole.</article><article class="numberedLegalP" data-numerator="3" id="kapittel-1-paragraf-1-nummer-3">(3) Dersom bestemmelsene i denne forskrift ikke er i samsvar med lov om universiteter og høyskoler, gjeldende nasjonal rammeplan/forskrift til rammeplan for en utdanning eller forskrift om nasjonal retningslinje for en utdanning, vil lov og nasjonale forskrifters/rammeplaners bestemmelser gå foran.</article></article><article class="legalArticle" data-lovdata-URL="LTI/forskrift/2019-09-10-2305/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Definisjoner</span></h3><article class="defaultP"><i>Student </i></article><article class="legalP" id="kapittel-1-paragraf-2-ledd-1">En person som er tatt opp til et emne eller studieprogram ved LDH med hjemmel i universitets- og høyskoleloven § 3-6 og § 3-7.</article><article class="defaultP"><i>Studieprogram</i></article><article class="legalP" id="kapittel-1-paragraf-2-ledd-2">Med studieprogram menes en studieenhet som består av en samling emner med totalt læringsutbytte som tilbys studenter å søke på og bli tatt opp til. Et studieprogram kjennetegnes ved at det ikke er nødvendig å søke nytt opptak for å ta nye emner innenfor studieprogrammet.</article><article class="defaultP"><i>Studierett</i></article><article class="legalP" id="kapittel-1-paragraf-2-ledd-3">Rettigheter knyttet til det å være tatt opp ved et studieprogram eller enkeltemne og inneha studentstatus. Det innebærer rett til å delta i all undervisning og veiledning tilknyttet studiet, samt retten til å fremstille seg til eksamen.</article><article class="defaultP"><i>Rammeplan </i></article><article class="legalP" id="kapittel-1-paragraf-2-ledd-4">En plan for et studium der departementet har fastsatt nasjonale rammer for mål, innhold og vurdering i studiet.</article><article class="defaultP"><i>Fagplan</i></article><article class="legalP" id="kapittel-1-paragraf-2-ledd-5">LDHs konkretisering av læringsutbytter, innhold, organisering og vurdering i studier regulert av nasjonal rammeplan.</article><article class="defaultP"><i>Studieplan </i></article><article class="legalP" id="kapittel-1-paragraf-2-ledd-6">LDHs konkretisering av læringsutbytter, innhold, organisering og vurdering av utdanninger som ikke er regulert av nasjonal rammeplan.</article><article class="defaultP"><i>Programplan</i></article><article class="legalP" id="kapittel-1-paragraf-2-ledd-7">En beskrivelse av et studieprogram, uavhengig av om studieprogrammet er regulert av en rammeplan eller ikke.</article><article class="defaultP"><i>Studiepoeng</i></article><article class="legalP" id="kapittel-1-paragraf-2-ledd-8">Mål på omfanget av et studium der et fullt studieår er normert til 60 studiepoeng.</article><article class="defaultP"><i>Utdanningsplan</i></article><article class="legalP" id="kapittel-1-paragraf-2-ledd-9">En individuell plan som skal utarbeides mellom LDH og den enkelte student for gjennomføring av et studium av 60 studiepoengs omfang eller mer. Utdanningsplan kan også utarbeides for studier av 30 studiepoengs varighet. Planen inneholder bestemmelser om høgskolens ansvar og forpliktelser overfor studenten og studentens forpliktelser overfor LDH og medstudenter. Studenten må godkjenne utdanningsplanen hvert semester for å få gå opp til eksamen.</article><article class="defaultP"><i>Eksamen</i></article><article class="legalP" id="kapittel-1-paragraf-2-ledd-10">Eksamen er betegnelse på en prøve eller vurdering når resultatet skal inngå på vitnemålet eller innregnes i en karakter på vitnemålet.</article><article class="defaultP"><i>Ordinær eksamen</i></article><article class="legalP" id="kapittel-1-paragraf-2-ledd-11">Ordinær eksamen er den prøve som arrangeres for studenter som følger normal studieprogresjon.</article><article class="defaultP"><i>Utsatt eksamen </i></article><article class="legalP" id="kapittel-1-paragraf-2-ledd-12">Utsatt eksamen er den prøve som arrangeres for studenter som har levert legeerklæring eller har hatt annet dokumentert gyldig fravær ved ordinær eksamen.</article><article class="defaultP"><i>Ny eksamen</i></article><article class="legalP" id="kapittel-1-paragraf-2-ledd-13">Ny eksamen er den prøve som arrangeres for studenter som har gjennomført, men ikke bestått ordinær eksamen.</article><article class="defaultP"><i>Kandidat</i></article><article class="legalP" id="kapittel-1-paragraf-2-ledd-14">Student som er oppe til eksamen.</article><article class="defaultP"><i>Privatist</i></article><article class="legalP" id="kapittel-1-paragraf-2-ledd-15">Person som går opp til eksamen etter lov om universiteter og høyskoler § 3-10, uten å være opptatt ved studiet.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2019-09-10-2305/KAPITTEL_2"><h2>Kapittel 2. Generelle faglige bestemmelser</h2><article class="legalArticle" data-lovdata-URL="LTI/forskrift/2019-09-10-2305/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Grader og videreutdanninger</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Lovisenberg diakonale høgskole kan tildele følgende grader og videreutdanninger/etterutdanninger:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-1-nummer-1-punkt-1"><article class="legalP" id="kapittel-2-paragraf-1-nummer-1-punkt-1-ledd-1">Bachelor i sykepleie 180 studiepoeng.</article></article></li><li data-li-identifier="b." data-name="b."><article class="listArticle" id="kapittel-2-paragraf-1-nummer-1-punkt-2"><article class="legalP" id="kapittel-2-paragraf-1-nummer-1-punkt-2-ledd-1">Mastergrader 120 studiepoeng, også i samarbeid med annen utdanningsinstitusjon.</article></article></li></ul></article><article class="numberedLegalP" data-numerator="2" id="kapittel-2-paragraf-1-nummer-2">(2) Lovisenberg diakonale høgskole gir videreutdanninger som bygger på avsluttet 3-årig grunnutdanning<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-1-nummer-2-punkt-1"><article class="legalP" id="kapittel-2-paragraf-1-nummer-2-punkt-1-ledd-1">Akkrediterte videreutdanninger som bygger på bachelorgrad, inntil 90 studiepoeng.</article></article></li><li data-li-identifier="b." data-name="b."><article class="listArticle" id="kapittel-2-paragraf-1-nummer-2-punkt-2"><article class="legalP" id="kapittel-2-paragraf-1-nummer-2-punkt-2-ledd-1">Videreutdanninger/etterutdanninger som bygger på bachelorgrad, omfang inntil 60 studiepoeng.</article></article></li></ul></article><article class="numberedLegalP" data-numerator="3" id="kapittel-2-paragraf-1-nummer-3">(3) Dersom grader eller videreutdanninger utgår, må det sikres rimelige overgangsordninger. Overgangsordninger skal fremgå av fag- eller studieplan.</article><article class="numberedLegalP" data-numerator="4" id="kapittel-2-paragraf-1-nummer-4">(4) Høgskolen kan også tilby studier av kortere varighet som bygger på generell studiekompetanse.</article></article><article class="legalArticle" data-lovdata-URL="LTI/forskrift/2019-09-10-2305/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Krav til selvstendig arbeid</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) I bachelorgraden skal det inngå et selvstendig arbeid av et omfang på minimum 12 studiepoeng</article><article class="numberedLegalP" data-numerator="2" id="kapittel-2-paragraf-2-nummer-2">(2) I mastergraden skal det inngå et selvstendig arbeid av et omfang på minimum 30 studiepoeng. Omfanget av det selvstendige arbeidet skal ikke overskride 60 studiepoeng.</article></article><article class="legalArticle" data-lovdata-URL="LTI/forskrift/2019-09-10-2305/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Fastsetting av fagplan/studieplan</span></h3><article class="legalP" id="kapittel-2-paragraf-3-ledd-1">Det skal fastsettes fag-, studie- eller programplan for alle studier som tilbys ved LDH og som gir uttelling i studiepoeng.</article><article class="numberedLegalP" data-numerator="1" id="kapittel-2-paragraf-3-nummer-1">(1) Høgskolestyret fastsetter fagplaner, studieplaner og programplaner. Her beskrives innholdet i studiet:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-3-nummer-1-punkt-1"><article class="legalP" id="kapittel-2-paragraf-3-nummer-1-punkt-1-ledd-1">Studiets læringsutbytte, varighet, omfang og nivå</article></article></li><li data-li-identifier="b." data-name="b."><article class="listArticle" id="kapittel-2-paragraf-3-nummer-1-punkt-2"><article class="legalP" id="kapittel-2-paragraf-3-nummer-1-punkt-2-ledd-1">Studiets faginnhold, oppbygging og organisering</article></article></li><li data-li-identifier="c." data-name="c."><article class="listArticle" id="kapittel-2-paragraf-3-nummer-1-punkt-3"><article class="legalP" id="kapittel-2-paragraf-3-nummer-1-punkt-3-ledd-1">Eventuelle særlige vilkår for å kunne avlegge eksamen; som deltagelse i obligatoriske undervisningsenheter, obligatoriske skriftlige oppgaver med mere</article></article></li><li data-li-identifier="d." data-name="d."><article class="listArticle" id="kapittel-2-paragraf-3-nummer-1-punkt-4"><article class="legalP" id="kapittel-2-paragraf-3-nummer-1-punkt-4-ledd-1">Eksamens- og vurderingsordninger.</article></article></li></ul></article><article class="numberedLegalP" data-numerator="2" id="kapittel-2-paragraf-3-nummer-2">(2) Høgskolestyret er akkrediteringsorgan for studier på lavere grads nivå.</article><article class="numberedLegalP" data-numerator="3" id="kapittel-2-paragraf-3-nummer-3">(3) Rektor har delegert myndighet til å akkreditere studier/kurs med omfang inntil 15 studiepoeng.</article><article class="numberedLegalP" data-numerator="4" id="kapittel-2-paragraf-3-nummer-4">(4) Studietilbud på høyere grads nivå akkrediteres av NOKUT.</article></article><article class="legalArticle" data-lovdata-URL="LTI/forskrift/2019-09-10-2305/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Generelle bestemmelser knyttet til fagplan/studieplan</span></h3><article class="numberedLegalP" data-numerator="1" id="kapittel-2-paragraf-4-nummer-1">(1) Det skal framgå av fag-/studie-/programplan hvilke vurderinger underveis i studieløpet som skal inngå på vitnemålet eller regnes inn i karakter på vitnemål eller karakterutskrift, samt hvilke vurderingsuttrykk som benyttes.</article><article class="numberedLegalP" data-numerator="2" id="kapittel-2-paragraf-4-nummer-2">(2) Studentene skal hvert semester kunne avlegge eksamener og praksisstudier tilsvarende 30 studiepoeng for fulltidsstudier innen det studieprogram de er tatt opp på. Avlagte eksamener gir adgang til karakterutskrift.</article><article class="numberedLegalP" data-numerator="3" id="kapittel-2-paragraf-4-nummer-3">(3) Endringer i fag-/studie-/programplan skal ikke tre i kraft før ved starten av nytt studieår. Mindre endringer i pensum kan foretas underveis i studiet.</article></article><article class="legalArticle" data-lovdata-URL="LTI/forskrift/2019-09-10-2305/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Godskriving og faglig godkjenning</span></h3><article class="numberedLegalP" data-numerator="1" id="kapittel-2-paragraf-5-nummer-1">(1) Høgskolen avgjør søknader om godskriving og faglig godkjenning etter universitets- og høyskoleloven § 3-5 og forskrift om godskriving og fritak av høyere utdanning.</article><article class="numberedLegalP" data-numerator="2" id="kapittel-2-paragraf-5-nummer-2">(2) Søknad om fritak fra eksamen eller prøve må være fremsatt senest 8 uker etter at studieåret er påbegynt.</article><article class="numberedLegalP" data-numerator="3" id="kapittel-2-paragraf-5-nummer-3">(3) Søknad om fritak fra eksamen eller prøve blir ikke behandlet før studenten er tatt opp ved LDH.</article><article class="numberedLegalP" data-numerator="4" id="kapittel-2-paragraf-5-nummer-4">(4) Rektor kan fastsette retningslinjer for vurdering av søknader om fritak for deler av studium på grunnlag av dokumentasjon av realkompetanse etter universitets- og høyskoleloven § 3-5 annet ledd.</article><article class="numberedLegalP" data-numerator="5" id="kapittel-2-paragraf-5-nummer-5">(5) Rektor kan fastsette retningslinjer for vurdering av søknader om faglig godkjenning av annen høyere utdanning der kunnskapene er dokumentert på annen måte enn ved eksamen etter universitets- og høyskoleloven § 3-5 fjerde ledd.</article></article><article class="legalArticle" data-lovdata-URL="LTI/forskrift/2019-09-10-2305/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Tilknytningskrav for tildeling av grad og utstedelse av vitnemål</span></h3><article class="numberedLegalP" data-numerator="1" id="kapittel-2-paragraf-6-nummer-1">(1) For utstedelse av vitnemål for oppnådd grad eller videreutdanning, må minimum 60 av studiepoengene som inngår i grunnlaget for graden eller videreutdanningen, være avlagt ved Lovisenberg diakonale høgskole.</article><article class="numberedLegalP" data-numerator="2" id="kapittel-2-paragraf-6-nummer-2">(2) Bachelor-/masteroppgaven skal inngå i de 60 studiepoengene som må være avlagt ved LDH.</article></article><article class="legalArticle" data-lovdata-URL="LTI/forskrift/2019-09-10-2305/§2-7" data-name="§2-7" id="kapittel-2-paragraf-7"><h3 class="legalArticleHeader"><span class="legalArticleValue">§ 2-7</span>. <span class="legalArticleTitle">Fellesgrader – krav til innhold og sammensetning av grad som tildeles i samarbeid med andre institusjoner</span></h3><article class="numberedLegalP" data-numerator="1" id="kapittel-2-paragraf-7-nummer-1">(1) For grad som tildeles i samarbeid med andre institusjoner (fellesgrad), gjelder normalt de samme krav til innhold og sammensetning av graden som til grader som tildeles av Lovisenberg diakonale høgskole alene.</article><article class="numberedLegalP" data-numerator="2" id="kapittel-2-paragraf-7-nummer-2">(2) For fellesgrad kan det fastsettes unntak fra tilknytningskravet etter § 2-6.</article><article class="numberedLegalP" data-numerator="3" id="kapittel-2-paragraf-7-nummer-3">(3) Høgskolestyret kan fastsette retningslinjer for etablering av fellesgradsstudier og andre samarbeidsstudier.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2019-09-10-2305/KAPITTEL_3"><h2>Kapittel 3. Studierett, utdanningsplaner, permisjoner, studieår</h2><article class="legalArticle" data-lovdata-URL="LTI/forskrift/2019-09-10-2305/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Studierett</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Den som har akseptert tilbud om studieplass har studierett i henhold til normert studietid og fastsatt studieprogresjon til det studiet han/hun er tatt opp til.</article><article class="numberedLegalP" data-numerator="2" id="kapittel-3-paragraf-1-nummer-2">(2) Studieretten kan normalt beholdes to år i tillegg, dersom studenten er forsinket i sine studier. I tidsberegningen på to år inngår ikke utsatt studiestart, midlertidig utestengelse fra høgskolen og permisjoner etter § 3-3 nummer (1) og (2) i denne forskrift.</article><article class="numberedLegalP" data-numerator="3" id="kapittel-3-paragraf-1-nummer-3">(3) Studenten må semesterregistrere seg på Studentweb, betale semester- og studieavgift, samt godkjenne sin utdanningsplan hvert semester innen gjeldende frister, for å beholde studieretten.</article><article class="numberedLegalP" data-numerator="4" id="kapittel-3-paragraf-1-nummer-4">(4) Studenten vil normalt miste studieretten i følgende tilfeller:<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-1-nummer-4-punkt-1"><article class="legalP" id="kapittel-3-paragraf-1-nummer-4-punkt-1-ledd-1">studenten har brukt opp sine forsøk til eksamen eller praksisperiode som beskrevet i fagplan/studieplan/programplan og denne forskrift.</article></article></li><li data-li-identifier="b." data-name="b."><article class="listArticle" id="kapittel-3-paragraf-1-nummer-4-punkt-2"><article class="legalP" id="kapittel-3-paragraf-1-nummer-4-punkt-2-ledd-1">studenten har overskredet den fastsatte grensen på 2 år utover normert studietid</article></article></li><li data-li-identifier="c." data-name="c."><article class="listArticle" id="kapittel-3-paragraf-1-nummer-4-punkt-3"><article class="legalP" id="kapittel-3-paragraf-1-nummer-4-punkt-3-ledd-1">studenten har ikke avlagt og bestått eksamen i løpet av de to siste studieår og har ikke permisjon.</article></article></li><li data-li-identifier="d." data-name="d."><article class="listArticle" id="kapittel-3-paragraf-1-nummer-4-punkt-4"><article class="legalP" id="kapittel-3-paragraf-1-nummer-4-punkt-4-ledd-1">studenten har ikke betalt semester- og studieavgift og ikke semesterregistrert seg innen gjeldende frister.</article></article></li><li data-li-identifier="e." data-name="e."><article class="listArticle" id="kapittel-3-paragraf-1-nummer-4-punkt-5"><article class="legalP" id="kapittel-3-paragraf-1-nummer-4-punkt-5-ledd-1">Studenten har ikke kontaktet høgskolen innen angitt frist før permisjonstidens utløp. Studenter i permisjon er selv ansvarlige for å gi skriftlig tilbakemelding om tilbakekomst til studiet, eller å gi skriftlig tilbakemelding om oppsigelse av studieplass.</article></article></li></ul></article><article class="numberedLegalP" data-numerator="5" id="kapittel-3-paragraf-1-nummer-5">(5) Studiesjef fatter vedtak om tap av studierett.</article><article class="numberedLegalP" data-numerator="6" id="kapittel-3-paragraf-1-nummer-6">(6) Studieretten opphører når<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-1-nummer-6-punkt-1"><article class="legalP" id="kapittel-3-paragraf-1-nummer-6-punkt-1-ledd-1">studenten selv skriftlig bekrefter at han/hun trekker seg fra studiet.</article></article></li><li data-li-identifier="b." data-name="b."><article class="listArticle" id="kapittel-3-paragraf-1-nummer-6-punkt-2"><article class="legalP" id="kapittel-3-paragraf-1-nummer-6-punkt-2-ledd-1">studiene er fullført og vitnemål/karakterutskrift er utstedt.</article></article></li></ul></article><article class="numberedLegalP" data-numerator="7" id="kapittel-3-paragraf-1-nummer-7">(7) Den som har mistet studieretten etter § 3-1 (4) i denne forskrift, kan søke nytt opptak til studiet ved LDH etter tre år, såfremt overordnede bestemmelser gir anledning til dette.</article></article><article class="legalArticle" data-lovdata-URL="LTI/forskrift/2019-09-10-2305/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Utdanningsplan</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Det skal utarbeides en utdanningsplan mellom høgskolen og student som tas opp til.</article><article class="numberedLegalP" data-numerator="2" id="kapittel-3-paragraf-2-nummer-2">(2) Studier av 30 studiepoengs omfang eller mer. Utdanningsplanen beskriver hvilke elementer av studiet studenten skal gjennomføre i de ulike semestrene studiet varer.</article><article class="numberedLegalP" data-numerator="3" id="kapittel-3-paragraf-2-nummer-3">(3) Utdanningsplanen skal være satt opp slik at studenten skal kunne gjennomføre planlagt studium på normert tid.</article><article class="numberedLegalP" data-numerator="4" id="kapittel-3-paragraf-2-nummer-4">(4) Studenten må godkjenne utdanningsplanen hvert semester.</article><article class="numberedLegalP" data-numerator="5" id="kapittel-3-paragraf-2-nummer-5">(5) Utdanningsplanen kan endres etter avtale mellom høgskole og student.</article></article><article class="legalArticle" data-lovdata-URL="LTI/forskrift/2019-09-10-2305/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Permisjon</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) En student som får barn under studiene, har rett til permisjon fra studiene under svangerskap og til omsorg for barn. Jf. lov om universiteter og høyskoler.</article><article class="numberedLegalP" data-numerator="2" id="kapittel-3-paragraf-3-nummer-2">(2) Permisjon gis ved førstegangstjeneste, sykdom og andre tungtveiende grunner. Søknaden må dokumenteres.</article><article class="numberedLegalP" data-numerator="3" id="kapittel-3-paragraf-3-nummer-3">(3) For permisjon av øvrige grunner bør studenten ha gjennomført minst ett studieår (60 studiepoeng) innenfor det aktuelle studieprogrammet.</article><article class="numberedLegalP" data-numerator="4" id="kapittel-3-paragraf-3-nummer-4">(4) Det kan normalt gis permisjon inntil ett år.</article><article class="numberedLegalP" data-numerator="5" id="kapittel-3-paragraf-3-nummer-5">(5) Studiesjef avgjør søknader om permisjon.</article></article><article class="legalArticle" data-lovdata-URL="LTI/forskrift/2019-09-10-2305/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Studieår</span></h3><article class="legalP" id="kapittel-3-paragraf-4-ledd-1">Studieåret er normalt 10 måneder. Et fullt studieår er normert til 60 studiepoeng.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2019-09-10-2305/KAPITTEL_4"><h2>Kapittel 4. Oppmelding og vilkår for eksamen</h2><article class="legalArticle" data-lovdata-URL="LTI/forskrift/2019-09-10-2305/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Vilkår for oppmelding til eksamen</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) I fagplan/studieplan/programplan skal det gis utfyllende opplysninger om arbeidskrav/studiekrav, obligatoriske oppgaver, krav om avlagte eksamener eller prøver, obligatorisk deltakelse eller kliniske studier som må være gjennomført for at studenten skal ha adgang til å fremstille seg til eksamen eller få fortsette studiene.</article><article class="numberedLegalP" data-numerator="2" id="kapittel-4-paragraf-1-nummer-2">(2) For å kunne gå opp til eksamen må studenten, innen fastsatt frist, ha godkjent sin utdanningsplan og betalt semesteravgift for gjeldende semester i henhold til lov og forskrift om studentsamskipnader, og studieavgift samt eventuelt eksamensvederlag.</article></article><article class="legalArticle" data-lovdata-URL="LTI/forskrift/2019-09-10-2305/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Oppmelding</span></h3><article class="numberedLegalP" data-numerator="1" id="kapittel-4-paragraf-2-nummer-1">(1) Studenter er selv ansvarlige for å melde seg opp til alle eksamener innen fastsatt frist. Ved ordinær eksamen gjøres dette ved å godkjenne utdanningsplanen. Ved ny/utsatt eksamen eller forbedring av eksisterende resultat, melder man seg opp via Studentweb.</article><article class="numberedLegalP" data-numerator="2" id="kapittel-4-paragraf-2-nummer-2">(2) Studenten er selv ansvarlig for å sjekke at de er oppmeldt til eksamen innen oppmeldingsfristen går ut.</article><article class="numberedLegalP" data-numerator="3" id="kapittel-4-paragraf-2-nummer-3">(3) Frist for oppmelding til ny/utsatt eksamen er 14 dager før eksamen.</article><article class="numberedLegalP" data-numerator="4" id="kapittel-4-paragraf-2-nummer-4">(4) Studenten er selv ansvarlig for å holde seg orientert om tid og sted for eksamen.</article></article><article class="legalArticle" data-lovdata-URL="LTI/forskrift/2019-09-10-2305/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Avmelding</span></h3><article class="numberedLegalP" data-numerator="1" id="kapittel-4-paragraf-3-nummer-1">(1) Det er ikke anledning til å melde seg av ordinær eksamen.</article><article class="numberedLegalP" data-numerator="2" id="kapittel-4-paragraf-3-nummer-2">(2) Studenter som skal opp til ny/utsatt eksamen har anledning til å melde seg av eksamen innen fastsatt frist.</article><article class="numberedLegalP" data-numerator="3" id="kapittel-4-paragraf-3-nummer-3">(3) Avmelding til ny og utsatt eksamen skal skje innen 14 dager før eksamen.</article></article><article class="legalArticle" data-lovdata-URL="LTI/forskrift/2019-09-10-2305/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Privatister</span></h3><article class="numberedLegalP" data-numerator="1" id="kapittel-4-paragraf-4-nummer-1">(1) Adgangen til å gå opp til eksamen som privatist, er begrenset til tidligere studenter ved LDH. Det må sendes søknad til LDH.</article><article class="numberedLegalP" data-numerator="2" id="kapittel-4-paragraf-4-nummer-2">(2) Privatisters rettigheter er begrenset til adgang til å delta i offentlige forelesninger og adgang til å gå opp til eksamen.</article><article class="numberedLegalP" data-numerator="3" id="kapittel-4-paragraf-4-nummer-3">(3) Privatister skal betale et eksamensgebyr fastsatt av styret.</article><article class="numberedLegalP" data-numerator="4" id="kapittel-4-paragraf-4-nummer-4">(4) Privatister må melde seg opp til eksamen innen fastsatte frister.</article><article class="numberedLegalP" data-numerator="5" id="kapittel-4-paragraf-4-nummer-5">(5) Rektor eller den rektor gir fullmakt, avgjør om vilkårene for oppmelding er oppfylt. Reglement for eksamen gjelder også for privatister så lenge bestemmelsene ikke strider mot innholdet i dette punkt.</article><article class="numberedLegalP" data-numerator="6" id="kapittel-4-paragraf-4-nummer-6">(6) En student som har brukt opp sine eksamensforsøk har ikke adgang til eksamen som privatist i samme emne.</article></article><article class="legalArticle" data-lovdata-URL="LTI/forskrift/2019-09-10-2305/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Antall eksamensforsøk</span></h3><article class="numberedLegalP" data-numerator="1" id="kapittel-4-paragraf-5-nummer-1">(1) En student har ikke rett til å framstille seg til eksamen i samme fag mer enn tre ganger. Høgskolestyret eller et utvalg nedsatt av høgskolestyret kan i særlige tilfelle gi dispensasjon for et fjerde og siste eksamensforsøk.</article><article class="numberedLegalP" data-numerator="2" id="kapittel-4-paragraf-5-nummer-2">(2) For prøve i legemiddelregning gjelder egne regler. Det er totalt seks mulige forsøk. Studenter må bestå prøven i legemiddelregning innen utgangen av 2. studieår. Det er ikke anledning til flere prøver utover dette.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2019-09-10-2305/KAPITTEL_5"><h2>Kapittel 5. Gjennomføring av eksamen og veiledet praksis</h2><article class="legalArticle" data-lovdata-URL="LTI/forskrift/2019-09-10-2305/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Ordinær eksamen</span></h3><article class="legalP" id="kapittel-5-paragraf-1-ledd-1">Ordinær eksamen gjennomføres med den vurderingsform og i det semester som er angitt i studie-, fag-/programplan.</article></article><article class="legalArticle" data-lovdata-URL="LTI/forskrift/2019-09-10-2305/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Ny og utsatt eksamen</span></h3><article class="numberedLegalP" data-numerator="1" id="kapittel-5-paragraf-2-nummer-1">(1) Ny og utsatt eksamen arrangeres normalt sammen og skal gjennomføres innen rimelig tid etter ordinær eksamen.</article><article class="numberedLegalP" data-numerator="2" id="kapittel-5-paragraf-2-nummer-2">(2) En student som har gyldig fravær fra ordinær eksamen har rett til utsatt eksamen. Som gyldig fravær regnes sykdom eller annen dokumentert tvingende fraværsgrunn.</article><article class="numberedLegalP" data-numerator="3" id="kapittel-5-paragraf-2-nummer-3">(3) Studenter som på grunn av utvekslingsopphold i utlandet ikke har kunnet gå opp til ordinær eksamen, har rett til utsatt eksamen.</article><article class="numberedLegalP" data-numerator="4" id="kapittel-5-paragraf-2-nummer-4">(4) Studenter som har fått karakteren «ikke bestått» ved ordinær eksamen har rett til å gå opp til ny eksamen.</article><article class="numberedLegalP" data-numerator="5" id="kapittel-5-paragraf-2-nummer-5">(5) Dersom det arrangeres ny/utsatt eksamen for studenter som nevnt over, gis også studenter som har hatt fravær uten gyldig grunn mulighet til å gå opp til ny/utsatt eksamen.</article><article class="numberedLegalP" data-numerator="6" id="kapittel-5-paragraf-2-nummer-6">(6) Studenter som ønsker å forbedre karakter, skal normalt gjøre det ved neste ordinære eksamen.</article><article class="numberedLegalP" data-numerator="7" id="kapittel-5-paragraf-2-nummer-7">(7) En student som mistenkes for fusk eller forsøk på fusk har ikke rett til å fremstille seg til ny eksamen så lenge saken er under behandling. Dersom høgskolens klagenemd kommer frem til at det ikke foreligger fusk, og besvarelsen da blir vurdert til «ikke bestått», har studenten rett til ny eksamen.</article><article class="numberedLegalP" data-numerator="8" id="kapittel-5-paragraf-2-nummer-8">(8) Studenter som ikke gjennomfører eller består ny eller utsatt eksamen, har ikke rett til å få gå opp til eksamen på nytt før ved neste ordinære eksamen. Dette gjelder også studenter som har hatt gyldig fravær ved ny og utsatt eksamen.</article><article class="numberedLegalP" data-numerator="9" id="kapittel-5-paragraf-2-nummer-9">(9) Ved større endringer i fag-, studie- og programplaner eller pensum, har studenter rett til å fremstille seg til ny eller utsatt eksamen etter gammel ordning. Slik eksamen skal arrangeres innen ett år etter at siste ordinære eksamen ble arrangert.</article><article class="numberedLegalP" data-numerator="10" id="kapittel-5-paragraf-2-nummer-10">(10) For fag, kurs eller emner som opphører gjelder følgende: Dersom det etter siste ordinære eksamen og en ny eller utsatt eksamen fortsatt gjenstår studenter som ikke har bestått eller hatt gyldig fravær, kan det etter søknad arrangeres en tredje og siste eksamen. Slik tredje eksamen skal arrangeres innen ett år etter siste ordinære eksamen.</article><article class="numberedLegalP" data-numerator="11" id="kapittel-5-paragraf-2-nummer-11">(11) Bestemmelsene om ny og utsatt eksamen gjelder også hjemmeeksamen og lignende vurderingsformer så lang dette er mulig. Høgskolestyret kan fastsette andre ordninger for gjennomføring av ny- og utsatt eksamen i slike tilfeller.</article></article><article class="legalArticle" data-lovdata-URL="LTI/forskrift/2019-09-10-2305/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Fravær fra eksamen under tilsyn, trekk fra eksamen eller blank besvarelse</span></h3><article class="numberedLegalP" data-numerator="1" id="kapittel-5-paragraf-3-nummer-1">(1) En kandidat som ønsker å trekke seg fra eksamen, må gjøre det via Studentweb, innen fastsatt frist. Det er ikke anledning til å trekke seg fra ordinær eksamen.</article><article class="numberedLegalP" data-numerator="2" id="kapittel-5-paragraf-3-nummer-2">(2) En kandidat som ikke møter til eksamen til fastsatt tid uten godkjent forfallsgrunn, og som ikke har trukket seg fra eksamen jf. nummer (1), blir registrert som «ikke møtt». «Ikke møtt» teller som eksamensforsøk, og kandidaten har ikke krav på å framstille seg på nytt før ved neste ordinære eksamen.</article><article class="numberedLegalP" data-numerator="3" id="kapittel-5-paragraf-3-nummer-3">(3) Dersom en kandidat ikke kan møte til eksamen på grunn av sykdom eller blir syk under eksamen, slik at eksamen ikke kan fullføres, må kandidaten levere legeerklæring som gjelder eksamensdagen innen 48 timer etter leveringsfrist. Legeattesten skal inneholde opplysninger om hvilket tidsrom den gjelder for. Det skal fremgå av attesten at sykdom er vurdert ut fra kandidatens mulighet til å gjennomføre eksamen. Blir legeattest ikke innlevert innen de overnevnte frister, anses forholdet som «ikke møtt» uten godkjent forfallsgrunn. Ved annen tvingende fraværsgrunn enn sykdom, avgjør høgskoleledelsen, om fraværet skal kjennes gyldig.</article><article class="numberedLegalP" data-numerator="4" id="kapittel-5-paragraf-3-nummer-4">(4) En kandidat som velger å avbryte eksamen uten å levere besvarelse, skal undertegne skjema hos hovedinspektør. Oppgaven og alt utlevert materiale skal leveres tilbake. Trekk fra eksamen regnes som et eksamensforsøk. En besvarelse er å anse for trukket når kandidaten har undertegnet på skjema for trekk.</article><article class="numberedLegalP" data-numerator="5" id="kapittel-5-paragraf-3-nummer-5">(5) For kandidater som leverer blankt, blir oppgavebesvarelsen behandlet som trekk fra eksamen og kandidaten har da brukt ett eksamensforsøk.</article><article class="numberedLegalP" data-numerator="6" id="kapittel-5-paragraf-3-nummer-6">(6) En kandidat som har levert besvarelse kan ikke unndra seg sensur.</article><article class="numberedLegalP" data-numerator="7" id="kapittel-5-paragraf-3-nummer-7">(7) En kandidat får registrert karakteren «ikke bestått» når eksamen avbrytes uten at det skyldes sykdom.</article></article><article class="legalArticle" data-lovdata-URL="LTI/forskrift/2019-09-10-2305/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Fravær fra skriftlig eksamen uten tilsyn, eksempelvis hjemmeeksamen, bacheloroppgave, masteroppgave eller fordypningsoppgave</span></h3><article class="numberedLegalP" data-numerator="1" id="kapittel-5-paragraf-4-nummer-1">(1) En kandidat som ikke leverer besvarelsen innen fristen, registreres som ikke møtt. Dette registreres som ett eksamensforsøk.</article><article class="numberedLegalP" data-numerator="2" id="kapittel-5-paragraf-4-nummer-2">(2) Dersom sykdom forhindrer kandidaten i å levere besvarelsen innen fristen, må det leveres legeerklæring for hele eller deler av eksamensperioden for at det skal være gyldig fravær. Legeerklæring gjeldende deler av eksamensperioden må leveres innen 48 timer etter fristen for innlevering av eksamen. I så fall blir det ikke regnet som et eksamensforsøk. Det kan gis inntil 48 timer utsatt innleveringsfrist. Utsatt innlevering avgjøres av rektor eller den som rektor gir fullmakt.</article></article><article class="legalArticle" data-lovdata-URL="LTI/forskrift/2019-09-10-2305/§5-5" data-name="§5-5" id="kapittel-5-paragraf-5"><h3 class="legalArticleHeader"><span class="legalArticleValue">§ 5-5</span>. <span class="legalArticleTitle">Hjelpemidler</span></h3><article class="legalP" id="kapittel-5-paragraf-5-ledd-1">Høgskolestyret eller den de bemyndiger, fastsetter hvilke hjelpemidler som er tillatt ved eksamen i et fag/emne. Hjelpemidler kan omfatte skriftlige og tekniske hjelpemidler. Det skal fremgå av fag-/studie-/programplaner og/eller læringsplaner/emneplaner hvilke hjelpemidler som er tillatt.</article></article><article class="legalArticle" data-lovdata-URL="LTI/forskrift/2019-09-10-2305/§5-6" data-name="§5-6" id="kapittel-5-paragraf-6"><h3 class="legalArticleHeader"><span class="legalArticleValue">§ 5-6</span>. <span class="legalArticleTitle">Tilrettelagt eksamen og alternative vurderingsformer</span></h3><article class="numberedLegalP" data-numerator="1" id="kapittel-5-paragraf-6-nummer-1">(1) Kandidater som av medisinske eller andre tungtveiende grunner har behov for tilrettelegging av eksamen, må sende søknad til studieadministrasjonen innen oppmeldingsfristen. Behovet må dokumenteres med legeerklæring eller erklæring fra annen sakkyndig. Erklæringen må inneholde en nærmere begrunnelse for hvorfor det er behov for særordning i eksamenssituasjonen. Dokumentasjonen skal være av nyere dato, normalt ikke eldre enn 2 år. En kandidat som etter fristens utløp søker om å avlegge eksamen under særskilte vilkår, har rett til å få sin sak behandlet, dersom vedkommende godtgjør at grunnlaget for søknaden er kommet opp etter at ordinær søknadsfrist er utløpt. Dersom behovet for særordning er permanent, kan det søkes om å få godkjent særordningene for hele studieperioden.<article class="legalP" id="kapittel-5-paragraf-6-nummer-1-ledd-1">Det kan gis tillatelse til at alternative vurderingsformer benyttes for kandidat som på grunn av varige lidelser eller funksjonshemninger, eller av andre særskilte grunner ikke kan gå opp til eksamen med ordinær vurderingsform. Søknaden må være begrunnet med dokumentasjon fra sakkyndig instans.</article></article><article class="numberedLegalP" data-numerator="2" id="kapittel-5-paragraf-6-nummer-2">(2) Dersom tungtveiende grunner foreligger, kan rektor eller den rektor gir fullmakt, godkjenne at eksamen avvikles utenfor institusjonen. Kandidaten må sende skriftlig begrunnet søknad og dekke alle utgifter selv.</article></article><article class="legalArticle" data-lovdata-URL="LTI/forskrift/2019-09-10-2305/§5-7" data-name="§5-7" id="kapittel-5-paragraf-7"><h3 class="legalArticleHeader"><span class="legalArticleValue">§ 5-7</span>. <span class="legalArticleTitle">Gjennomføring av skriftlig eksamen under tilsyn</span></h3><article class="numberedLegalP" data-numerator="1" id="kapittel-5-paragraf-7-nummer-1">(1) Kandidaten har ikke adgang til eksamenslokalet før eksamensinspektørene er på plass.</article><article class="numberedLegalP" data-numerator="2" id="kapittel-5-paragraf-7-nummer-2">(2) Ved adgang til eksamenslokalet må personlige eiendeler plasseres på anvist sted. Bare tillatte hjelpemidler tas med til anvist plass. Det er kandidatens eget ansvar å sørge for å skaffe seg de tillatte hjelpmidlene. Lån av hjelpemidler fra andre kandidater er ikke tillatt.</article><article class="numberedLegalP" data-numerator="3" id="kapittel-5-paragraf-7-nummer-3">(3) Kandidaten må være på plass i eksamenslokalet senest 15 minutter før eksamen starter. Kandidater som kommer for sent til eksamen må henvende seg til eksamensansvarlig i studieadministrasjonen eller hans/hennes stedfortreder for evt. å få tillatelse til å gå opp til eksamen. Kandidater som møter mer enn 30 minutter for sent, får bare adgang dersom ingen andre kandidater har forlatt eksamenslokalet. Kandidaten får ikke tillegg i tiden.</article><article class="numberedLegalP" data-numerator="4" id="kapittel-5-paragraf-7-nummer-4">(4) Kandidaten skal vise studentlegitimasjon eller annen gyldig legitimasjon med foto og signere kandidatliste. Kandidater som ikke kan legitimere seg får ikke adgang til eksamen og må forlate eksamenslokalet.</article><article class="numberedLegalP" data-numerator="5" id="kapittel-5-paragraf-7-nummer-5">(5) Ved digital eksamen som er basert på bruk av egen bærbar datamaskin/iPad er kandidatene selv ansvarlig for å ha lastet ned nødvendig programvare før de møter i eksamenslokalet.</article><article class="numberedLegalP" data-numerator="6" id="kapittel-5-paragraf-7-nummer-6">(6) Kandidater som har fått utlevert/tilgang til eksamensoppgave kan ikke trekke seg fra eksamen eller forlate eksamenslokalet før tidligst etter 30 minutter.</article><article class="numberedLegalP" data-numerator="7" id="kapittel-5-paragraf-7-nummer-7">(7) Det er ikke tillatt å benytte mobiltelefon, smartklokker eller andre kommunikasjonsmedier under eksamen, og heller ikke bringe disse med til anvist plass.</article><article class="numberedLegalP" data-numerator="8" id="kapittel-5-paragraf-7-nummer-8">(8) Kandidatene skal ta hensyn til hverandre i eksamenslokalet slik at det ikke oppstår forstyrrelser. Ved alvorlige ordensbrudd kan en kandidat bli bortvist fra eksamenslokalet.</article><article class="numberedLegalP" data-numerator="9" id="kapittel-5-paragraf-7-nummer-9">(9) Under eksamen er enhver henvendelse mellom kandidatene forbudt. Alle spørsmål under eksamen rettes til en av inspektørene.</article><article class="numberedLegalP" data-numerator="10" id="kapittel-5-paragraf-7-nummer-10">(10) Inspektøren gir beskjed når det er 10 minutter igjen.</article><article class="numberedLegalP" data-numerator="11" id="kapittel-5-paragraf-7-nummer-11">(11) Kandidaten gir tegn til inspektøren når hun/han vil levere sin besvarelse. Kandidaten blir sittende på sin plass til eksamensoppgaven er levert og kontrollert, og forlater deretter eksamenslokale umiddelbart. Innleverte besvarelser kan ikke leveres tilbake, uansett hvilken grunn som anføres.</article><article class="numberedLegalP" data-numerator="12" id="kapittel-5-paragraf-7-nummer-12">(12) Blir en kandidat syk under eksamen, skal hovedinspektøren varsles. Se § 5-3 tredje ledd.</article></article><article class="legalArticle" data-lovdata-URL="LTI/forskrift/2019-09-10-2305/§5-8" data-name="§5-8" id="kapittel-5-paragraf-8"><h3 class="legalArticleHeader"><span class="legalArticleValue">§ 5-8</span>. <span class="legalArticleTitle">Innlevering av besvarelser ved eksempelvis hjemmeeksamen, bacheloroppgave, masteroppgave eller fordypningsoppgave</span></h3><article class="numberedLegalP" data-numerator="1" id="kapittel-5-paragraf-8-nummer-1">(1) Besvarelsen skal være innlevert eksamensansvarlige i den form og innen de frister som er bestemt for gjeldende eksamen. Aktuelle bestemmelser skal normalt fremgå av fagplan/studieplan/programplan. For sen innlevering medfører at oppgaven ikke blir sensurert og kandidaten blir registret som «ikke møtt». Dette registreres som ett eksamensforsøk.</article><article class="numberedLegalP" data-numerator="2" id="kapittel-5-paragraf-8-nummer-2">(2) Ved levering i papirutgave skal besvarelsen leveres i det antall eksemplarer som er fastsatt i retningslinjer for eksamen. Besvarelsen skal påføres kandidatnummer. Kandidaten må selv sørge for å ha en kopi (elektronisk eller papirkopi).</article><article class="numberedLegalP" data-numerator="3" id="kapittel-5-paragraf-8-nummer-3">(3) Ved krav om innlevering i papirutgave skal kandidaten vise gyldig legitimasjon, semesterkort og selv signere ved innlevering av besvarelsen. Det er ikke anledning til å levere inn eventuelt glemt materiale etter at det er signert for innlevering.</article><article class="numberedLegalP" data-numerator="4" id="kapittel-5-paragraf-8-nummer-4">(4) En oppgave som er levert inn og signert for, leveres ikke tilbake til studenten for gjennomsyn eller i noen annen hensikt.</article><article class="numberedLegalP" data-numerator="5" id="kapittel-5-paragraf-8-nummer-5">(5) Kandidater som har studieadresse langt fra høgskolen og hvor det er krav om innlevering i papirutgave i tillegg til digital levering, kan postlegge besvarelsen. Studenten har plikt til å fremvise dokumentasjon på at oppgaven er levert til trykking innen innleveringsfristen.</article><article class="numberedLegalP" data-numerator="6" id="kapittel-5-paragraf-8-nummer-6">(6) Ved krav om elektronisk innlevering skal kandidaten levere denne i henhold til bestemmelser beskrevet i fag-/studie-/programplan eller læringsplan/emneplan.</article><article class="numberedLegalP" data-numerator="7" id="kapittel-5-paragraf-8-nummer-7">(7) Sammen med besvarelsen leveres «Erklæring om selvstendig arbeid».</article><article class="numberedLegalP" data-numerator="8" id="kapittel-5-paragraf-8-nummer-8">(8) Kandidater har ikke krav på å få returnert eventuelle vedlegg til sine eksamensbesvarelser.</article><article class="numberedLegalP" data-numerator="9" id="kapittel-5-paragraf-8-nummer-9">(9) Kandidater kan ikke påregne utsatt innleveringsfrist på grunn av tekniske problemer med datautstyr.</article></article><article class="legalArticle" data-lovdata-URL="LTI/forskrift/2019-09-10-2305/§5-9" data-name="§5-9" id="kapittel-5-paragraf-9"><h3 class="legalArticleHeader"><span class="legalArticleValue">§ 5-9</span>. <span class="legalArticleTitle">Eksamen på annet språk enn norsk</span></h3><article class="legalP" id="kapittel-5-paragraf-9-ledd-1">Høgskolestyret, eller etter delegering rektor, kan fastsette at enkelte eksamener kan avholdes på annet språk enn nordisk. Bestemmelser om dette skal fremgå av fag-, studie-, eller programplanen. Studieledelsen kan avgjøre om enkeltkandidater etter søknad kan besvare eksamen på annet språk enn norsk, dersom fag- og studieplanen gir anledning til dette.</article></article><article class="legalArticle" data-lovdata-URL="LTI/forskrift/2019-09-10-2305/§5-10" data-name="§5-10" id="kapittel-5-paragraf-10"><h3 class="legalArticleHeader"><span class="legalArticleValue">§ 5-10</span>. <span class="legalArticleTitle">Vurdering av veiledet praksis</span></h3><article class="legalP" id="kapittel-5-paragraf-10-ledd-1">For de utdanninger der gjennomføringen av praksis er gjenstand for faglig vurdering gjelder følgende:<ul class="defaultList"><li data-li-identifier="1." data-name="1."><article class="listArticle" id="kapittel-5-paragraf-10-ledd-1-punkt-1"><article class="legalP" id="kapittel-5-paragraf-10-ledd-1-punkt-1-ledd-1">For hver praksisperiode skal det foretas en avsluttende vurdering av læringsutbyttene/målene for praksisperioden. Vurderingen skal bygge på vurdering underveis og eventuelle praktiske prøver. Vurderingsresultatet og beskrivelse av hva som er vurdert skal være underskrevet av student, representant fra høgskolen og veileder/representant fra praksisstedet. Studenten skal ha kopi av den skriftlige vurderingen.</article></article></li><li data-li-identifier="2." data-name="2."><article class="listArticle" id="kapittel-5-paragraf-10-ledd-1-punkt-2"><article class="legalP" id="kapittel-5-paragraf-10-ledd-1-punkt-2-ledd-1">Studenten har rett til veiledning og tilbakemelding, slik at han/hun er orientert om hvordan han/hun fungerer i forhold til læringsutbyttene/målene for praksisperioden. Dersom det på et tidspunkt i en veiledet praksisperiode kan være tvil om studenten vil kunne oppfylle målene og få bestått vurderingsresultat, skal studenten få skriftlig varsel om dette. Det innkalles til møte der studenten får en skriftlig begrunnelse for at varsel om «Fare for ikke beståtte/godkjente praktiske studier» gis, hva studenten må gjøre for å nå målene innen utløpet av praksisperioden og hvilken veiledning som vil gis. Melding om «Fare for ikke beståtte/godkjente praktiske studier» skal gis senest 3 uker før praksisperiodens avslutning.</article></article></li><li data-li-identifier="3." data-name="3."><article class="listArticle" id="kapittel-5-paragraf-10-ledd-1-punkt-3"><article class="legalP" id="kapittel-5-paragraf-10-ledd-1-punkt-3-ledd-1">Dersom det er reist tvil om en student vil bestå/få godkjent en praksisperiode, må studenten vise tilfredsstillende fremgang den siste del av praksisperioden for å bestå/få godkjent.</article></article></li><li data-li-identifier="4." data-name="4."><article class="listArticle" id="kapittel-5-paragraf-10-ledd-1-punkt-4"><article class="legalP" id="kapittel-5-paragraf-10-ledd-1-punkt-4-ledd-1">Graverende feil i løpet av de siste tre ukene av en praksisperiode kan gi «ikke bestått»/«ikke godkjent» praksis, selv om varsel om «Fare for ikke beståtte/godkjente praktiske studier» ikke er gitt.</article></article></li><li data-li-identifier="5." data-name="5."><article class="listArticle" id="kapittel-5-paragraf-10-ledd-1-punkt-5"><article class="legalP" id="kapittel-5-paragraf-10-ledd-1-punkt-5-ledd-1">Dersom en student avbryter en praksisperiode uten dokumentert grunn blir praksisperioden vurdert til «ikke bestått»/«ikke godkjent».</article></article></li><li data-li-identifier="6." data-name="6."><article class="listArticle" id="kapittel-5-paragraf-10-ledd-1-punkt-6"><article class="legalP" id="kapittel-5-paragraf-10-ledd-1-punkt-6-ledd-1">Får en student vurdert en praksisperiode til «ikke bestått»/«ikke godkjent», må praksisperioden tas om igjen, normalt med neste studentkull, før studenten kan gå videre i studiet. Får studenten vurdert samme praksisperiode til «ikke bestått»/«ikke godkjent» to ganger, må studiet normalt avbrytes.</article></article></li><li data-li-identifier="7." data-name="7."><article class="listArticle" id="kapittel-5-paragraf-10-ledd-1-punkt-7"><article class="legalP" id="kapittel-5-paragraf-10-ledd-1-punkt-7-ledd-1">Dersom særskilte grunner foreligger kan studenten søke høgskolestyret, eller organ nedsatt av styret, om å få tilrettelagt en tredje praksisperiode.</article></article></li></ul></article></article></section><section class="section" data-name="kap6" id="kapittel-6" data-lovdata-URL="LTI/forskrift/2019-09-10-2305/KAPITTEL_6"><h2>Kapittel 6. Sensur, klage, fusk, utestengning, vitnemål</h2><article class="legalArticle" data-lovdata-URL="LTI/forskrift/2019-09-10-2305/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Sensur</span></h3><article class="numberedLegalP" data-numerator="1" id="kapittel-6-paragraf-1-nummer-1">(1) Høgskolestyret skal sikre at studentenes kunnskaper, ferdigheter og generelle kompetanse blir prøvd og vurdert på en upartisk og faglig betryggende måte.</article><article class="numberedLegalP" data-numerator="2" id="kapittel-6-paragraf-1-nummer-2">(2) Vurderingsformer for det enkelte studieprogram/emne fremgår av fag-/studie/programplan.</article><article class="numberedLegalP" data-numerator="3" id="kapittel-6-paragraf-1-nummer-3">(3) Det skal være ekstern vurdering av vurdering og vurderingsordninger.</article><article class="numberedLegalP" data-numerator="4" id="kapittel-6-paragraf-1-nummer-4">(4) Det skal fremgå av fag-/studie-/programplan hvilke vurderinger som inngår i den endelige karakter og hvilke vurderinger som har status som intern prøve.</article><article class="numberedLegalP" data-numerator="5" id="kapittel-6-paragraf-1-nummer-5">(5) Ved eksamen eller prøve som inngår på vitnemålet eller innregnes i karakter for vedkommende studium, oppnevnes sensorer i henhold til «Prosedyre om oppnevning og bruk av sensorer, samt vurdering av vurderingsordningene».</article><article class="numberedLegalP" data-numerator="6" id="kapittel-6-paragraf-1-nummer-6">(6) Det oppnevnes minst én sensor til alle eksamener som inngår på vitnemålet. Det oppnevnes minst to sensorer, hvorav minst én ekstern, ved bedømmelse av studenters selvstendige arbeid i høyere grad.</article><article class="numberedLegalP" data-numerator="7" id="kapittel-6-paragraf-1-nummer-7">(7) Dersom de to sensorene ikke blir enige, skal det oppnevnes en ny sensor som avgjør saken.</article><article class="numberedLegalP" data-numerator="8" id="kapittel-6-paragraf-1-nummer-8">(8) Høgskolestyret eller det organ de oppnevner, fastsetter omfang av ekstern sensur på eksamener innenfor rammer gitt i lov om universiteter og høyskoler § 3-9.</article><article class="numberedLegalP" data-numerator="9" id="kapittel-6-paragraf-1-nummer-9">(9) Sensur skal i henhold til lov om universiteter og høyskoler § 3-9 fjerde ledd normalt foreligge innen tre uker hvis ikke særlige grunner gjør det nødvendig å bruke mer tid.</article><article class="numberedLegalP" data-numerator="10" id="kapittel-6-paragraf-1-nummer-10">(10) Ved ny sensurering etter klage, benyttes to nye sensorer hvorav minst en er ekstern.</article><article class="numberedLegalP" data-numerator="11" id="kapittel-6-paragraf-1-nummer-11">(11) Ved karakteravvik på to karakterer eller mer ved ny sensur, iverksettes «Rutine ved større karakteravvik» jf. lov om universiteter og høyskoler § 5-3 nummer seks.</article><article class="numberedLegalP" data-numerator="12" id="kapittel-6-paragraf-1-nummer-12">(12) Karakterfastsetting ved ny sensurering etter klage kan ikke påklages, se lov om universiteter og høyskoler § 5-3 nummer syv.</article><article class="numberedLegalP" data-numerator="13" id="kapittel-6-paragraf-1-nummer-13">(13) Dersom en kandidat har fremstilt seg til samme eksamen mer enn en gang, blir beste karakter stående.</article></article><article class="legalArticle" data-lovdata-URL="LTI/forskrift/2019-09-10-2305/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Begrunnelse for og klage over karakterfastsetting</span></h3><article class="numberedLegalP" data-numerator="1" id="kapittel-6-paragraf-2-nummer-1">(1) Studenten har rett til å få en begrunnelse for karakterfastsettingen av sine prestasjoner i henhold til de til enhver tid gjeldende bestemmelser i lov om universiteter og høyskoler § 5-3 første til syvende ledd. Krav om begrunnelse må fremsettes skriftlig innen 1 uke etter at sensuren er falt.</article><article class="numberedLegalP" data-numerator="2" id="kapittel-6-paragraf-2-nummer-2">(2) Er krav om begrunnelse for karakterfastsetting eller klage over formelle feil ved oppgavegivning, eksamensavvikling eller gjennomføring framsatt, gjelder klagefristen som angitt i lov om universiteter og høyskoler § 5-2 første og tredje ledd og § 5-3 fjerde ledd.</article><article class="numberedLegalP" data-numerator="3" id="kapittel-6-paragraf-2-nummer-3">(3) Ved LDH er det besluttet at begrunnelse skal gis skriftlig.</article><article class="numberedLegalP" data-numerator="4" id="kapittel-6-paragraf-2-nummer-4">(4) Bedømmelse av muntlig prestasjon og vurdering av praksisopplæring eller lignende som etter sin art ikke lar seg etterprøve vurderes i henhold til lov om universiteter og høyskoler § 5-3 nummer fem.</article></article><article class="legalArticle" data-lovdata-URL="LTI/forskrift/2019-09-10-2305/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Klage over formelle feil ved eksamen</span></h3><article class="numberedLegalP" data-numerator="1" id="kapittel-6-paragraf-3-nummer-1">(1) Den som har gjennomført eksamen eller prøve, kan klage over formelle feil i henhold til lov om universiteter og høyskoler § 5-2 første til fjerde ledd.</article><article class="numberedLegalP" data-numerator="2" id="kapittel-6-paragraf-3-nummer-2">(2) Klager over formelle feil behandles av LDHs klagenemd som første instans.</article></article><article class="legalArticle" data-lovdata-URL="LTI/forskrift/2019-09-10-2305/§6-4" data-name="§6-4" id="kapittel-6-paragraf-4"><h3 class="legalArticleHeader"><span class="legalArticleValue">§ 6-4</span>. <span class="legalArticleTitle">Fusk og forsøk på fusk. Utestengning fra LDH</span></h3><article class="numberedLegalP" data-numerator="1" id="kapittel-6-paragraf-4-nummer-1">(1) Fusk er uredelige handlinger og holdninger som kan gi en student uberettiget fordel ved vurderingen. Det vil være fusk å skaffe seg tilgang til eksamensoppgaven før eksamen starter eller å manipulere besvarelsen etter innleveringen</article><article class="numberedLegalP" data-numerator="2" id="kapittel-6-paragraf-4-nummer-2">(2) Eksamen/prøve under tilsyn har begynt når eksamensvaktene begynner å dele ut eksamensoppgavene/eksamensoppgavene blir tilgjengelige i det digitale eksamenssystemet. Besittelse eller bruk av ikke tillatte hjelpemidler etter eksamen er igangsatt, å betrakte som fusk eller forsøk på fusk.<article class="legalP" id="kapittel-6-paragraf-4-nummer-2-ledd-1">Eksempler på dette er:<ul class="defaultList"><li data-li-identifier="a." data-name="a."><article class="listArticle" id="kapittel-6-paragraf-4-nummer-2-ledd-1-punkt-1"><article class="legalP" id="kapittel-6-paragraf-4-nummer-2-ledd-1-punkt-1-ledd-1">bruk av elektroniske medier som mobiltelefon, elektronisk armbåndsur smartklokker o.l.</article></article></li><li data-li-identifier="b." data-name="b."><article class="listArticle" id="kapittel-6-paragraf-4-nummer-2-ledd-1-punkt-2"><article class="legalP" id="kapittel-6-paragraf-4-nummer-2-ledd-1-punkt-2-ledd-1">ha bøker, boksider, notater o.a. i eller utenfor eksamenslokalet</article></article></li><li data-li-identifier="c." data-name="c."><article class="listArticle" id="kapittel-6-paragraf-4-nummer-2-ledd-1-punkt-3"><article class="legalP" id="kapittel-6-paragraf-4-nummer-2-ledd-1-punkt-3-ledd-1">samtale eller samarbeid med medstudent eller andre personer</article></article></li><li data-li-identifier="d." data-name="d."><article class="listArticle" id="kapittel-6-paragraf-4-nummer-2-ledd-1-punkt-4"><article class="legalP" id="kapittel-6-paragraf-4-nummer-2-ledd-1-punkt-4-ledd-1">handle slik at det urettmessig kan gi fordeler ved eksamen.</article></article></li></ul></article><article class="legalP" id="kapittel-6-paragraf-4-nummer-2-ledd-2">Eventuelle tillatte hjelpemidler vil være beskrevet i eksamensoppgaven.</article></article><article class="numberedLegalP" data-numerator="3" id="kapittel-6-paragraf-4-nummer-3">(3) Hjemmeeksamen har begynt idet eksamensoppgavene publiseres elektronisk.<article class="legalP" id="kapittel-6-paragraf-4-nummer-3-ledd-1">Ved hjemmeeksamen er det fusk eller forsøk på fusk når for eksempel:<ul class="defaultList"><li data-li-identifier="a." data-name="a."><article class="listArticle" id="kapittel-6-paragraf-4-nummer-3-ledd-1-punkt-1"><article class="legalP" id="kapittel-6-paragraf-4-nummer-3-ledd-1-punkt-1-ledd-1">oppgaven inneholder kopiering eller avskrift av litteratur uten henvisninger</article></article></li><li data-li-identifier="b." data-name="b."><article class="listArticle" id="kapittel-6-paragraf-4-nummer-3-ledd-1-punkt-2"><article class="legalP" id="kapittel-6-paragraf-4-nummer-3-ledd-1-punkt-2-ledd-1">det har foregått ulovlig samarbeid</article></article></li><li data-li-identifier="c." data-name="c."><article class="listArticle" id="kapittel-6-paragraf-4-nummer-3-ledd-1-punkt-3"><article class="legalP" id="kapittel-6-paragraf-4-nummer-3-ledd-1-punkt-3-ledd-1">besvarelsen er svært lik andre besvarelser</article></article></li><li data-li-identifier="d." data-name="d."><article class="listArticle" id="kapittel-6-paragraf-4-nummer-3-ledd-1-punkt-4"><article class="legalP" id="kapittel-6-paragraf-4-nummer-3-ledd-1-punkt-4-ledd-1">besvarelsen åpenbart er utført av andre enn studenten.</article></article></li></ul></article></article><article class="numberedLegalP" data-numerator="4" id="kapittel-6-paragraf-4-nummer-4">(4) Dersom det under eksamen eller sensurering oppstår mistanke om fusk eller forsøk på fusk, skal kandidaten straks gjøres oppmerksom på at han/hun vil bli rapportert. Dette gjelder også for kandidat som eventuelt yter hjelp. Ved skriftlig eksamen under tilsyn kan kandidaten velge om han/hun vil fortsette eller avbryte eksamen/prøven.</article><article class="numberedLegalP" data-numerator="5" id="kapittel-6-paragraf-4-nummer-5">(5) Høgskolens klagenemnd, etter delegert myndighet fra høgskolestyret, fastsetter reaksjonsform ved fusk eller forsøk på fusk i henhold til lov om universiteter og høyskoler § 4-7 og § 4-8 tredje, fjerde og femte ledd. Annullering av eksamen eller prøve teller som ett forsøk til eksamen eller prøve.</article><article class="numberedLegalP" data-numerator="6" id="kapittel-6-paragraf-4-nummer-6">(6) Utestengning fra LDH og andre institusjoner reguleres av de til enhver tid gjeldende bestemmelser i lov om universiteter og høyskoler, jf. § 4-8, § 4-9, § 4-10 og § 4-11.</article></article><article class="legalArticle" data-lovdata-URL="LTI/forskrift/2019-09-10-2305/§6-5" data-name="§6-5" id="kapittel-6-paragraf-5"><h3 class="legalArticleHeader"><span class="legalArticleValue">§ 6-5</span>. <span class="legalArticleTitle">Vitnemål og karakterutskrift</span></h3><article class="numberedLegalP" data-numerator="1" id="kapittel-6-paragraf-5-nummer-1">(1) Vitnemål utstedes etter alle avsluttede studier. Studiets faglige innhold beskrives i vitnemålet. For å kunne tildeles bachelor- eller mastergrad med vitnemål fra LDH må studenten ha avlagt minst 60 studiepoeng ved høgskolen. Andre regler for avlagte studiepoeng gjelder ved mastergrader som tildeles i samarbeid med andre utdanningsinstitusjoner. Det skal fremgå av vitnemålet at det er tildelt i samarbeid med andre.</article><article class="numberedLegalP" data-numerator="2" id="kapittel-6-paragraf-5-nummer-2">(2) Diploma Supplement utferdiges til studenter som tildeles en grad.</article><article class="numberedLegalP" data-numerator="3" id="kapittel-6-paragraf-5-nummer-3">(3) Enkeltemner, kortere kurs eller ikke fullførte studier dokumenteres ved karakterutskrift.</article><article class="numberedLegalP" data-numerator="4" id="kapittel-6-paragraf-5-nummer-4">(4) På vitnemål og karakterutskrift skal det angis i hvilket semester eksamen er avlagt. Hvis en student etter fullført videreutdanning eller grad på nytt avlegger eksamen i emne eller fag som inngår i vedkommende studium, utstedes ny karakterutskrift.</article><article class="numberedLegalP" data-numerator="5" id="kapittel-6-paragraf-5-nummer-5">(5) Dersom en student har fått innpass for eksamen etter § 2-5 i denne forskrift, skal det framgå av vitnemålet.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2019-09-10-2305/KAPITTEL_7"><h2>Kapittel 7. Utfyllende bestemmelser og ikrafttredelse</h2><article class="legalArticle" data-lovdata-URL="LTI/forskrift/2019-09-10-2305/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Utfyllende bestemmelser</span></h3><article class="legalP" id="kapittel-7-paragraf-1-ledd-1">Høgskolestyret kan gi utfyllende regler innenfor rammen av denne forskrift.</article></article><article class="legalArticle" data-lovdata-URL="LTI/forskrift/2019-09-10-2305/§7-2" data-name="§7-2" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Ikrafttredelse</span></h3><article class="legalP" id="kapittel-7-paragraf-2-ledd-1">Forskriften trer i kraft fra 10. september 2019. Fra samme tid oppheves forskrift 18. juni 2013 nr. 757 om studier og eksamen ved Lovisenberg diakonale høgskole AS (LDH).</article></article></section></main></body></html>