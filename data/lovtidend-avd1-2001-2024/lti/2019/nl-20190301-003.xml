<!DOCTYPE html><html lang="no"><head><title>Lov om tilskudd til visse private virksomheter med offentlig tjenestepensjonsordning</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2019-03-01-3</dd><dt class="dokid">DokumentID</dt><dd class="dokid">LTI/lov/2019-03-01-3</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="dateOfPublication">Kunngjort</dt><dd class="dateOfPublication">2019-03-01 15:15</dd><dt class="journalNumber">Journalnummer</dt><dd class="journalNumber">2019-0119</dd><dt class="titleShort">Korttittel</dt><dd class="titleShort">Lov om tilskudd til visse private virksomheter med offentlig tjenestepensjonsordning</dd><dt class="title">Tittel</dt><dd class="title">Lov om tilskudd til visse private virksomheter med offentlig tjenestepensjonsordning</dd><dt class="miscInformation">Annet om dokumentet</dt><dd class="miscInformation">Prop.3 L (2018–2019), Innst.157 L (2018–2019), Lovvedtak 41 (2018–2019). Stortingets første og andre gangs behandling hhv. 14. og 19. februar 2019. Fremmet av Helse- og omsorgsdepartementet.</dd><dt class="refid">RefID</dt><dd class="refid">lov/2019-03-01-3</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om tilskudd til visse private virksomheter med offentlig tjenestepensjonsordning<ul class="tocSubUl"><li>§ 1. Formål</li><li>§ 2. Tilskuddsordning</li><li>§ 3. Beregning av tilskudd</li><li>§ 4. Forskrifter</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/lov/2019-03-01-3" id="dokument"><h1>Lov om tilskudd til visse private virksomheter med offentlig tjenestepensjonsordning</h1><article class="legalArticle" data-lovdata-URL="LTI/lov/2019-03-01-3/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Lovens formål er å bidra til bedre rammevilkår for private virksomheter som nevnt i § 2 ved å yte tilskudd til dekning av kostnader i offentlige tjenestepensjonsordninger knyttet til tidligere opptjente pensjonsrettigheter som forfaller til betaling etter at opptjeningen har skjedd (historiske pensjonskostnader).</article></article><article class="legalArticle" data-lovdata-URL="LTI/lov/2019-03-01-3/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tilskuddsordning</span></h2><article class="legalP" id="paragraf-2-ledd-1">Departementet kan etter søknad tildele tilskudd til private virksomheter som har levert spesialisthelsetjenester som nevnt i spesialisthelsetjenesteloven § 2-1 a eller barneverntjenester som staten har finansieringsansvaret for etter barnevernloven § 9-4, til dekning av årlig premie til offentlig tjenestepensjonsordning som regulert i forsikringsvirksomhetsloven kapittel 4.</article><article class="legalP" id="paragraf-2-ledd-2">Søknader om tilskudd avgjøres av departementet.</article></article><article class="legalArticle" data-lovdata-URL="LTI/lov/2019-03-01-3/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Beregning av tilskudd</span></h2><article class="legalP" id="paragraf-3-ledd-1">Det skal ytes årlige tilskudd beregnet på grunnlag av virksomhetens årlige pensjonspremie, begrenset til premie for pensjonsrettigheter som medlemmer av pensjonsordningen har opptjent før 1. januar 2019. Tilskuddet omfatter ikke premie som er knyttet til annen virksomhet enn levering av tjenester som nevnt i § 2.</article><article class="legalP" id="paragraf-3-ledd-2">I tilskuddet skal det gjøres fradrag for<ul class="defaultList"><li data-li-identifier="a." data-name="a."><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">virksomhetens avkastning på premiereserve og tilleggsavsetninger forvaltet av tjenestepensjonsleverandør for den andel som tilskuddsordningen dekker, fratrukket administrative kostnader</article></article></li><li data-li-identifier="b." data-name="b."><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">kompensasjon som allerede er gitt eller er forutsatt dekket etter avtale.</article></article></li></ul></article></article><article class="legalArticle" data-lovdata-URL="LTI/lov/2019-03-01-3/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forskrifter</span></h2><article class="legalP" id="paragraf-4-ledd-1">Kongen kan gi forskrift om innretningen av tilskuddsordningen, herunder virkeområde, beregning av tilskudd, forvaltning av ordningen, vilkår for utbetaling av tilskudd og plikter og forvaltningstiltak overfor private i forbindelse med forvaltningens kontroll av tilskuddsordningen. Kongen kan i forskrift bestemme at virksomheter som omfattes av § 2, likevel ikke skal omfattes av tilskuddsordningen.</article></article><article class="legalArticle" data-lovdata-URL="LTI/lov/2019-03-01-3/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Loven gjelder fra den tid Kongen bestemmer.</article></article></main></body></html>