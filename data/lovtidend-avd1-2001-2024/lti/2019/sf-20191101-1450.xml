<!DOCTYPE html><html lang="no"><head><title>Forskrift om endringer i forskrift 28. juni 1985 nr. 1679 om ordningen av påtalemyndigheten</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-11-01-1450</dd><dt class="dokid">DokumentID</dt><dd class="dokid">LTI/forskrift/2019-11-01-1450</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2019-11-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1985-06-28-1679</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-05-22-25/§62</li></ul></dd><dt class="dateOfPublication">Kunngjort</dt><dd class="dateOfPublication">2019-11-01 14:30</dd><dt class="journalNumber">Journalnummer</dt><dd class="journalNumber">2019-0913</dd><dt class="titleShort">Korttittel</dt><dd class="titleShort">Endr. i Påtaleinstruksen</dd><dt class="title">Tittel</dt><dd class="title">Forskrift om endringer i forskrift 28. juni 1985 nr. 1679 om ordningen av påtalemyndigheten</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 1. november 2019 med hjemmel i lov 22. mai 1981 nr. 25 om rettergangsmåten i straffesaker (Straffeprosessloven) § 62. Fremmet av Justis- og beredskapsdepartementet.</dd><dt class="refid">RefID</dt><dd class="refid">forskrift/2019-11-01-1450</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift 28. juni 1985 nr. 1679 om ordningen av påtalemyndigheten<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2019-11-01-1450" id="dokument"><h1>Forskrift om endringer i forskrift 28. juni 1985 nr. 1679 om ordningen av påtalemyndigheten</h1><section class="section" data-name="kapI" id="kapittel-1" data-lovdata-URL="LTI/forskrift/2019-11-01-1450/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 28. juni 1985 nr. 1679 om ordningen av påtalemyndigheten (Påtaleinstruksen) gjøres følgende endringer:</article> <article class="defaultP" margin-top="true">§ 15-3 tredje ledd skal lyde:</article><article class="legalP" id="kapittel-1-ledd-2">Tiltalespørsmålet avgjøres etter vanlige regler, se straffeprosessloven § 65 til § 67.</article> <article class="defaultP" margin-top="true">§ 17-1 annet ledd annet punktum oppheves.</article> <article class="defaultP" margin-top="true">§ 18-2 første ledd skal lyde:</article><article class="legalP" id="kapittel-1-ledd-3">Politiet avgjør spørsmålet om påtaleunnlatelse i saker om lovbrudd der påtalekompetansen ligger til politiet, jf. straffeprosessloven § 67 annet ledd, hvis ikke tiltalespørsmålet hører under riksadvokaten. I andre saker om lovbrudd avgjøres spørsmålet om påtaleunnlatelse av statsadvokaten, hvis ikke avgjørelsen hører under riksadvokaten.</article> <article class="defaultP" margin-top="true">§ 18-2 fjerde ledd skal lyde:</article><article class="legalP" id="kapittel-1-ledd-4">Bestemmelsene i annet og tredje ledd gjelder tilsvarende når statsadvokaten avgir innstilling til riksadvokaten.</article> <article class="defaultP" margin-top="true">§ 18A-1 første ledd skal lyde:</article><article class="legalP" id="kapittel-1-ledd-5">Med mindre saken omfattes av straffeprosessloven § 65 eller annet er bestemt av riksadvokaten, treffes beslutning om overføring til megling i konfliktråd av påtalemyndigheten i politiet.</article> <article class="defaultP" margin-top="true">§ 20-3 første ledd første punktum skal lyde:</article><article class="legalP" id="kapittel-1-ledd-6">Politiet utferdiger forelegg i saker om lovbrudd der påtalekompetansen ligger til politiet, jf. straffeprosessloven § 67 annet ledd, hvis ikke tiltalespørsmålet hører under riksadvokaten.</article> <article class="defaultP" margin-top="true">§ 20-3 fjerde ledd første punktum skal lyde:</article><article class="legalP" id="kapittel-1-ledd-7">Statsadvokaten avgjør om forelegg skal utferdiges i en sak om lovbrudd der påtalekompetansen ikke ligger til politiet, hvis ikke tiltalespørsmålet hører under riksadvokaten eller forelegg kan utferdiges av politiet etter første ledd.</article> <article class="defaultP" margin-top="true">§ 20-3 femte ledd skal lyde:</article><article class="legalP" id="kapittel-1-ledd-8">Bestemmelsene i annet og tredje ledd gjelder tilsvarende når statsadvokaten avgir innstilling til riksadvokaten.</article> <article class="defaultP" margin-top="true">§ 20-4 annet ledd skal lyde:</article><article class="legalP" id="kapittel-1-ledd-9">Bestemmelsene i første ledd gjelder også når det er riksadvokaten som har besluttet å avgjøre saken ved utferdigelse av forelegg.</article> <article class="defaultP" margin-top="true">§ 21-1 første ledd første punktum skal lyde:</article><article class="legalP" id="kapittel-1-ledd-10">I sak om lovbrudd der påtalekompetansen ligger til politiet, jf. straffeprosessloven § 67 annet ledd, avgjør politiet om saken skal begjæres pådømt etter straffeprosessloven § 248 (tilståelsesdom), hvis ikke tiltalespørsmålet hører under riksadvokaten.</article> <article class="defaultP" margin-top="true">§ 21-1 annet ledd første punktum skal lyde:</article><article class="legalP" id="kapittel-1-ledd-11">I saker om lovbrudd der påtalekompetansen ikke ligger til politiet, jf. straffeprosessloven § 67 annet ledd, avgjør statsadvokaten om saken skal begjæres pådømt etter straffeprosessloven § 248 (tilståelsesdom), med mindre tiltalespørsmålet hører under riksadvokaten.</article> <article class="defaultP" margin-top="true">§ 21-1 fjerde ledd skal lyde:</article><article class="legalP" id="kapittel-1-ledd-12">Bestemmelsene i tredje ledd gjelder tilsvarende når statsadvokaten avgir innstilling til riksadvokaten.</article> <article class="defaultP" margin-top="true">§ 22-2 annet ledd skal lyde:</article><article class="legalP" id="kapittel-1-ledd-13">I sak om lovbrudd der påtalekompetansen ikke ligger til politiet, jf. straffeprosessloven § 67 annet ledd, avgjør statsadvokaten om det skal utferdiges tiltalebeslutning, med mindre tiltalespørsmålet hører under riksadvokaten eller saken skal forelegges riksadvokaten etter § 22-3.</article> <article class="defaultP" margin-top="true">§ 22-2 fjerde ledd skal lyde:</article><article class="legalP" id="kapittel-1-ledd-14">Bestemmelsene i tredje ledd gjelder tilsvarende når statsadvokaten gir innstilling til riksadvokaten.</article> <article class="defaultP" margin-top="true">§ 22-4 første punktum skal lyde:</article><article class="legalP" id="kapittel-1-ledd-15">Beslutter riksadvokaten å reise tiltale, kan det overlates til statsadvokaten å utferdige tiltalebeslutningen.</article> <article class="defaultP" margin-top="true">§ 22-8 første ledd skal lyde:</article><article class="legalP" id="kapittel-1-ledd-16">Er tiltalebeslutning utferdiget eller sak begjært fremmet i henhold til straffeprosessloven § 268, men statsadvokaten senere finner at tiltalebeslutningen bør tilbakekalles helt eller delvis, skal han sende saken til riksadvokaten med begjæring om samtykke dersom spørsmål om tiltale hører under riksadvokaten.</article> <article class="defaultP" margin-top="true">§ 22-8 annet ledd oppheves.</article> <article class="defaultP" margin-top="true">§ 23-1 første ledd annet punktum skal lyde:</article><article class="legalP" id="kapittel-1-ledd-17">I de saker som omfattes av straffeprosessloven § 65, treffes beslutningen av riksadvokaten.</article> <article class="defaultP" margin-top="true">§ 27-1 første ledd skal lyde:</article><article class="legalP" id="kapittel-1-ledd-18">I saker hvor tiltale er besluttet av riksadvokaten, treffer riksadvokaten beslutning om anke.</article> <article class="defaultP" margin-top="true">§ 27-1 fjerde ledd skal lyde:</article><article class="legalP" id="kapittel-1-ledd-19">Bestemmelsene i straffeprosessloven § 68 første og annet ledd og i paragrafen her anvendes tilsvarende når saken er avgjort ved tilståelsesdom eller fremmet på grunnlag av et ikke-vedtatt forelegg</article> <article class="defaultP" margin-top="true">§ 34-3 første ledd første punktum skal lyde:</article><article class="legalP" id="kapittel-1-ledd-20">Sjefen for Spesialenheten avgjør påtalespørsmålet unntatt når påtalespørsmålet hører under riksadvokaten, jf. straffeprosessloven § 67 sjette ledd.</article> <article class="defaultP" margin-top="true">§ 36-2 første ledd første punktum skal lyde:</article><article class="legalP" id="kapittel-1-ledd-21">I fredstid avgjør statsadvokaten spørsmålet om tiltale i saker om militære lovbrudd når det ikke hører under riksadvokaten.</article> <article class="defaultP" margin-top="true">§ 36-3 første punktum skal lyde:</article><article class="legalP" id="kapittel-1-ledd-22">I krigstid avgjør generaladvokaten eller førstekrigsadvokaten spørsmålet om tiltale i saker om militære lovbrudd når det ikke hører under riksadvokaten.</article> <article class="defaultP" margin-top="true">§ 36-12 første ledd første punktum skal lyde:</article><article class="legalP" id="kapittel-1-ledd-23">Dersom senderstatens militære myndigheter i overensstemmelse med artikkel VII pkt. 3 (c) i Avtale 19. juni 1951 nr. 1 mellom partene i traktaten for det Nordatlantiske område om status for deres styrker eller tilsvarende folkerettslig bindende statusavtaler for militære styrkemedlemmer og tilhørende personellkategorier, retter anmodning til norske myndigheter om å frafalle førsteretten til jurisdiksjon i en sak om lovbrudd, fremsendes denne anmodning gjennom Forsvarsdepartementet eller den norske militære myndighet som Forsvarsdepartementet bestemmer, til riksadvokaten i saker der påtalekompetansen tilligger riksadvokaten, og ellers til statsadvokaten.</article> <article class="defaultP" margin-top="true">§ 37-2 første ledd skal lyde:</article><article class="legalP" id="kapittel-1-ledd-24">Sjef og assisterende sjef ved enheten har påtalekompetanse som politimester forutsatt at de har juridisk embetseksamen, jf. straffeprosessloven § 55a første ledd nr. 3.</article> <article class="defaultP" margin-top="true">§ 37-2 annet ledd skal lyde:</article><article class="legalP" id="kapittel-1-ledd-25">Politiinspektører, politiadvokater og politifullmektiger ved enheten har påtalekompetanse forutsatt at de har juridisk embetseksamen og gjør tjeneste i stilling som er tillagt påtalemyndighet, jf. straffeprosessloven § 55a første ledd nr. 3.</article></section><section class="section" data-name="kapII" id="kapittel-2" data-lovdata-URL="LTI/forskrift/2019-11-01-1450/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>