<!DOCTYPE html><html lang="no"><head><title>Lov om endringer i abortloven (fosterreduksjon)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2019-06-21-44</dd><dt class="dokid">DokumentID</dt><dd class="dokid">LTI/lov/2019-06-21-44</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1975-06-13-50</li></ul></dd><dt class="legalArea">Rettsområde</dt><dd class="legalArea"><ul><li>Helse- og omsorgsrett</li></ul></dd><dt class="dateOfPublication">Kunngjort</dt><dd class="dateOfPublication">2019-06-21 17:35</dd><dt class="journalNumber">Journalnummer</dt><dd class="journalNumber">2019-0494</dd><dt class="titleShort">Korttittel</dt><dd class="titleShort">Endringslov til abortloven (fosterreduksjon)</dd><dt class="title">Tittel</dt><dd class="title">Lov om endringer i abortloven (fosterreduksjon)</dd><dt class="miscInformation">Annet om dokumentet</dt><dd class="miscInformation">Prop.106 L (2018–2019), Innst.370 L (2018–2019), Lovvedtak 95 (2018–2019). Stortingets første og andre gangs behandling hhv. 13. og 17. juni 2019. Fremmet av Helse- og omsorgsdepartementet.</dd><dt class="refid">RefID</dt><dd class="refid">lov/2019-06-21-44</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i abortloven (fosterreduksjon)<ul class="tocSubUl"><li>I<ul class="tocSubUl"><li>§ 2a.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2019-06-21-44" id="dokument"><h1>Lov om endringer i abortloven (fosterreduksjon)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 13. juni 1975 nr. 50 om svangerskapsavbrudd.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2019-06-21-44/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 13. juni 1975 nr. 50 om svangerskapsavbrudd skal ny § 2 a lyde:</article><article class="futureLegalArticle" data-name="§2a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2a</span>.</span><article class="legalP" id="kapittel-1-foreslåttparagraf-1-ledd-1">Fosterreduksjon regnes som svangerskapsavbrudd etter denne loven.</article><article class="legalP" id="kapittel-1-foreslåttparagraf-1-ledd-2">Med fosterreduksjon menes et inngrep som avbryter svangerskapet for ett eller flere fostre i et flerlingsvangerskap, mens svangerskapet fortsetter for ett eller flere av de andre fostrene.</article><article class="legalP" id="kapittel-1-foreslåttparagraf-1-ledd-3">Fosterreduksjon kan bare foretas etter tillatelse fra en nemnd som nevnt i § 7 annet ledd. Nemnda kan innvilge fosterreduksjon dersom vilkårene i § 2 tredje til femte ledd og sjette ledd første punktum er oppfylt.</article><article class="legalP" id="kapittel-1-foreslåttparagraf-1-ledd-4">I tillegg kan nemnda innvilge fosterreduksjon der antall fostre reduseres til to eller flere etter en vurdering av risiko for spontanabort og tidlig fødsel. Dersom særskilte forhold ved kvinnens helsetilstand gjør det nødvendig for å redusere faren for spontanabort eller tidlig fødsel, kan nemnda innvilge fosterreduksjon der antall fostre reduseres til ett. Ved trillingsvangerskap der to av fostrene har felles morkake, kan nemnda innvilge fosterreduksjon der antall fostre reduseres fra tre til ett.</article><article class="legalP" id="kapittel-1-foreslåttparagraf-1-ledd-5">Fosterreduksjon kan ikke innvilges dersom det er grunn til å anta at fostrene er levedyktige, jf. § 2 sjette ledd annet punktum.</article><article class="legalP" id="kapittel-1-foreslåttparagraf-1-ledd-6">Begjæring om fosterreduksjon kan fremsettes overfor en lege eller en nemnd. For øvrig gjelder saksbehandlingsreglene i §§ 4, 5, 7, 8, 9 og 11.</article></article></section><section class="section" data-name="kapII" id="kapittel-2" data-lovdata-URL="LTI/lov/2019-06-21-44/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article></section></main></body></html>