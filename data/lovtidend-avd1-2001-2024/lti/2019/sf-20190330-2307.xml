<!DOCTYPE html><html lang="no"><head><title>Kirkeordning for Den norske kirke</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-03-30-2307</dd><dt class="dokid">DokumentID</dt><dd class="dokid">LTI/forskrift/2019-03-30-2307</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="subunit">Etat</dt><dd class="subunit"><ul><li>Kirkemøtet</li></ul></dd><dt class="dateInForce">I kraft fra</dt><dd class="dateInForce">Ikke bestemt</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2020-04-24-31/§11</li><li>lov/2020-04-24-31/§12</li><li>lov/2020-04-24-31/§15</li><li>lov/2020-04-24-31/§17</li></ul></dd><dt class="dateOfPublication">Kunngjort</dt><dd class="dateOfPublication">2020-12-17 09:45</dd><dt class="journalNumber">Journalnummer</dt><dd class="journalNumber">2020-1826</dd><dt class="titleShort">Korttittel</dt><dd class="titleShort">Kirkeordning for Den norske kirke</dd><dt class="title">Tittel</dt><dd class="title">Kirkeordning for Den norske kirke</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kirkemøtet 30. mars 2019 med hjemmel i lov 24. april 2020 nr. 31 om tros- og livssynssamfunn (trossamfunnsloven) § 11 fjerde ledd, § 12, § 15 og § 17.</dd><dt class="refid">RefID</dt><dd class="refid">forskrift/2019-03-30-2307</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Kirkeordning for Den norske kirke<ul class="tocSubUl"><li>§ 1. Den norske kirkes læregrunnlag</li><li>§ 2. Forholdet til den øvrige kirkeordning</li><li>Kapittel 2. Kirkelig inndeling, kirkens organer, medlemskap, kirkelige registre og kirkelig stemmerett<ul class="tocSubUl"><li>§ 3. Kirkelig inndeling, navn på kirker og kirkelige enheter, særskilte menighetsformer</li><li>§ 4. Medlemskap og tilhørighet</li><li>§ 5. Registrering i Den norske kirkes medlemsregister</li><li>§ 6. Soknetilknytning</li><li>§ 7. Stemmerett og valg</li></ul></li><li>Kapittel 3. Virksomheten i soknet. Soknets organer og deres oppgavefordeling m.m.<ul class="tocSubUl"><li>§ 8. Soknets organer</li><li>§ 9. Menighetsrådets sammensetning</li><li>§ 10. Uttreden av menighetsrådet i valgperioden</li><li>§ 11. Formene for menighetsrådets virksomhet</li><li>§ 12. Menighetsrådets oppgaver</li><li>§ 13. Menighetsmøtet</li><li>§ 14. Menighetsmøtets oppgaver</li><li>§ 15. Kirkelig fellesråds sammensetning</li><li>§ 16. Formene for kirkelig fellesråds virksomhet</li><li>§ 17. Kirkelig fellesråds oppgaver</li><li>§ 18. Opptak av lån på soknets vegne</li></ul></li><li>Kapittel 4. Kirker<ul class="tocSubUl"><li>§ 19. Definisjon av og eiendomsrett til kirke</li><li>§ 20. Forvaltning av kirkene og begrensning av rådighet</li><li>§ 21. Kirkefond</li><li>§ 22. Betaling for bruk av kirken mv.</li><li>§ 23. Oppføring av ny kirke mv.</li></ul></li><li>Kapittel 5. Regionale og nasjonale kirkelige organer<ul class="tocSubUl"><li>§ 24. Bispedømmerådets sammensetning</li><li>§ 25. Formene for bispedømmerådets virksomhet</li><li>§ 26. Bispedømmerådets oppgaver</li><li>§ 27. Kirkemøtets sammensetning</li><li>§ 28. Kirkemøtets oppgaver</li><li>§ 29. Kirkerådets sammensetning</li><li>§ 30. Kirkerådets oppgaver m.m.</li><li>§ 31. Bispemøtet</li><li>§ 32. Klagenemndas sammensetning</li><li>§ 33. Klagenemndas oppgaver</li><li>§ 34. Samisk kirkeråds sammensetning</li><li>§ 35. Samisk kirkeråds oppgaver</li><li>§ 36. Ungdomsdemokrati</li></ul></li><li>Kapittel 6. Forskjellige bestemmelser<ul class="tocSubUl"><li>§ 37. Retningslinjer for arbeid i møter og råd.</li><li>§ 38. Rett og plikt til å delta i møte</li><li>§ 39. Prestenes, prostenes og biskopenes tjeneste</li><li>§ 40. Adgang til å oppstille vilkår om medlemskap i Den norske kirke for tilsatte og ombud</li><li>§ 41. Partssammensatt utvalg m.m.</li><li>§ 42. Saksbehandlingsregler</li><li>§ 43. Endringsregler</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2019-03-30-2307" id="dokument"><h1>Kirkeordning for Den norske kirke</h1><article class="legalArticle" data-lovdata-URL="LTI/forskrift/2019-03-30-2307/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Den norske kirkes læregrunnlag</span></h2><article class="legalP" id="paragraf-1-ledd-1">Den norske kirke er en evangelisk-luthersk kirke som bekjenner troen på den treenige Gud og evangeliet om frelse i Jesus Kristus slik det er gitt oss i Det gamle og Det nye testamente og uttrykt i den apostoliske, den nikenske og den athanasianske trosbekjennelse samt Den uforandrede augsburgske bekjennelse fra 1530 og Luthers lille katekisme.</article></article><article class="legalArticle" data-lovdata-URL="LTI/forskrift/2019-03-30-2307/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forholdet til den øvrige kirkeordning</span></h2><article class="legalP" id="paragraf-2-ledd-1">Den norske kirkes ordninger og praksis skal være i samsvar med Den norske kirkes grunnlag.</article><article class="legalP" id="paragraf-2-ledd-2">Forslag til endringer i bestemmelsene i kapittel 1 må fremsettes på det første, andre eller tredje kirkemøtet etter et valg. Det første, andre eller tredje kirkemøtet etter neste valg tar stilling til forslaget. Et vedtak om endring krever tilslutning fra to tredjedeler av Kirkemøtets medlemmer. Før Kirkemøtet tar stilling til forslag til endringer i bestemmelsene, skal forslaget ha vært gjenstand for en forutgående behandling i Bispemøtet etter nærmere regler gitt av Kirkemøtet.</article></article><section class="section" data-name="kap2" id="kapittel-1" data-lovdata-URL="LTI/forskrift/2019-03-30-2307/KAPITTEL_1"><h2>Kapittel 2. Kirkelig inndeling, kirkens organer, medlemskap, kirkelige registre og kirkelig stemmerett</h2><article class="legalArticle" data-lovdata-URL="LTI/forskrift/2019-03-30-2307/§3" data-name="§3" id="kapittel-1-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Kirkelig inndeling, navn på kirker og kirkelige enheter, særskilte menighetsformer</span></h3><article class="legalP" id="kapittel-1-paragraf-1-ledd-1">Soknet er den geografiske rammen om menigheten.</article><article class="legalP" id="kapittel-1-paragraf-1-ledd-2">Hvert sokn hører til et prosti. Hvert prosti hører til et bispedømme.</article><article class="legalP" id="kapittel-1-paragraf-1-ledd-3">Opprettelse av og navn på nye bispedømmer og andre endringer i grensene for bispedømmer fastsettes av Kirkemøtet. Andre endringer i den kirkelige inndeling samt navn på kirke, sokn og prosti fastsettes av bispedømmerådet etter nærmere bestemmelser fastsatt av Kirkemøtet.</article><article class="legalP" id="kapittel-1-paragraf-1-ledd-4">Kirkerådet treffer de bestemmelser som er nødvendige for gjennomføring av inndelingsendringer, og foretar samtidig de nødvendige lempninger i anvendelsen av kirkeordningen.</article><article class="legalP" id="kapittel-1-paragraf-1-ledd-5">Særskilt ordning for kategorialmenigheter og valgmenigheter fastsettes av Kirkemøtet.</article></article><article class="legalArticle" data-lovdata-URL="LTI/forskrift/2019-03-30-2307/§4" data-name="§4" id="kapittel-1-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Medlemskap og tilhørighet</span></h3><article class="legalP" id="kapittel-1-paragraf-2-ledd-1">Dåp er en forutsetning for medlemskap i Den norske kirke.</article><article class="legalP" id="kapittel-1-paragraf-2-ledd-2">Bare person som er bosatt i riket og norsk statsborger bosatt i utlandet, kan være medlem av Den norske kirke. Biskopen kan etter nærmere regler fastsatt av Kirkemøtet bestemme at også andre personer kan være medlem av kirken.</article><article class="legalP" id="kapittel-1-paragraf-2-ledd-3">Barn anses å høre inn under Den norske kirke fra fødselen dersom foreldrene er medlemmer.</article><article class="legalP" id="kapittel-1-paragraf-2-ledd-4">Et barn registreres som tilhørig når foreldrene gir melding om det. Foreldrene må gi slik melding også når barnet anses å høre inn under Den norske kirke fra fødselen. Melding kan gis selv om bare en eller ingen av foreldrene er medlem av Den norske kirke. Når barnet har fylt 18 år uten å ha blitt medlem, faller tilhørigheten bort.</article><article class="legalP" id="kapittel-1-paragraf-2-ledd-5">Kirkemøtet fastsetter nærmere regler om framgangsmåte for inn- og utmelding samt for registrering av tilhørighet i Den norske kirke.</article><article class="legalP" id="kapittel-1-paragraf-2-ledd-6">Biskopen avgjør i tvilstilfelle om en person skal anses som medlem av Den norske kirke.</article></article><article class="legalArticle" data-lovdata-URL="LTI/forskrift/2019-03-30-2307/§5" data-name="§5" id="kapittel-1-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Registrering i Den norske kirkes medlemsregister</span></h3><article class="legalP" id="kapittel-1-paragraf-3-ledd-1">I Den norske kirkes medlemsregister registreres i tillegg til medlemmer også personer som er tilhørig til kirken.</article><article class="legalP" id="kapittel-1-paragraf-3-ledd-2">Opplysninger om døpte, konfirmerte, vigsler til ekteskap, jordfestelser ved prest i Den norske kirke samt inn- og utmeldinger skal også inntas i registeret.</article></article><article class="legalArticle" data-lovdata-URL="LTI/forskrift/2019-03-30-2307/§6" data-name="§6" id="kapittel-1-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Soknetilknytning</span></h3><article class="legalP" id="kapittel-1-paragraf-4-ledd-1">Medlemskap i Den norske kirke er knyttet til det sokn medlemmet er bosatt i.</article><article class="legalP" id="kapittel-1-paragraf-4-ledd-2">Biskopen kan etter søknad fra et medlem samtykke i at dette får sin tilknytning overført til et annet sokn enn det vedkommende er bosatt i.</article><article class="legalP" id="kapittel-1-paragraf-4-ledd-3">Medlemmer av Den norske kirke blir betjent i det soknet de er knyttet til og får likeledes tilbud om kirkens tjenester i gudstjenester og kirkelige handlinger.</article></article><article class="legalArticle" data-lovdata-URL="LTI/forskrift/2019-03-30-2307/§7" data-name="§7" id="kapittel-1-paragraf-5"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Stemmerett og valg</span></h3><article class="legalP" id="kapittel-1-paragraf-5-ledd-1">Hvert medlem av Den norske kirke som bor i eller er registrert i soknet og som senest i det år det stemmes vil ha fylt 15 år, har kirkelig stemmerett.</article><article class="legalP" id="kapittel-1-paragraf-5-ledd-2">Ingen kan ha stemmerett i mer enn ett sokn.</article><article class="legalP" id="kapittel-1-paragraf-5-ledd-3">Kirkemøtet gir regler om kirkelig manntall og om innføring i dette.</article></article></section><section class="section" data-name="kap3" id="kapittel-2" data-lovdata-URL="LTI/forskrift/2019-03-30-2307/KAPITTEL_2"><h2>Kapittel 3. Virksomheten i soknet. Soknets organer og deres oppgavefordeling m.m.</h2><article class="legalArticle" data-lovdata-URL="LTI/forskrift/2019-03-30-2307/§8" data-name="§8" id="kapittel-2-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Soknets organer</span></h3><article class="legalP" id="kapittel-2-paragraf-1-ledd-1">I hvert sokn skal det være et menighetsråd. I kommuner med flere sokn skal det i tillegg være et kirkelig fellesråd.</article><article class="legalP" id="kapittel-2-paragraf-1-ledd-2">Menighetsrådet treffer avgjørelser og opptrer på vegne av soknet når det ikke er fastsatt i eller i medhold av kirkeordningen at myndigheten er lagt til kirkelig fellesråd eller annet organ. I kommuner med bare ett sokn utøver menighetsrådet de funksjoner som ellers ligger til kirkelig fellesråd. Kirkerådet avgjør i tvilstilfelle hvilket organ som treffer avgjørelse og opptrer på vegne av soknet samt når den kommunale representanten skal tiltre menighetsrådet i henhold til annet punktum.</article><article class="legalP" id="kapittel-2-paragraf-1-ledd-3">Menighetsråd innenfor en og samme kommune kan med bispedømmerådets godkjenning etablere et felles menighetsråd etter nærmere bestemmelser fastsatt av Kirkemøtet. Det felles menighetsrådet overtar den myndigheten som i og i medhold av trossamfunnsloven og kirkeordningen er lagt til menighetsrådet.</article><article class="legalP" id="kapittel-2-paragraf-1-ledd-4">I prosti hvor ikke alle sokn hører til samme kommune og i andre tilfeller der det ligger til rette for det, kan Kirkerådet etter nærmere bestemmelser fastsatt av Kirkemøtet samtykke til etablering av kirkelig fellesråd som omfatter flere kommuner. I kommuner med særlig mange sokn kan Kirkerådet etter nærmere bestemmelser fastsatt av Kirkemøtet også foreta andre tilpasninger av bestemmelsene om kirkelig fellesråd.</article><article class="legalP" id="kapittel-2-paragraf-1-ledd-5">For å fremme hensiktsmessige organisasjonsformer og en hensiktsmessig oppgavefordeling i og mellom soknene kan Kirkerådet godkjenne forsøk som avviker fra kirkeordningens bestemmelser om organiseringen av soknets organer i kommuner med mer enn ett sokn, oppgavefordelingen mellom disse og deres sammensetning. Kirkerådet kan gi nærmere retningslinjer for forsøk etter denne bestemmelse.</article><article class="legalP" id="kapittel-2-paragraf-1-ledd-6">Ved endringer i kommunegrenser eller sammenslåing av kommuner gjelder bestemmelsene i inndelingslova om økonomisk oppgjør i kapittel V og gjennomføring i kapittel VI tilsvarende for kirkelig fellesråd så langt det passer. Bispedømmerådet utøver den myndighet som i inndelingslova er lagt til Fylkesmannen.</article></article><article class="legalArticle" data-lovdata-URL="LTI/forskrift/2019-03-30-2307/§9" data-name="§9" id="kapittel-2-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Menighetsrådets sammensetning</span></h3><article class="legalP" id="kapittel-2-paragraf-2-ledd-1">Menighetsrådet består av soknepresten og – etter menighetsmøtets bestemmelse – fire, seks, åtte eller ti andre medlemmer som velges ved flertalls- eller forholdsvalg for fire år etter regler fastsatt av Kirkemøtet. For de valgte medlemmer velges samtidig minst fem varamedlemmer. Endring av tallet på de medlemmer som skal velges, må være vedtatt i menighetsmøtet før valget kunngjøres.</article><article class="legalP" id="kapittel-2-paragraf-2-ledd-2">I kommuner med bare ett sokn kan kommunen velge ett medlem og ett varamedlem til menighetsrådet, som tiltrer rådet når dette behandler saker som i kommuner med flere sokn tilligger kirkelig fellesråd. Dette medlem kommer i tillegg til dem som velges etter første ledd.</article><article class="legalP" id="kapittel-2-paragraf-2-ledd-3">Valgbar til menighetsråd og pliktig til å ta imot valg, er alle som har stemmerett ved valget og som vil ha fylt 18 år innen utgangen av valgåret, og som ikke er fritatt.</article><article class="legalP" id="kapittel-2-paragraf-2-ledd-4">Rett til å kreve seg fritatt for valg til menighetsråd har den som avgir skriftlig erklæring om at vedkommende ikke ønsker å stille til valg på den aktuelle valglisten. Slik erklæring må settes frem innen den frist menighetsrådet setter, ellers tapes retten til å strykes fra listeforslaget. Den som unnlater å kreve seg fritatt fra å stå på liste, kan ikke nekte å motta valg.</article><article class="legalP" id="kapittel-2-paragraf-2-ledd-5">Biskopen kan bestemme at en annen prest enn soknepresten skal være medlem av menighetsrådet. Biskopen bestemmer også hvordan prestene skal være varamedlemmer for hverandre.</article><article class="legalP" id="kapittel-2-paragraf-2-ledd-6">Biskopen og prosten har rett til å ta del i menighetsrådsmøte, men uten stemmerett. Det samme gjelder soknepresten dersom vedkommende ikke er medlem av rådet. Menighetsrådet kan innkalle andre til å ta del i forhandlingene, men uten stemmerett.</article></article><article class="legalArticle" data-lovdata-URL="LTI/forskrift/2019-03-30-2307/§10" data-name="§10" id="kapittel-2-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Uttreden av menighetsrådet i valgperioden</span></h3><article class="legalP" id="kapittel-2-paragraf-3-ledd-1">Den som taper valgbarheten til menighetsrådet i valgperioden, trer endelig ut av rådet. Hvis tap av valgbarhet skyldes registrert utflytting fra soknet for to år eller mindre, trer vedkommende ut av vervet for den tid utflyttingen varer.</article><article class="legalP" id="kapittel-2-paragraf-3-ledd-2">Menighetsrådet kan etter søknad frita, for et kortere tidsrom eller resten av valgperioden, den som ikke uten uforholdsmessige vanskeligheter eller belastning kan skjøtte sine plikter i vervet.</article><article class="legalP" id="kapittel-2-paragraf-3-ledd-3">Hvis det blir tatt ut siktelse eller tiltale mot et menighetsrådsmedlem for et straffbart forhold som er nevnt i straffeloven § 151 til § 154, § 170 bokstav b, § 171 til § 173, § 208 til § 211, § 353, kapittel 27 eller 30, samt straffebud som nevnt i politiregisterloven § 39, og forholdet er knyttet til utøvelse av tjeneste eller et verv for menighetsråd eller kirkelig fellesråd, kan menighetsrådet vedta å suspendere vedkommende fra vervet inntil saken er rettskraftig avgjort. Hvis det dreier seg om forhold som er nevnt i straffeloven § 151 til § 154 eller straffebud nevnt i politiregisterloven § 39, gjelder ikke vilkåret om at forholdet skal være knyttet til utøvelse av verv eller tjeneste for menighetsrådet eller kirkelig fellesråd. Hvis et menighetsrådsmedlem dømmes for ett eller flere av de nevnte straffbare forholdene, kan menighetsrådet selv vedta at vedkommende skal tre endelig ut av rådet.</article><article class="legalP" id="kapittel-2-paragraf-3-ledd-4">Hvis medlemmer av menighetsrådet trer endelig ut, og de er valgt ved flertallsvalg, skal varamedlemmer tre inn i den nummerorden de er valgt. Hvis medlemmer av menighetsrådet trer endelig ut, og de er valgt ved forholdsvalg, skal varamedlemmer fra samme liste tre inn i deres sted i den nummerorden varamedlemmene er valgt.</article></article><article class="legalArticle" data-lovdata-URL="LTI/forskrift/2019-03-30-2307/§11" data-name="§11" id="kapittel-2-paragraf-4"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Formene for menighetsrådets virksomhet</span></h3><article class="legalP" id="kapittel-2-paragraf-4-ledd-1">Menighetsrådet kan gi lederen eller et arbeidsutvalg bestående av lederen og minst to av rådets øvrige medlemmer fullmakt til på saklig begrensede områder å treffe avgjørelse i saker som skulle ha vært avgjort av rådet. Avgjørelse som er truffet med hjemmel i slik fullmakt, skal refereres i første møte etter at avgjørelsen er truffet.</article><article class="legalP" id="kapittel-2-paragraf-4-ledd-2">Menighetsrådet kan bestemme at en av soknets tilsatte skal være daglig leder av virksomheten.</article><article class="legalP" id="kapittel-2-paragraf-4-ledd-3">Nærmere regler om formene for menighetsrådets virksomhet gis av Kirkemøtet.</article></article><article class="legalArticle" data-lovdata-URL="LTI/forskrift/2019-03-30-2307/§12" data-name="§12" id="kapittel-2-paragraf-5"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Menighetsrådets oppgaver</span></h3><article class="legalP" id="kapittel-2-paragraf-5-ledd-1">Menighetsrådet skal ha sin oppmerksomhet henvendt på alt som kan gjøres for å vekke og nære det kristelige liv i soknet, særlig at Guds ord kan bli rikelig forkynt, syke og døende betjent med det, døpte gis trosopplæring, barn og unge samlet om gode formål og legemlig og åndelig nød avhjulpet.</article><article class="legalP" id="kapittel-2-paragraf-5-ledd-2">Menighetsrådet har ansvar for at kirkelig undervisning, kirkemusikk og diakoni innarbeides og utvikles i soknet.</article><article class="legalP" id="kapittel-2-paragraf-5-ledd-3">Menighetsrådet avgjør om det skal tas opp offer eller foretas innsamling i kirken og forvalter de midler som blir samlet inn, bevilget eller gitt som gave til kristelig virksomhet i soknet, med mindre annet er fastsatt. Regler om budsjettordning, regnskapsføring og revisjon gis av Kirkemøtet. Avgjørelse om opprettelse av stillinger skal godkjennes av kirkelig fellesråd.</article><article class="legalP" id="kapittel-2-paragraf-5-ledd-4">Menighetsrådet medvirker ved tilsetting i kirkelige stillinger etter de regler som gjelder til enhver tid.</article><article class="legalP" id="kapittel-2-paragraf-5-ledd-5">Menighetsrådet innbyr minst en gang i året de tilsatte i soknet til å ta del i rådets drøftinger om menighetsforholdene og de oppgaver som foreligger.</article><article class="legalP" id="kapittel-2-paragraf-5-ledd-6">Menighetsrådet forbereder og gir innstilling til avgjørelse i alle saker som legges frem for menighetsmøtet, jf. § 13, eller som menighetsmøtet selv tar opp.</article><article class="legalP" id="kapittel-2-paragraf-5-ledd-7">Menighetsrådet gir hvert år menighetsmøtet en orientering om det kristelige arbeidet i soknet.</article><article class="legalP" id="kapittel-2-paragraf-5-ledd-8">Menighetsrådet skaffer til veie de opplysninger og gir de uttalelser som kirkelig myndighet ber om.</article></article><article class="legalArticle" data-lovdata-URL="LTI/forskrift/2019-03-30-2307/§13" data-name="§13" id="kapittel-2-paragraf-6"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Menighetsmøtet</span></h3><article class="legalP" id="kapittel-2-paragraf-6-ledd-1">Menighetsmøtet består av de stemmeberettigede i soknet. Bare de som møter frem personlig, kan stemme. Også biskopen, prosten og soknepresten kan ta del i møtet, men bare stemme om de ellers er stemmeberettiget i soknet.</article><article class="legalP" id="kapittel-2-paragraf-6-ledd-2">Menighetsmøtet kalles sammen av menighetsrådet så ofte det er påkrevd eller finnes ønskelig eller når minst 20 av soknets stemmeberettigede krever det.</article><article class="legalP" id="kapittel-2-paragraf-6-ledd-3">Nærmere regler om formene for menighetsmøtets virksomhet gis av Kirkemøtet.</article></article><article class="legalArticle" data-lovdata-URL="LTI/forskrift/2019-03-30-2307/§14" data-name="§14" id="kapittel-2-paragraf-7"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Menighetsmøtets oppgaver</span></h3><article class="legalP" id="kapittel-2-paragraf-7-ledd-1">Menighetsmøtet avgjør saker om innføring av gudstjenstlige bøker i kirken når Kirkemøtet har overlatt spørsmålet til menighetsmøtets avgjørelse. Menighetsmøtet avgjør også andre saker som etter nærmere bestemmelse av Kirkemøtet eller andre kirkelige organer blir overlatt til menighetsmøtets avgjørelse.</article><article class="legalP" id="kapittel-2-paragraf-7-ledd-2">Før vedkommende myndighet treffer avgjørelse, skal menighetsmøtet gis anledning til å uttale seg om oppføring eller nedlegging av kirke og om deling, sammenslåing eller andre endringer i grensene for sokn.</article><article class="legalP" id="kapittel-2-paragraf-7-ledd-3">For øvrig gir menighetsmøtet uttalelse når kirkelige myndigheter ber om det eller når menighetsmøtet av eget tiltak ønsker å uttale seg.</article></article><article class="legalArticle" data-lovdata-URL="LTI/forskrift/2019-03-30-2307/§15" data-name="§15" id="kapittel-2-paragraf-8"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Kirkelig fellesråds sammensetning</span></h3><article class="legalP" id="kapittel-2-paragraf-8-ledd-1">Kirkelig fellesråd består av:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-8-ledd-1-punkt-1"><article class="legalP" id="kapittel-2-paragraf-8-ledd-1-punkt-1-ledd-1">to menighetsrådsmedlemmer fra hvert menighetsråd i kommunen, valgt av det enkelte menighetsråd, og</article></article></li><li data-li-identifier="b." data-name="b."><article class="listArticle" id="kapittel-2-paragraf-8-ledd-1-punkt-2"><article class="legalP" id="kapittel-2-paragraf-8-ledd-1-punkt-2-ledd-1">en prost eller annen prest oppnevnt av biskopen. Biskopen kan unnlate oppnevning dersom det er valgt inn en prest etter bokstav a.</article></article></li></ul></article><article class="legalP" id="kapittel-2-paragraf-8-ledd-2">I tillegg kan kommunen velge en representant.</article><article class="legalP" id="kapittel-2-paragraf-8-ledd-3">Er det fem eller flere sokn i kommunen, velges bare ett menighetsrådsmedlem fra hvert menighetsråd.</article><article class="legalP" id="kapittel-2-paragraf-8-ledd-4">Representantene velges sammen med et tilsvarende antall vararepresentanter for fire år.</article><article class="legalP" id="kapittel-2-paragraf-8-ledd-5">Nærmere regler om valg av kirkelig fellesråd gis av Kirkemøtet.</article><article class="legalP" id="kapittel-2-paragraf-8-ledd-6">Biskopen har rett til å ta del i fellesrådsmøte, men uten stemmerett. Fellesrådet kan innkalle andre til å ta del i forhandlingene, men uten stemmerett.</article></article><article class="legalArticle" data-lovdata-URL="LTI/forskrift/2019-03-30-2307/§16" data-name="§16" id="kapittel-2-paragraf-9"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Formene for kirkelig fellesråds virksomhet</span></h3><article class="legalP" id="kapittel-2-paragraf-9-ledd-1">Kirkelig fellesråd kan gi lederen eller et arbeidsutvalg bestående av lederen og minst to av rådets øvrige medlemmer fullmakt til på saklig begrensede områder å treffe avgjørelse i saker som skulle ha vært avgjort av rådet. Avgjørelse som er truffet med hjemmel i slik fullmakt, skal refereres i første møte etter at avgjørelsen er truffet.</article><article class="legalP" id="kapittel-2-paragraf-9-ledd-2">Kirkelig fellesråd skal ha en daglig leder av virksomheten.</article><article class="legalP" id="kapittel-2-paragraf-9-ledd-3">Nærmere regler om formene for kirkelig fellesråds virksomhet gis av Kirkemøtet.</article></article><article class="legalArticle" data-lovdata-URL="LTI/forskrift/2019-03-30-2307/§17" data-name="§17" id="kapittel-2-paragraf-10"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Kirkelig fellesråds oppgaver</span></h3><article class="legalP" id="kapittel-2-paragraf-10-ledd-1">Kirkelig fellesråd skal ivareta administrative og økonomiske oppgaver på vegne av soknene, utarbeide mål og planer for den kirkelige virksomhet i kommunen, fremme samarbeid mellom menighetsrådene og ivareta soknenes interesser i forhold til kommunen.</article><article class="legalP" id="kapittel-2-paragraf-10-ledd-2">Kirkelig fellesråd er ansvarlig for<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-10-ledd-2-punkt-1"><article class="legalP" id="kapittel-2-paragraf-10-ledd-2-punkt-1-ledd-1">bygging, drift og vedlikehold av kirker,</article></article></li><li data-li-identifier="b." data-name="b."><article class="listArticle" id="kapittel-2-paragraf-10-ledd-2-punkt-2"><article class="legalP" id="kapittel-2-paragraf-10-ledd-2-punkt-2-ledd-1">anlegg, drift og forvaltning av gravplasser,</article></article></li><li data-li-identifier="c." data-name="c."><article class="listArticle" id="kapittel-2-paragraf-10-ledd-2-punkt-3"><article class="legalP" id="kapittel-2-paragraf-10-ledd-2-punkt-3-ledd-1">opprettelse og nedleggelse av stillinger som lønnes over fellesrådets budsjett,</article></article></li><li data-li-identifier="d." data-name="d."><article class="listArticle" id="kapittel-2-paragraf-10-ledd-2-punkt-4"><article class="legalP" id="kapittel-2-paragraf-10-ledd-2-punkt-4-ledd-1">anskaffelse og drift av kirkekontor,</article></article></li><li data-li-identifier="e." data-name="e."><article class="listArticle" id="kapittel-2-paragraf-10-ledd-2-punkt-5"><article class="legalP" id="kapittel-2-paragraf-10-ledd-2-punkt-5-ledd-1">administrativ hjelp for prosten når kirkens virksomhet nasjonalt yter tilskudd til det,</article></article></li><li data-li-identifier="f." data-name="f."><article class="listArticle" id="kapittel-2-paragraf-10-ledd-2-punkt-6"><article class="legalP" id="kapittel-2-paragraf-10-ledd-2-punkt-6-ledd-1">anskaffelse av lokaler, utstyr og materiell til konfirmasjonsopplæring.</article></article></li></ul></article><article class="legalP" id="kapittel-2-paragraf-10-ledd-3">Kirkelig fellesråd foretar tilsetting av og har arbeidsgiveransvaret for alle tilsatte som lønnes over fellesrådets budsjett. Før tilsetting og fastsetting av instruks skal vedkommende menighetsråd gis anledning til å uttale seg. Kirkelig fellesråd kan bemyndige menighetsråd til å utøve tilsettingsmyndighet og andre arbeidsgiverfunksjoner for stilling hvor dette ellers ville ligge til fellesrådet. Kirkelig fellesråd kan også tildele utvalg som nevnt i § 41 første ledd myndighet til å foreta tilsetting og treffe avgjørelser i saker som gjelder forholdet mellom soknene eller soknet som arbeidsgiver og de tilsatte.</article><article class="legalP" id="kapittel-2-paragraf-10-ledd-4">Kirkelig fellesråd forvalter inntekter og formue knyttet til kirke og kirkefond, tilskudd til kirkelig virksomhet fra kommunen eller kirkens virksomhet nasjonalt og midler menighetsråd stiller til fellesrådets disposisjon for å løse oppgaver i soknene. Regler om budsjettordning, regnskapsføring og revisjon gis av Kirkemøtet.</article><article class="legalP" id="kapittel-2-paragraf-10-ledd-5">Kirkelig fellesråd utfører for øvrig de oppgaver som etter avtale blir overlatt det av det enkelte menighetsråd.</article></article><article class="legalArticle" data-lovdata-URL="LTI/forskrift/2019-03-30-2307/§18" data-name="§18" id="kapittel-2-paragraf-11"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Opptak av lån på soknets vegne</span></h3><article class="legalP" id="kapittel-2-paragraf-11-ledd-1">På soknets vegne kan det bare opptas lån når dette er godkjent av bispedømmerådet.</article><article class="legalP" id="kapittel-2-paragraf-11-ledd-2">På soknets vegne er det ikke tillatt å garantere for andres økonomiske forpliktelser eller stille eiendeler til sikkerhet for andres gjeld.</article><article class="legalP" id="kapittel-2-paragraf-11-ledd-3">Kirkelig fellesråd plikter å treffe vedtak om betalingsinnstilling når et sokn på grunn av vanskeligheter som ikke er helt forbigående, ikke kan betale forfalt gjeld. Melding om slikt vedtak skal straks sendes bispedømmerådet. Bispedømmerådet iverksetter de tiltak som anses nødvendig.</article></article></section><section class="section" data-name="kap4" id="kapittel-3" data-lovdata-URL="LTI/forskrift/2019-03-30-2307/KAPITTEL_3"><h2>Kapittel 4. Kirker</h2><article class="legalArticle" data-lovdata-URL="LTI/forskrift/2019-03-30-2307/§19" data-name="§19" id="kapittel-3-paragraf-1"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Definisjon av og eiendomsrett til kirke</span></h3><article class="legalP" id="kapittel-3-paragraf-1-ledd-1">Med kirke menes i dette kapittel soknekirke eller kapell som er godkjent av Kongen eller departementet, som er kirke fra gammelt av eller som etter kirkeordningens ikrafttredelse er godkjent som kirke av Kirkerådet.</article><article class="legalP" id="kapittel-3-paragraf-1-ledd-2">Det skal være kirke i hvert sokn.</article><article class="legalP" id="kapittel-3-paragraf-1-ledd-3">Kirkene er soknets eiendom, med mindre annet følger av særskilt rettsgrunnlag. Soknene i en kommune kan i fellesskap eie kirker.</article></article><article class="legalArticle" data-lovdata-URL="LTI/forskrift/2019-03-30-2307/§20" data-name="§20" id="kapittel-3-paragraf-2"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Forvaltning av kirkene og begrensning av rådighet</span></h3><article class="legalP" id="kapittel-3-paragraf-2-ledd-1">Forvaltningen av kirkene hører under kirkelig fellesråd, med mindre annet er bestemt av departementet før kirkeordningens ikrafttredelse eller deretter av Kirkerådet.</article><article class="legalP" id="kapittel-3-paragraf-2-ledd-2">Kirker kan ikke avhendes, pantsettes eller påheftes bruksretter. Kirkerådet kan likevel samtykke i salg når særlige grunner tilsier det.</article><article class="legalP" id="kapittel-3-paragraf-2-ledd-3">Formuesrettigheter som er knyttet til en kirke, kan ikke skilles fra den. Fast eiendom som ikke er nødvendig for kirken, kan likevel avhendes med samtykke av bispedømmerådet.</article><article class="legalP" id="kapittel-3-paragraf-2-ledd-4">Menighetsrådet fører fortegnelse over inventar og utstyr i soknets kirker. Anskaffelse og avhendelse av kirkens inventar og utstyr skal godkjennes av biskopen.</article></article><article class="legalArticle" data-lovdata-URL="LTI/forskrift/2019-03-30-2307/§21" data-name="§21" id="kapittel-3-paragraf-3"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Kirkefond</span></h3><article class="legalP" id="kapittel-3-paragraf-3-ledd-1">Kapital som er knyttet til en kirke, samles i et kirkefond. Fondet forvaltes av kirkelig fellesråd. Kirkerådet kan gi nærmere regler om forvaltningen. Avkastningen skal benyttes til kirkens drift og vedlikehold. Med bispedømmerådets samtykke kan avkastningen benyttes til andre kirkelige formål i soknet eller i andre sokn i kommunen.</article><article class="legalP" id="kapittel-3-paragraf-3-ledd-2">Fondets kapital kan med bispedømmerådets samtykke benyttes til kirkelige formål i soknet eller i andre sokn innen kommunen.</article><article class="legalP" id="kapittel-3-paragraf-3-ledd-3">Reglene i første og annet ledd gjelder ikke dersom noe annet følger av testamentariske eller andre særlige bestemmelser.</article></article><article class="legalArticle" data-lovdata-URL="LTI/forskrift/2019-03-30-2307/§22" data-name="§22" id="kapittel-3-paragraf-4"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Betaling for bruk av kirken mv.</span></h3><article class="legalP" id="kapittel-3-paragraf-4-ledd-1">For benyttelse av kirken til gudstjeneste eller annen oppbyggelse tas det ikke betaling. Det samme gjelder kirkelige handlinger som utføres i forbindelse med en gudstjeneste.</article><article class="legalP" id="kapittel-3-paragraf-4-ledd-2">For benyttelse til andre formål eller kirkelige handlinger utenfor gudstjeneste kan kirkelig fellesråd kreve betaling etter nærmere regler godkjent av bispedømmerådet.</article><article class="legalP" id="kapittel-3-paragraf-4-ledd-3">Kirkemøtet gir nærmere bestemmelser om bruk av kirkene.</article></article><article class="legalArticle" data-lovdata-URL="LTI/forskrift/2019-03-30-2307/§23" data-name="§23" id="kapittel-3-paragraf-5"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Oppføring av ny kirke mv.</span></h3><article class="legalP" id="kapittel-3-paragraf-5-ledd-1">Ny kirke skal bygges når en kirke er tilintetgjort eller på grunn av vesentlige mangler er ubrukbar og ikke kan utbedres, når den under vanlige gudstjenester ikke gir tilstrekkelig plass for de kirkesøkende og ikke hensiktsmessig kan utvides, eller når det dannes et nytt sokn der det fra før ikke er kirke.</article><article class="legalP" id="kapittel-3-paragraf-5-ledd-2">Ny kirke skal i kirkerommet ha sitteplass til en tidel av Den norske kirkes medlemmer i soknet. Det kreves likevel minst 200 og ikke mer enn 500 sitteplasser.</article><article class="legalP" id="kapittel-3-paragraf-5-ledd-3">Når særlige grunner tilsier det, kan Kirkerådet gjøre unntak fra reglene i første og annet ledd.</article><article class="legalP" id="kapittel-3-paragraf-5-ledd-4">Oppføring av ny kirke og nedlegging av kirke skal godkjennes av Kirkerådet. Det samme gjelder tomt til oppføring av kirke, tegninger, kostnadsoverslag og finansieringsplan.</article><article class="legalP" id="kapittel-3-paragraf-5-ledd-5">Ombygging og utvidelse av kirke skal godkjennes av biskopen etter nærmere bestemmelser om saksbehandling og klageadgang fastsatt av Kirkemøtet.</article></article></section><section class="section" data-name="kap5" id="kapittel-4" data-lovdata-URL="LTI/forskrift/2019-03-30-2307/KAPITTEL_4"><h2>Kapittel 5. Regionale og nasjonale kirkelige organer</h2><article class="legalArticle" data-lovdata-URL="LTI/forskrift/2019-03-30-2307/§24" data-name="§24" id="kapittel-4-paragraf-1"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Bispedømmerådets sammensetning</span></h3><article class="legalP" id="kapittel-4-paragraf-1-ledd-1">Bispedømmerådet består av:<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">biskopen,</article></article></li><li data-li-identifier="b." data-name="b."><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1">en prest valgt av prestene i bispedømmet,</article></article></li><li data-li-identifier="c." data-name="c."><article class="listArticle" id="kapittel-4-paragraf-1-ledd-1-punkt-3"><article class="legalP" id="kapittel-4-paragraf-1-ledd-1-punkt-3-ledd-1">en lek kirkelig tilsatt valgt av de leke kirkelig tilsatte i bispedømmet,</article></article></li><li data-li-identifier="d." data-name="d."><article class="listArticle" id="kapittel-4-paragraf-1-ledd-1-punkt-4"><article class="legalP" id="kapittel-4-paragraf-1-ledd-1-punkt-4-ledd-1">sju andre leke valgt direkte av bispedømmets stemmeberettigede medlemmer ved flertalls- eller forholdsvalg,</article></article></li><li data-li-identifier="e." data-name="e."><article class="listArticle" id="kapittel-4-paragraf-1-ledd-1-punkt-5"><article class="legalP" id="kapittel-4-paragraf-1-ledd-1-punkt-5-ledd-1">en nordsamisk representant i Nord-Hålogaland bispedømmeråd, en lulesamisk representant i Sør-Hålogaland bispedømmeråd, og en sørsamisk representant i Nidaros bispedømmeråd og</article></article></li><li data-li-identifier="f." data-name="f."><article class="listArticle" id="kapittel-4-paragraf-1-ledd-1-punkt-6"><article class="legalP" id="kapittel-4-paragraf-1-ledd-1-punkt-6-ledd-1">en representant fra døvemenighetene i Oslo bispedømmeråd.</article></article></li></ul></article><article class="legalP" id="kapittel-4-paragraf-1-ledd-2">Presten og de leke medlemmene velges for fire år. For medlemmene valgt ved flertallsvalg etter bokstav d), velges det like mange varamedlemmer. For medlemmene valgt ved forholdsvalg etter bokstav d), skal hver liste tildeles like mange varamedlemmer som den får medlemmer, med tillegg av ett. For medlemmene valgt etter bokstav b), c), e) og f), velges det to varamedlemmer. Kirkemøtet gir nærmere regler om valget, herunder regler som presiserer hvem som er stemmeberettiget og valgbar etter første ledd bokstavene b, c, d, e og f.</article><article class="legalP" id="kapittel-4-paragraf-1-ledd-3">Reglene i § 9 tredje og fjerde ledd og § 10 gjelder tilsvarende for bispedømmerådet.</article></article><article class="legalArticle" data-lovdata-URL="LTI/forskrift/2019-03-30-2307/§25" data-name="§25" id="kapittel-4-paragraf-2"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Formene for bispedømmerådets virksomhet</span></h3><article class="legalP" id="kapittel-4-paragraf-2-ledd-1">Bispedømmerådet kan gi lederen eller et arbeidsutvalg bestående av lederen og minst to av rådets øvrige medlemmer fullmakt til på saklig begrensede områder å treffe avgjørelse i saker som skulle ha vært avgjort av rådet. Avgjørelse som er truffet med hjemmel i slik fullmakt, skal refereres i første møte etter at avgjørelsen er truffet.</article><article class="legalP" id="kapittel-4-paragraf-2-ledd-2">Bispedømmerådet skal ha en daglig leder av virksomheten.</article><article class="legalP" id="kapittel-4-paragraf-2-ledd-3">Nærmere regler om formene for bispedømmerådets virksomhet gis av Kirkemøtet.</article></article><article class="legalArticle" data-lovdata-URL="LTI/forskrift/2019-03-30-2307/§26" data-name="§26" id="kapittel-4-paragraf-3"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Bispedømmerådets oppgaver</span></h3><article class="legalP" id="kapittel-4-paragraf-3-ledd-1">Bispedømmerådet skal ha sin oppmerksomhet henvendt på alt som kan gjøres for å vekke og nære det kristelige liv i menighetene, og det skal fremme samarbeidet mellom de enkelte menighetsråd og andre lokale arbeidsgrupper innen bispedømmet.</article><article class="legalP" id="kapittel-4-paragraf-3-ledd-2">Bispedømmerådet utfører de gjøremål som det til enhver tid er pålagt av Kirkemøtet eller Kirkerådet.</article><article class="legalP" id="kapittel-4-paragraf-3-ledd-3">Bispedømmerådet utfører de oppgaver som det etter avtale blir overlatt av det enkelte menighetsråd eller kirkelige fellesråd.</article></article><article class="legalArticle" data-lovdata-URL="LTI/forskrift/2019-03-30-2307/§27" data-name="§27" id="kapittel-4-paragraf-4"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Kirkemøtets sammensetning</span></h3><article class="legalP" id="kapittel-4-paragraf-4-ledd-1">Kirkemøtet består av preses i Bispemøtet, medlemmene av bispedømmerådene og lederen av Samisk kirkeråd valgt etter nærmere regler fastsatt av Kirkemøtet.</article></article><article class="legalArticle" data-lovdata-URL="LTI/forskrift/2019-03-30-2307/§28" data-name="§28" id="kapittel-4-paragraf-5"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Kirkemøtets oppgaver</span></h3><article class="legalP" id="kapittel-4-paragraf-5-ledd-1">Kirkemøtet er Den norske kirkes øverste representative og besluttende organ og fastsetter kirkens grunnlag og lære og alle liturgier og gudstjenstlige bøker i kirken. Kirkemøtet skal ha sin oppmerksomhet henvendt på saker av felles kirkelig karakter og ellers på alt som kan gjøres for å vekke og nære det kristelige liv i menighetene, og det skal fremme samarbeidet innen Den norske kirke. Kirkemøtet skal verne og fremme samisk kirkeliv og ivareta Den norske kirkes økumeniske oppgaver og internasjonale samarbeid.</article><article class="legalP" id="kapittel-4-paragraf-5-ledd-2">Kirkemøtet<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-5-ledd-2-punkt-1"><article class="legalP" id="kapittel-4-paragraf-5-ledd-2-punkt-1-ledd-1">gir uttalelse i saker om vesentlige endringer i bestemmelsene i kapittel 3 i trossamfunnsloven,</article></article></li><li data-li-identifier="b." data-name="b."><article class="listArticle" id="kapittel-4-paragraf-5-ledd-2-punkt-2"><article class="legalP" id="kapittel-4-paragraf-5-ledd-2-punkt-2-ledd-1">fastsetter retningsgivende planer og programmer for den kirkelige undervisning, diakoni, kirkemusikk og for økumenisk virksomhet,</article></article></li><li data-li-identifier="c." data-name="c."><article class="listArticle" id="kapittel-4-paragraf-5-ledd-2-punkt-3"><article class="legalP" id="kapittel-4-paragraf-5-ledd-2-punkt-3-ledd-1">fastsetter kvalifikasjonskrav og tjenesteordning for særskilte stillinger innen kirkelig undervisning, diakoni og kirkemusikk,</article></article></li><li data-li-identifier="d." data-name="d."><article class="listArticle" id="kapittel-4-paragraf-5-ledd-2-punkt-4"><article class="legalP" id="kapittel-4-paragraf-5-ledd-2-punkt-4-ledd-1">gir regler om kirkens inventar og utstyr.</article></article></li><li data-li-identifier="e." data-name="e."><article class="listArticle" id="kapittel-4-paragraf-5-ledd-2-punkt-5"><article class="legalP" id="kapittel-4-paragraf-5-ledd-2-punkt-5-ledd-1">utfører de oppgaver det er gitt i trossamfunnsloven eller kirkeordningen.</article></article></li></ul></article><article class="legalP" id="kapittel-4-paragraf-5-ledd-3">Kirkemøtet kan uten hinder av bestemmelsene i kirkeordningen her godkjenne forsøk med valgperiode på to år til kirkelig fellesråd og bispedømmeråd og direkte valg til kirkelig fellesråd. Nærmere vilkår for det enkelte forsøk fastsettes av Kirkemøtet.</article><article class="legalP" id="kapittel-4-paragraf-5-ledd-4">Saker av læremessig karakter forelegges Bispemøtet før behandling i Kirkemøtet. Saker som omhandler kirkens liturgier og gudstjenstlige bøker, skal være behandlet i henhold til reglene for saksbehandling i liturgisaker før endelig vedtak om ordninger fattes.</article><article class="legalP" id="kapittel-4-paragraf-5-ledd-5">Hvis en tilråding etter fjerde ledd som har minst 2/3 flertall i Bispemøtet, ikke får flertall i Kirkemøtet, sendes saken tilbake til Bispemøtet. Ved annen gangs behandling i Kirkemøtet stilles krav om minst 2/3 flertall dersom vedtaket ikke er i samsvar med Bispemøtets siste tilråding.</article><article class="legalP" id="kapittel-4-paragraf-5-ledd-6">Kirkemøtet kan delegere sin myndighet til Bispemøtet, bispedømmerådene, biskopene, prostene og til Den norske kirkes klagenemnd.</article></article><article class="legalArticle" data-lovdata-URL="LTI/forskrift/2019-03-30-2307/§29" data-name="§29" id="kapittel-4-paragraf-6"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Kirkerådets sammensetning</span></h3><article class="legalP" id="kapittel-4-paragraf-6-ledd-1">Kirkerådet består av elleve leke medlemmer, ett fra hvert bispedømme, en lek kirkelig tilsatt og fire prester valgt av Kirkemøtet og en biskop valgt av Bispemøtet. For hvert medlem velges det ett varamedlem.</article><article class="legalP" id="kapittel-4-paragraf-6-ledd-2">Reglene i § 10 gjelder tilsvarende for Kirkerådet.</article><article class="legalP" id="kapittel-4-paragraf-6-ledd-3">Nærmere regler for valg av Kirkerådet fastsettes av Kirkemøtet.</article></article><article class="legalArticle" data-lovdata-URL="LTI/forskrift/2019-03-30-2307/§30" data-name="§30" id="kapittel-4-paragraf-7"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Kirkerådets oppgaver m.m.</span></h3><article class="legalP" id="kapittel-4-paragraf-7-ledd-1">Kirkerådet forbereder de saker som skal behandles av Kirkemøtet, og iverksetter Kirkemøtets beslutninger.</article><article class="legalP" id="kapittel-4-paragraf-7-ledd-2">Kirkerådet leder kirkens arbeid på nasjonalt nivå.</article><article class="legalP" id="kapittel-4-paragraf-7-ledd-3">Kirkerådet har ansvaret for at økonomiforvaltningen og økonomistyringen av de midlene som Kirkemøtet disponerer, er forsvarlig. Kirkerådet fastsetter regnskapet.</article><article class="legalP" id="kapittel-4-paragraf-7-ledd-4">Saker av læremessig karakter hvor Kirkerådet er vedtaksorgan, forelegges Bispemøtet før behandling i Kirkerådet. Saker som omhandler kirkens liturgier og gudstjenstlige bøker, skal være behandlet i henhold til reglene for saksbehandling i liturgisaker før endelig vedtak om ordninger fattes.</article><article class="legalP" id="kapittel-4-paragraf-7-ledd-5">Hvis en tilråding etter fjerde ledd som har minst 2/3 flertall i Bispemøtet, ikke får flertall i Kirkerådet, sendes saken tilbake til Bispemøtet. Hvis Kirkerådets vedtak i andre gangs behandling ikke er i samsvar med Bispemøtets siste tilrådning, oversendes saken til Kirkemøtet for avgjørelse. Reglene i § 28 femte ledd kommer da til anvendelse.</article><article class="legalP" id="kapittel-4-paragraf-7-ledd-6">Kirkerådet skal ha en daglig leder av virksomheten.</article><article class="legalP" id="kapittel-4-paragraf-7-ledd-7">Kirkemøtet fastsetter nærmere regler for Kirkerådets virksomhet.</article></article><article class="legalArticle" data-lovdata-URL="LTI/forskrift/2019-03-30-2307/§31" data-name="§31" id="kapittel-4-paragraf-8"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Bispemøtet</span></h3><article class="legalP" id="kapittel-4-paragraf-8-ledd-1">Bispemøtet består av samtlige tjenestegjørende biskoper.</article><article class="legalP" id="kapittel-4-paragraf-8-ledd-2">Bispemøtet har et særskilt ansvar for kirkens lære og skal bidra til å fremme enhet i kirken og med andre kirker. Den kollegiale siden ved biskopenes tilsyn utøves i Bispemøtet. Bispemøtet virker også for samordning av de gjøremål som etter gjeldende regler tilligger biskopene. Bispemøtet utfører for øvrig de gjøremål som til enhver tid er pålagt ved bestemmelse av Kirkemøtet og avgir uttalelse i saker som det blir forelagt av Kirkemøtet, Kirkerådet og Den norske kirkes klagenemnd.</article><article class="legalP" id="kapittel-4-paragraf-8-ledd-3">Bispemøtet kan ikke binde den enkelte biskop i utøvelsen av egne tjenestefunksjoner, med mindre det er særskilt bestemt i medhold av kirkeordningen.</article><article class="legalP" id="kapittel-4-paragraf-8-ledd-4">Bispemøtet behandler læreklager mot enkeltpersoner etter nærmere regler fastsatt av Kirkemøtet.</article><article class="legalP" id="kapittel-4-paragraf-8-ledd-5">Bispemøtet skal ha sekretær.</article><article class="legalP" id="kapittel-4-paragraf-8-ledd-6">Bispemøtet fastsetter nærmere forretningsorden for sin virksomhet.</article></article><article class="legalArticle" data-lovdata-URL="LTI/forskrift/2019-03-30-2307/§32" data-name="§32" id="kapittel-4-paragraf-9"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Klagenemndas sammensetning</span></h3><article class="legalP" id="kapittel-4-paragraf-9-ledd-1">Den norske kirkes klagenemnd består av følgende medlemmer:<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-9-ledd-1-punkt-1"><article class="legalP" id="kapittel-4-paragraf-9-ledd-1-punkt-1-ledd-1">en leder som er eller har vært dommer i de alminnelige domstoler eller i Arbeidsretten,</article></article></li><li data-li-identifier="-" data-name="-"><article class="listArticle" id="kapittel-4-paragraf-9-ledd-1-punkt-2"><article class="legalP" id="kapittel-4-paragraf-9-ledd-1-punkt-2-ledd-1">ett medlem som har juridisk embetseksamen eller mastergrad i rettsvitenskap,</article></article></li><li data-li-identifier="-" data-name="-"><article class="listArticle" id="kapittel-4-paragraf-9-ledd-1-punkt-3"><article class="legalP" id="kapittel-4-paragraf-9-ledd-1-punkt-3-ledd-1">ett medlem som har teologisk doktorgrad,</article></article></li><li data-li-identifier="-" data-name="-"><article class="listArticle" id="kapittel-4-paragraf-9-ledd-1-punkt-4"><article class="legalP" id="kapittel-4-paragraf-9-ledd-1-punkt-4-ledd-1">ett medlem som er prest og har særlig kompetanse i kirkerett,</article></article></li><li data-li-identifier="-" data-name="-"><article class="listArticle" id="kapittel-4-paragraf-9-ledd-1-punkt-5"><article class="legalP" id="kapittel-4-paragraf-9-ledd-1-punkt-5-ledd-1">ett øvrig medlem.</article></article></li></ul></article><article class="legalP" id="kapittel-4-paragraf-9-ledd-2">Klagenemndas medlemmer velges med et tilsvarende antall personlige varamedlemmer av Kirkemøtet på det første møtet i dets valgperiode. Blant medlemmene skal det være minst to personer av hvert kjønn og tilsvarende for varamedlemmene. Medlemmene velges for fire år.</article><article class="legalP" id="kapittel-4-paragraf-9-ledd-3">Kirkemøtet velger leder av klagenemnda. Klagenemnda velger selv sin nestleder.</article><article class="legalP" id="kapittel-4-paragraf-9-ledd-4">Utelukket fra å bli valgt inn i klagenemnda er biskoper, medlemmer av Kirkerådet og de øvrige sentralkirkelige råd, tilsatte i den sentralkirkelige administrasjon samt tilsatte i bispedømmeadministrasjonene.</article></article><article class="legalArticle" data-lovdata-URL="LTI/forskrift/2019-03-30-2307/§33" data-name="§33" id="kapittel-4-paragraf-10"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Klagenemndas oppgaver</span></h3><article class="legalP" id="kapittel-4-paragraf-10-ledd-1">Klagenemnda<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-10-ledd-1-punkt-1"><article class="legalP" id="kapittel-4-paragraf-10-ledd-1-punkt-1-ledd-1">avgjør klager etter kirkeordningen § 39 tredje ledd,</article></article></li><li data-li-identifier="b." data-name="b."><article class="listArticle" id="kapittel-4-paragraf-10-ledd-1-punkt-2"><article class="legalP" id="kapittel-4-paragraf-10-ledd-1-punkt-2-ledd-1">avgjør klager på vedtak om oppsigelse, suspensjon og avskjed i de saker der det er bestemt av Kirkemøtet,</article></article></li><li data-li-identifier="c." data-name="c."><article class="listArticle" id="kapittel-4-paragraf-10-ledd-1-punkt-3"><article class="legalP" id="kapittel-4-paragraf-10-ledd-1-punkt-3-ledd-1">treffer vedtak om oppsigelse, suspensjon og avskjed av biskop,</article></article></li><li data-li-identifier="d." data-name="d."><article class="listArticle" id="kapittel-4-paragraf-10-ledd-1-punkt-4"><article class="legalP" id="kapittel-4-paragraf-10-ledd-1-punkt-4-ledd-1">avgjør klager på Kirkerådets vedtak om avslag på innsynskrav etter offentleglova og</article></article></li><li data-li-identifier="e." data-name="e."><article class="listArticle" id="kapittel-4-paragraf-10-ledd-1-punkt-5"><article class="legalP" id="kapittel-4-paragraf-10-ledd-1-punkt-5-ledd-1">utfører for øvrig de oppgaver den er pålagt av Kirkemøtet.</article></article></li></ul></article><article class="legalP" id="kapittel-4-paragraf-10-ledd-2">Klagenemndas avgjørelser kan ikke påklages.</article><article class="legalP" id="kapittel-4-paragraf-10-ledd-3">Kirkemøtet gir nærmere regler om klagenemnda.</article></article><article class="legalArticle" data-lovdata-URL="LTI/forskrift/2019-03-30-2307/§34" data-name="§34" id="kapittel-4-paragraf-11"><h3 class="legalArticleHeader"><span class="legalArticleValue">§ 34</span>. <span class="legalArticleTitle">Samisk kirkeråds sammensetning</span></h3><article class="legalP" id="kapittel-4-paragraf-11-ledd-1">Samisk kirkeråd består av:<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-11-ledd-1-punkt-1"><article class="legalP" id="kapittel-4-paragraf-11-ledd-1-punkt-1-ledd-1">Samisk kirkeråds leder, valgt av Kirkemøtet,</article></article></li><li data-li-identifier="b." data-name="b."><article class="listArticle" id="kapittel-4-paragraf-11-ledd-1-punkt-2"><article class="legalP" id="kapittel-4-paragraf-11-ledd-1-punkt-2-ledd-1">fire andre medlemmer, valgt av Kirkemøtet,</article></article></li><li data-li-identifier="c." data-name="c."><article class="listArticle" id="kapittel-4-paragraf-11-ledd-1-punkt-3"><article class="legalP" id="kapittel-4-paragraf-11-ledd-1-punkt-3-ledd-1">en biskop, valgt av Bispemøtet.</article></article></li></ul></article><article class="legalP" id="kapittel-4-paragraf-11-ledd-2">I tillegg kan Sametinget oppnevne ett medlem med varamedlem. For hvert medlem skal det velges ett personlig varamedlem.</article><article class="legalP" id="kapittel-4-paragraf-11-ledd-3">Kirkemøtet gir nærmere bestemmelser for valg av Samisk kirkeråd.</article></article><article class="legalArticle" data-lovdata-URL="LTI/forskrift/2019-03-30-2307/§35" data-name="§35" id="kapittel-4-paragraf-12"><h3 class="legalArticleHeader"><span class="legalArticleValue">§ 35</span>. <span class="legalArticleTitle">Samisk kirkeråds oppgaver</span></h3><article class="legalP" id="kapittel-4-paragraf-12-ledd-1">Samisk kirkeråd for Den norske kirke er Kirkemøtets organ for samisk kirkeliv og har som oppgave å fremme, verne og samordne samisk kirkeliv i Den norske kirke.</article><article class="legalP" id="kapittel-4-paragraf-12-ledd-2">Kirkemøtet gir nærmere bestemmelser for Samisk kirkeråd.</article></article><article class="legalArticle" data-lovdata-URL="LTI/forskrift/2019-03-30-2307/§36" data-name="§36" id="kapittel-4-paragraf-13"><h3 class="legalArticleHeader"><span class="legalArticleValue">§ 36</span>. <span class="legalArticleTitle">Ungdomsdemokrati</span></h3><article class="legalP" id="kapittel-4-paragraf-13-ledd-1">Den norske kirke skal ha en ungdomsstruktur bestående av regionale og nasjonale organer som skal gi unge i alderen 15-30 år mulighet til å medvirke i aktuelle saker regionalt, nasjonalt og internasjonalt i Den norske kirke.</article><article class="legalP" id="kapittel-4-paragraf-13-ledd-2">I hvert bispedømme skal det være et ungdomsting og et ungdomsråd. På nasjonalt nivå skal det være et Ungdommens kirkemøte og et ungdomsutvalg.</article><article class="legalP" id="kapittel-4-paragraf-13-ledd-3">Forslag til vesentlige endringer i denne paragraf skal forelegges Ungdommens kirkemøte.</article><article class="legalP" id="kapittel-4-paragraf-13-ledd-4">Kirkemøtet fastsetter nærmere bestemmelser om organene etter annet ledd.</article></article></section><section class="section" data-name="kap6" id="kapittel-5" data-lovdata-URL="LTI/forskrift/2019-03-30-2307/KAPITTEL_5"><h2>Kapittel 6. Forskjellige bestemmelser</h2><article class="legalArticle" data-lovdata-URL="LTI/forskrift/2019-03-30-2307/§37" data-name="§37" id="kapittel-5-paragraf-1"><h3 class="legalArticleHeader"><span class="legalArticleValue">§ 37</span>. <span class="legalArticleTitle">Retningslinjer for arbeid i møter og råd.</span></h3><article class="legalP" id="kapittel-5-paragraf-1-ledd-1">De kirkelige møter og råd etter denne ordning skal utføre sitt arbeid i lojalitet mot Den norske kirkes læregrunnlag.</article></article><article class="legalArticle" data-lovdata-URL="LTI/forskrift/2019-03-30-2307/§38" data-name="§38" id="kapittel-5-paragraf-2"><h3 class="legalArticleHeader"><span class="legalArticleValue">§ 38</span>. <span class="legalArticleTitle">Rett og plikt til å delta i møte</span></h3><article class="legalP" id="kapittel-5-paragraf-2-ledd-1">Medlemmer av et kirkelig organ plikter å delta i organets møter hvis de ikke har gyldig forfall.</article><article class="legalP" id="kapittel-5-paragraf-2-ledd-2">Medlemmer som er til stede i et kirkelig organ når en sak tas opp til avstemning, plikter å stemme. Ved valg og vedtak om tilsetting er det adgang til å stemme blankt.</article><article class="legalP" id="kapittel-5-paragraf-2-ledd-3">Medlemmer i et kirkelig organ omtalt i § 36 kan avstå fra å stemme.</article></article><article class="legalArticle" data-lovdata-URL="LTI/forskrift/2019-03-30-2307/§39" data-name="§39" id="kapittel-5-paragraf-3"><h3 class="legalArticleHeader"><span class="legalArticleValue">§ 39</span>. <span class="legalArticleTitle">Prestenes, prostenes og biskopenes tjeneste</span></h3><article class="legalP" id="kapittel-5-paragraf-3-ledd-1">Ingen kan tilsettes som prest eller ordineres til prestetjeneste i Den norske kirke uten å ha de kvalifikasjoner som fastsettes av Kirkemøtet.</article><article class="legalP" id="kapittel-5-paragraf-3-ledd-2">All prestetjeneste skal organiseres slik at prestene kan utøve sin tjeneste i samsvar med ordinasjonens forutsetninger og forpliktelser.</article><article class="legalP" id="kapittel-5-paragraf-3-ledd-3">Prest som gjør seg skyldig i grovt pliktbrudd eller annet vesentlig brudd på ordinasjonsforpliktelsen, kan fratas retten til å utføre prestetjeneste etter nærmere regler om saksbehandling og klageadgang fastsatt av Kirkemøtet.</article><article class="legalP" id="kapittel-5-paragraf-3-ledd-4">Kirkemøtet fastsetter tjenesteordning og gir nærmere regler om vilkår mv. for prester, proster og biskoper.</article></article><article class="legalArticle" data-lovdata-URL="LTI/forskrift/2019-03-30-2307/§40" data-name="§40" id="kapittel-5-paragraf-4"><h3 class="legalArticleHeader"><span class="legalArticleValue">§ 40</span>. <span class="legalArticleTitle">Adgang til å oppstille vilkår om medlemskap i Den norske kirke for tilsatte og ombud</span></h3><article class="legalP" id="kapittel-5-paragraf-4-ledd-1">Kirkelige ombud skal være medlem av Den norske kirke. Biskopen kan dispensere fra kravet når særlige grunner tilsier det. For nasjonale ombud er preses i Bispemøtet dispensasjonsmyndighet. Ved tilsetting i kirkelige stillinger som er av betydning for å virkeliggjøre Den norske kirkes formål, skal tilsettingsmyndigheten oppstille krav om medlemskap i Den norske kirke i tråd med adgangen til dette i likestillings- og diskrimineringsloven § 9, jf. § 30. Det skal oppgis i utlysningen av stillingen at medlemskap kreves. Biskopen kan gi dispensasjon fra tilsettingsmyndighetens plikt til å oppstille slikt krav til medlemskap når særlige grunner tilsier det.</article></article><article class="legalArticle" data-lovdata-URL="LTI/forskrift/2019-03-30-2307/§41" data-name="§41" id="kapittel-5-paragraf-5"><h3 class="legalArticleHeader"><span class="legalArticleValue">§ 41</span>. <span class="legalArticleTitle">Partssammensatt utvalg m.m.</span></h3><article class="legalP" id="kapittel-5-paragraf-5-ledd-1">I tilknytning til kirkelig fellesråd og menighetsråd som utøver arbeidsgiveransvar, skal det opprettes et partssammensatt utvalg for behandling av saker som gjelder forholdet mellom de tilsatte og soknene eller soknet som arbeidsgiver. Hvis partene avtaler det, kan slike utvalg erstattes med andre ordninger. Utvalget settes sammen av representanter for rådet og representanter for de tilsatte. De tilsattes representanter velges av og blant de tilsatte for to år av gangen. Flertallet i utvalget skal bestå av representanter for rådet. Rådet velger utvalgets leder og nestleder blant disse.</article><article class="legalP" id="kapittel-5-paragraf-5-ledd-2">Menighetsrådet og kirkelig fellesråd kan selv gi en arbeidsgiverorganisasjon fullmakt til å inngå og si opp tariffavtale, samt å gi eller motta kollektiv arbeidsoppsigelse på soknets vegne.</article><article class="legalP" id="kapittel-5-paragraf-5-ledd-3">Representanter for de tilsatte har møte- og talerett i kirkelig fellesråd og menighetsråd samt i underutvalg oppnevnt av slikt organ når disse behandler saker som gjelder forholdet mellom de tilsatte og fellesråd/menighetsråd som arbeidsgiverorgan.</article><article class="legalP" id="kapittel-5-paragraf-5-ledd-4">Representanter for de tilsatte har ikke rett til å delta i behandlingen av saker som gjelder arbeidsgivers forberedelse av forhandlinger med arbeidstakere, arbeidskonflikt, rettstvister med arbeidstakere eller oppsigelse av tariffavtaler.</article><article class="legalP" id="kapittel-5-paragraf-5-ledd-5">Kirkelig fellesråd fastsetter selv nærmere retningslinjer for møterett etter annet ledd.</article></article><article class="legalArticle" data-lovdata-URL="LTI/forskrift/2019-03-30-2307/§42" data-name="§42" id="kapittel-5-paragraf-6"><h3 class="legalArticleHeader"><span class="legalArticleValue">§ 42</span>. <span class="legalArticleTitle">Saksbehandlingsregler</span></h3><article class="legalP" id="kapittel-5-paragraf-6-ledd-1">Forvaltningsloven, offentleglova og regler om offentlige organer i arkivlova gjelder for den virksomhet som drives av kirkelige organer. For saker om ansettelse, oppsigelse eller andre personalsaker kommer likevel bare forvaltningsloven kapittel II og III til anvendelse.</article><article class="legalP" id="kapittel-5-paragraf-6-ledd-2">Vedtak i et kirkelig organ kan ikke påklages med mindre annet er særskilt bestemt. Vedtak etter offentleglova som er truffet av menighetsrådet eller kirkelig fellesråd, kan påklages til bispedømmerådet. Vedtak etter offentleglova som er truffet av bispedømmerådet, kan påklages til Kirkerådet. Vedtak etter offentleglova som er truffet av Kirkerådet, kan påklages til Den norske kirkes klagenemnd.</article><article class="legalP" id="kapittel-5-paragraf-6-ledd-3">Om ugildhet gjelder reglene i forvaltningsloven kapittel II, med følgende særregler:<ul class="defaultList"><li data-li-identifier="a." data-name="a."><article class="listArticle" id="kapittel-5-paragraf-6-ledd-3-punkt-1"><article class="legalP" id="kapittel-5-paragraf-6-ledd-3-punkt-1-ledd-1">Ugildhet inntrer ikke ved valg til tillitsverv eller ved fastsetting av godtgjøring o.l. for slike verv.</article></article></li><li data-li-identifier="b." data-name="b."><article class="listArticle" id="kapittel-5-paragraf-6-ledd-3-punkt-2"><article class="legalP" id="kapittel-5-paragraf-6-ledd-3-punkt-2-ledd-1">Kirkelig tilsatte som i denne egenskap har medvirket ved tilretteleggelsen av grunnlaget for en avgjørelse, eller ved tidligere avgjørelse i samme sak, skal alltid anses som ugild når saken behandles i et kirkelig organ. Biskopen regnes ikke som kirkelig tilsatt i forhold til denne bestemmelse. Det samme gjelder prost og annen prest som enten i kraft av sin stilling eller etter oppnevning av biskopen er medlem av et organ for soknet.</article></article></li></ul></article><article class="legalP" id="kapittel-5-paragraf-6-ledd-4">Bokmål og nynorsk er likeverdige målformer og skal være likestilte skriftspråk i kirkelige organer. For kirkelige organer som opptrer på vegne av rettssubjektet Den norske kirke, anvendes mållovas regler for statstjenesten for så vidt gjelder den administrative delen av virksomheten.</article></article><article class="legalArticle" data-lovdata-URL="LTI/forskrift/2019-03-30-2307/§43" data-name="§43" id="kapittel-5-paragraf-7"><h3 class="legalArticleHeader"><span class="legalArticleValue">§ 43</span>. <span class="legalArticleTitle">Endringsregler</span></h3><article class="legalP" id="kapittel-5-paragraf-7-ledd-1">Endringer av bestemmelsene i kapittel 1 skjer slik det er bestemt i § 2. Et vedtak om endring av § 28 fjerde og femte ledd, § 30 fjerde og femte ledd og § 43 krever tilslutning fra to tredjedeler av Kirkemøtets medlemmer.</article><article class="legalP" id="kapittel-5-paragraf-7-ledd-2">Øvrige bestemmelser kan endres ved alminnelig flertall.</article></article></section></main></body></html>