<!DOCTYPE html><html lang="no"><head><title>Lov om endringer i lov om Statens pensjonskasse, samordningsloven og enkelte andre lover (ny tjenestepensjon for ansatte i offentlig sektor)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2019-06-21-26</dd><dt class="dokid">DokumentID</dt><dd class="dokid">LTI/lov/2019-06-21-26</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1949-07-28-26</li><li>lov/1953-06-26-11</li><li>lov/1957-07-06-26</li><li>lov/1962-06-22-12</li><li>lov/1966-05-06</li><li>lov/1982-05-21-25</li><li>lov/1998-08-21-65</li><li>lov/2011-12-16-60</li></ul></dd><dt class="legalArea">Rettsområde</dt><dd class="legalArea"><ul><li>Pensjons- og trygderett</li></ul></dd><dt class="dateOfPublication">Kunngjort</dt><dd class="dateOfPublication">2019-06-21 17:35</dd><dt class="journalNumber">Journalnummer</dt><dd class="journalNumber">2019-0447</dd><dt class="titleShort">Korttittel</dt><dd class="titleShort">Endringslov til lov om Statens pensjonskasse, samordningsloven og enkelte andre lover</dd><dt class="title">Tittel</dt><dd class="title">Lov om endringer i lov om Statens pensjonskasse, samordningsloven og enkelte andre lover (ny tjenestepensjon for ansatte i offentlig sektor)</dd><dt class="miscInformation">Annet om dokumentet</dt><dd class="miscInformation">Prop.87 L (2018–2019), Innst.314 L (2018–2019), Lovvedtak 72 (2018–2019). Stortingets første og andre gangs behandling hhv. 5. og 11. juni 2019. Fremmet av Arbeids- og sosialdepartementet.</dd><dt class="refid">RefID</dt><dd class="refid">lov/2019-06-21-26</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov om Statens pensjonskasse, samordningsloven og enkelte andre lover (ny tjenestepensjon for ansatte i offentlig sektor)<ul class="tocSubUl"><li>I<ul class="tocSubUl"><li>§ 26 a. Virkeområde</li><li>§ 26 b. Opptjening av alderspensjon – påslagsbeholdning</li><li>§ 26 c. Uttak av alderspensjon</li><li>§ 26 d. Ny opptjening</li><li>§ 26 e. Betinget tjenestepensjon – opptjening</li><li>§ 26 f. Betinget tjenestepensjon – uttak</li><li>§ 26 g. Oppsatt pensjon for tjenestetid etter 2019</li><li>§ 26 h. Oppsatt pensjon for tjenestetid før 2020</li><li>§ 26 i. Tillegg for opptjening før 2011</li><li>§ 26 j. Overgangstillegg</li><li>§ 26 k. Levealdersjustering</li><li>§ 26 l. Opphør av pensjon</li></ul></li><li>II</li><li>III<ul class="tocSubUl"><li>§ 24 c. Samordning av oppsatt alderspensjon fra tjenestepensjonsordning med alderspensjon fra folketrygden for medlemmer født i 1963 eller senere</li></ul></li><li>IV<ul class="tocSubUl"><li>§ 11 a. Virkeområde</li><li>§ 11 b. Opptjening av alderspensjon – påslagsbeholdning</li><li>§ 11 c. Uttak av alderspensjon</li><li>§ 11 d. Ny opptjening</li><li>§ 11 e. Betinget tjenestepensjon – opptjening</li><li>§ 11 f. Betinget tjenestepensjon – uttak</li><li>§ 11 g. Oppsatt pensjon for tjenestetid etter 2019</li><li>§ 11 h. Oppsatt pensjon for tjenestetid før 2020</li><li>§ 11 i. Tillegg for opptjening før 2011</li><li>§ 11 j. Overgangstillegg</li><li>§ 11 k. Levealdersjustering</li><li>§ 11 l. Opphør av pensjon</li></ul></li><li>V</li><li>VI</li><li>VII</li><li>VIII</li><li>IX Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/lov/2019-06-21-26" id="dokument"><h1>Lov om endringer i lov om Statens pensjonskasse, samordningsloven og enkelte andre lover (ny tjenestepensjon for ansatte i offentlig sektor)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 28. juli 1949 nr. 26 om Statens pensjonskasse.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 26. juni 1953 nr. 11 om pensjonsordning for apotekvirksomhet mv.</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 6. juli 1957 nr. 26 om samordning av pensjons- og trygdeytelser (samordningsloven).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 22 juni 1962 nr. 12 om pensjonsordning for sykepleiere.</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 6. mai 1966 om pensjonsordning for Stortingets ombudsmann for forvaltningen.</article></article></li><li data-li-identifier="6" data-name="6"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov 21. mai 1982 nr. 25 om tillegg til lov 28. juli 1949 om Statens pensjonskasse.</article></article></li><li data-li-identifier="7" data-name="7"><article class="listArticle" data-text-size="small" id="punkt-7"><article class="legalP" id="punkt-7-ledd-1">Lov 21. august 1998 nr. 65 om pensjonsordning for ballettdansere, sangsolister og korsangere ved Den Norske Opera &amp; Ballett.</article></article></li><li data-li-identifier="8" data-name="8"><article class="listArticle" data-text-size="small" id="punkt-8"><article class="legalP" id="punkt-8-ledd-1">Lov 16. desember 2011 nr. 60 om pensjonsordning for stortingsrepresentanter og regjeringsmedlemmer (stortings- og regjeringspensjonsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2019-06-21-26/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 28. juli 1949 nr. 26 om Statens pensjonskasse gjøres følgende endringer:</article> <article class="defaultP" margin-top="true">I kapitteloverskriftene endres ordet «Kapitel» til «Kapittel».</article> <article class="defaultP" margin-top="true">§ 8 første ledd oppheves.</article> <article class="defaultP" margin-top="true">Nåværende andre ledd blir første ledd.</article> <article class="defaultP" margin-top="true">§ 11 første ledd andre punktum skal lyde:</article><article class="legalP" id="kapittel-1-ledd-2">Ved tariffavtale mellom staten og hovedsammenslutningene kan det bestemmes at også annen fast arbeidsinntekt skal regnes med i pensjonsgrunnlaget.</article> <article class="defaultP" margin-top="true">§ 14 første ledd skal lyde:</article><article class="legalP" id="kapittel-1-ledd-3">Pensjonsgrunnlaget begrenses til tolv ganger folketrygdens grunnbeløp. Pensjonsgrunnlaget for beregning av betinget tjenestepensjon etter § 26 e begrenses til 7,1 ganger grunnbeløpet.</article> <article class="defaultP" margin-top="true">§ 14 andre ledd nytt tredje punktum skal lyde:</article><article class="legalP" id="kapittel-1-ledd-4">Leddet her gjelder ikke pensjon etter kapittel 5 a, med unntak av pensjon etter § 26 h.</article> <article class="defaultP" margin-top="true">§ 15 nytt fjerde ledd skal lyde:</article><article class="legalP" id="kapittel-1-ledd-5">Paragrafen her gjelder ikke pensjon etter kapittel 5 a og kapittel 6 med unntak av pensjon etter § 26 h.</article> <article class="defaultP" margin-top="true">§ 19 første ledd skal lyde:</article><article class="legalP" id="kapittel-1-ledd-6">Når tjenestetid inngår i beregningen av pensjon, skal den tiden arbeidstakeren har vært medlem av Pensjonskassen legges til grunn. Det kan fastsettes ved tariffavtale at kortere tjenesteperioder ikke skal regnes med.</article> <article class="defaultP" margin-top="true">Nåværende første ledd tredje og fjerde punktum blir andre ledd og skal lyde:</article><article class="legalP" id="kapittel-1-ledd-7">Ved beregning av pensjon etter kapittel 5, 6 og 7 avrundes samlet tjenestetid slik at brøkdel av et år mindre enn en halv ikke regnes med. En større brøkdel regnes som et helt år.</article> <article class="defaultP" margin-top="true">§ 19 nytt tredje ledd skal lyde:</article><article class="legalP" id="kapittel-1-ledd-8">Tjenestetid benyttet i kapittel 5 a fastsettes i antall år, avrundet til én desimal.</article> <article class="defaultP" margin-top="true">Nåværende andre ledd blir nytt fjerde ledd.</article> <article class="defaultP" margin-top="true">§ 20 første ledd bokstav d skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-1-ledd-8-punkt-1"><article class="legalP" id="kapittel-1-ledd-8-punkt-1-ledd-1">har permisjon uten lønn eller på annen måte midlertidig har fratrådt tjenesten og hvor det ved tariffavtale mellom staten og hovedsammenslutningene er bestemt at tjenestetiden skal regnes med,</article></article></li></ul></article> <article class="defaultP" margin-top="true">Kapittel 5 overskriften skal lyde:</article><span class="futuretitle" id="kapittel-1-foreslåttittel-1">Kapittel 5. Alderspensjon – bruttopensjon.</span> <article class="defaultP" margin-top="true">Ny § 20 a i kapittel 5 skal lyde:</article><article class="legalP" id="kapittel-1-ledd-9">Kapitlet gjelder for medlemmer født i 1962 eller tidligere.</article><article class="legalP" id="kapittel-1-ledd-10">Kapitlet gjelder også for medlemmer født i 1963 eller senere som fratrer stilling med lavere aldersgrense enn den alminnelige aldersgrensen med rett til pensjon, i perioden fram til og med måneden medlemmet fyller 67 år. Alderspensjonen faller bort ved uttak av pensjon etter kapittel 5 a før fylte 67 år.</article> <article class="defaultP" margin-top="true">§ 24 b første ledd skal lyde:</article><article class="legalP" id="kapittel-1-ledd-11">Medlemmer som er født i 1958 eller tidligere, skal ha et garantert pensjonsnivå etter reglene i paragrafen her.</article> <article class="defaultP" margin-top="true">§ 24 b sjette ledd skal lyde:</article><article class="legalP" id="kapittel-1-ledd-12">Ved gradert uttak av alderspensjon skal garantitillegget beregnes som om tjenestepensjonen var ugradert. Garantitillegget skal deretter graderes tilsvarende uttaksgraden for tjenestepensjonen.</article> <article class="defaultP" margin-top="true">Nåværende sjette ledd blir nytt sjuende ledd.</article> <article class="defaultP" margin-top="true">Ny § 24 c skal lyde:</article><article class="legalP" id="kapittel-1-ledd-13">Medlemmer som er født i 1959, 1960, 1961 eller 1962, får en andel av garantitillegget som er gitt til medlemmer født i 1958 eller tidligere etter § 24 b. Andelene bestemmes av forholdet mellom tjenestetid før 2011 og samlet tjenestetid, begge begrenset til full tjenestetid. 1959-kullet får 90 prosent av tillegget, 1960-kullet får 80 prosent av tillegget, 1961-kullet får 70 prosent av tillegget og 1962-kullet får 60 prosent av tillegget.</article> <article class="defaultP" margin-top="true">Nytt kapittel 5 a skal lyde:</article><span class="futuretitle" id="kapittel-1-foreslåttittel-2">Kapittel 5 a. Alderspensjon – påslagspensjon mv.</span><article class="futureLegalArticle" data-name="§26a" id="kapittel-1-foreslåttparagraf-1"><span class="futureLegalArticleHeader">§ 26 a. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Kapitlet gjelder for medlemmer født i 1963 eller senere.</article></article><article class="futureLegalArticle" data-name="§26b" id="kapittel-1-foreslåttparagraf-2"><span class="futureLegalArticleHeader">§ 26 b. <span class="legalArticleTitle">Opptjening av alderspensjon – påslagsbeholdning</span></span><article class="legalP" id="kapittel-1-foreslåttparagraf-2-ledd-1">Alderspensjon tjenes opp fra og med 1. januar 2020 med en grunnsats på 5,7 prosent av pensjonsgrunnlaget opp til 12 ganger folketrygdens grunnbeløp og en tilleggssats på 18,1 prosent av pensjonsgrunnlaget mellom 7,1 og 12 ganger grunnbeløpet. Det er gjeldende grunnbeløp som legges til grunn. Ved deltidsstilling utgjør opptjeningen en forholdsmessig del av opptjeningen for en fulltidsstilling. Det gis pensjonsopptjening fram til og med måneden medlemmet fyller 75 år.</article><article class="legalP" id="kapittel-1-foreslåttparagraf-2-ledd-2">Det gis pensjonsopptjening for tiden med midlertidig uførepensjon og uførepensjon etter kapittel 6. Opptjeningen skjer på grunnlag av pensjonsgrunnlaget som uførepensjonen er beregnet av. For perioder hvor et medlem har hatt annen opptjening etter første og tredje ledd, skal opptjening på grunnlag av uførepensjonen reduseres med slik opptjening. Dersom uføregraden er lavere enn 100 prosent, skal opptjening etter dette leddet ikke overstige opptjening basert på pensjonsgrunnlaget uførepensjonen er beregnet av, justert for uføregraden.</article><article class="legalP" id="kapittel-1-foreslåttparagraf-2-ledd-3">Det gis pensjonsopptjening for den tiden medlemmet har ulønnet utdanningspermisjon som arbeidsgiver vurderer er relevant for stillingen. Det gis også pensjonsopptjening for den tiden medlemmet har annen permisjon uten lønn, eller på annen måte midlertidig har fratrådt tjenesten, og hvor det ved tariffavtale inngått med hovedsammenslutningene er bestemt at tiden skal gi pensjonsopptjening. Opptjeningen skjer på grunnlag av pensjonsgrunnlaget i stillingen som medlemmet har permisjon fra eller midlertidig har fratrådt. Ved delvis permisjon skjer opptjeningen forholdsmessig.</article><article class="legalP" id="kapittel-1-foreslåttparagraf-2-ledd-4">Opptjeningen skjer løpende, slik at endringer får effekt fra virkningstidspunktet. Pensjonsopptjeningen akkumuleres i en påslagsbeholdning.</article></article><article class="futureLegalArticle" data-name="§26c" id="kapittel-1-foreslåttparagraf-3"><span class="futureLegalArticleHeader">§ 26 c. <span class="legalArticleTitle">Uttak av alderspensjon</span></span><article class="legalP" id="kapittel-1-foreslåttparagraf-3-ledd-1">Alderspensjon gis tidligst fra og med måneden etter den måneden melding om uttak av pensjon blir gitt, likevel tidligst fra og med måneden etter fylte 62 år. Dersom pensjonen ikke er tatt ut innen medlemmet fyller 75 år, utbetales pensjonen fra og med måneden etter fylte 75 år.</article><article class="legalP" id="kapittel-1-foreslåttparagraf-3-ledd-2">Alderspensjonen fastsettes på grunnlag av påslagsbeholdningen på uttakstidspunktet. Beholdningen gjøres om til årlig pensjon ved å dividere med delingstallet på uttakstidspunktet for pensjonen, jf. § 26 k.</article><article class="legalP" id="kapittel-1-foreslåttparagraf-3-ledd-3">Alderspensjonen kan tas ut helt eller delvis. Pensjonen graderes med 20, 40, 50, 60, 80 eller 100 prosent. Årlig pensjon må på uttakstidspunktet minst utgjøre 30 prosent av folketrygdens grunnbeløp for at pensjonen kan tas ut gradert. Dersom medlemmet mottar midlertidig uførepensjon eller uførepensjon, kan ikke summen av uføregrad og uttaksgrad for alderspensjon overstige 100 prosent.</article><article class="legalP" id="kapittel-1-foreslåttparagraf-3-ledd-4">Pensjonsgraden kan endres eller oppdateres når det har gått ett år fra uttakstidspunktet eller ett år fra tidspunktet da uttaksgraden sist ble endret eller oppdatert. Medlemmet kan likevel ta ut full pensjon eller stanse pensjonen uavhengig av bestemmelsene i første punktum. Ved fylte 75 år utbetales full pensjon.</article><article class="legalP" id="kapittel-1-foreslåttparagraf-3-ledd-5">Dersom pensjonsgraden endres eller oppdateres, skal pensjonen gjøres om til en beholdning ved å multiplisere pensjonen med delingstallet på endrings- eller oppdateringstidspunktet. Dette beløpet legges sammen med eventuell beholdning som ikke er tatt ut. Pensjonen beregnes deretter etter bestemmelsene i paragrafen her.</article><article class="legalP" id="kapittel-1-foreslåttparagraf-3-ledd-6">Pensjonen kan kombineres med arbeidsinntekt uten at pensjonen blir avkortet.</article></article><article class="futureLegalArticle" data-name="§26d" id="kapittel-1-foreslåttparagraf-4"><span class="futureLegalArticleHeader">§ 26 d. <span class="legalArticleTitle">Ny opptjening</span></span><article class="legalP" id="kapittel-1-foreslåttparagraf-4-ledd-1">Ved uttak av hel alderspensjon skal pensjonsopptjening som tilføres påslagsbeholdningen etter uttak, regnes om til årlig pensjon ved hjelp av delingstallet på omregningstidspunktet, og legges til pensjonen som allerede er tatt ut. Omregningen foretas med virkning fra 1. januar året etter at opptjeningen fant sted.</article><article class="legalP" id="kapittel-1-foreslåttparagraf-4-ledd-2">Ved gradert uttak av pensjon skal pensjonsopptjening som tilføres påslagsbeholdningen etter uttak, omregnes til pensjon etter § 26 c femte ledd når uttaksgraden endres eller oppdateres.</article><article class="legalP" id="kapittel-1-foreslåttparagraf-4-ledd-3">Departementet kan gi forskrift om gjennomføringen av denne paragrafen.</article></article><article class="futureLegalArticle" data-name="§26e" id="kapittel-1-foreslåttparagraf-5"><span class="futureLegalArticleHeader">§ 26 e. <span class="legalArticleTitle">Betinget tjenestepensjon – opptjening</span></span><article class="legalP" id="kapittel-1-foreslåttparagraf-5-ledd-1">Medlemmer som ikke har rett til privat eller offentlig avtalefestet pensjon (AFP), gis betinget tjenestepensjon som et tillegg til alderspensjonen.</article><article class="legalP" id="kapittel-1-foreslåttparagraf-5-ledd-2">Betinget tjenestepensjon tjenes opp fra og med 1. januar 2020 med 3,0 prosent av pensjonsgrunnlaget opp til 7,1 ganger folketrygdens grunnbeløp. Det er gjeldende grunnbeløp som legges til grunn. Ved deltidsstilling utgjør opptjeningen en forholdsmessig del av opptjeningen for en fulltidsstilling. Det gis pensjonsopptjening fram til og med måneden medlemmet fyller 62 år.</article><article class="legalP" id="kapittel-1-foreslåttparagraf-5-ledd-3">Det gis pensjonsopptjening for tid med midlertidig uførepensjon og uførepensjon etter kapittel 6. Opptjeningen skjer på grunnlag av pensjonsgrunnlaget som uførepensjonen er beregnet av. For perioder hvor et medlem har hatt annen opptjening etter andre ledd, skal opptjening på grunnlag av uførepensjonen reduseres med slik opptjening. Dersom uføregraden er lavere enn 100 prosent, skal opptjening etter dette leddet ikke overstige opptjening basert på pensjonsgrunnlaget uførepensjonen er beregnet av, justert for uføregraden.</article><article class="legalP" id="kapittel-1-foreslåttparagraf-5-ledd-4">Opptjeningen skjer løpende, slik at endringer får effekt fra virkningstidspunktet. Opptjening av betinget tjenestepensjon akkumuleres i en betingetbeholdning.</article></article><article class="futureLegalArticle" data-name="§26f" id="kapittel-1-foreslåttparagraf-6"><span class="futureLegalArticleHeader">§ 26 f. <span class="legalArticleTitle">Betinget tjenestepensjon – uttak</span></span><article class="legalP" id="kapittel-1-foreslåttparagraf-6-ledd-1">Betinget tjenestepensjon gis tidligst fra og med måneden etter den måneden melding om uttak blir gitt, likevel tidligst fra og med måneden etter fylte 62 år. Dersom det innvilges betinget tjenestepensjon etter at et medlem har fylt 70 år, skal årlig pensjon beregnes som om uttaket skjedde ved 70 år.</article><article class="legalP" id="kapittel-1-foreslåttparagraf-6-ledd-2">Betingetbeholdningen gjøres om til årlig pensjon ved å dividere med delingstallet på uttakstidspunktet for pensjonen.</article><article class="legalP" id="kapittel-1-foreslåttparagraf-6-ledd-3">Betinget tjenestepensjon kan ikke tas ut gradert eller stanses. Pensjonen kan kombineres med arbeidsinntekt uten at pensjonen blir avkortet.</article></article><article class="futureLegalArticle" data-name="§26g" id="kapittel-1-foreslåttparagraf-7"><span class="futureLegalArticleHeader">§ 26 g. <span class="legalArticleTitle">Oppsatt pensjon for tjenestetid etter 2019</span></span><article class="legalP" id="kapittel-1-foreslåttparagraf-7-ledd-1">Fratrer et medlem sin stilling med minst ett års samlet tjenestetid, men uten rett til straks å få pensjon etter dette kapitlet, har medlemmet rett til oppsatt påslagspensjon og oppsatt betinget tjenestepensjon. Pensjonen beregnes etter reglene i kapitlet her.</article></article><article class="futureLegalArticle" data-name="§26h" id="kapittel-1-foreslåttparagraf-8"><span class="futureLegalArticleHeader">§ 26 h. <span class="legalArticleTitle">Oppsatt pensjon for tjenestetid før 2020</span></span><article class="legalP" id="kapittel-1-foreslåttparagraf-8-ledd-1">Medlemmer med tjenestetid før 2020 har rett til oppsatt alderspensjon dersom samlet tjenestetid er minst tre år.</article><article class="legalP" id="kapittel-1-foreslåttparagraf-8-ledd-2">Pensjonen beregnes av medlemmets pensjonsgrunnlag 31. desember 2019. Har medlemmet 31. desember 2019 lenger tjenestetid enn 30 år, skal gjennomsnittlig stillingsandel beregnes med utgangspunkt i de 30 årene med høyest stillingsandel.</article><article class="legalP" id="kapittel-1-foreslåttparagraf-8-ledd-3">Den årlige alderspensjonen beregnes slik:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-8-ledd-3-punkt-1"><article class="legalP" id="kapittel-1-foreslåttparagraf-8-ledd-3-punkt-1-ledd-1">Har medlemmet 31. desember 2019 full tjenestetid, eller mer, får medlemmet full alderspensjon. Full tjenestetid er den tjenestetiden medlemmet ville hatt fra den dagen vedkommende ble medlem av Pensjonskassen og fram til aldersgrensen, likevel ikke mer enn 40 år og ikke mindre enn 30 år. Pensjonen skal utgjøre 66 prosent av pensjonsgrunnlaget.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-8-ledd-3-punkt-2"><article class="legalP" id="kapittel-1-foreslåttparagraf-8-ledd-3-punkt-2-ledd-1">Har medlemmet 31. desember 2019 ikke full tjenestetid, skal medlemmet ha en avkortet alderspensjon som utgjør en så stor andel av full pensjon som tjenestetiden 31. desember 2019 utgjør av full tjenestetid.</article></article></li></ul></article><article class="legalP" id="kapittel-1-foreslåttparagraf-8-ledd-4">Forsørger medlemmet barn under 18 år, skal det for hvert barn ytes et barnetillegg på 10 prosent av alderspensjonen etter levealdersjustering. Alderspensjonen med barnetillegg må likevel ikke overstige 90 prosent av pensjonsgrunnlaget etter levealdersjustering når pensjonen er beregnet etter full tjenestetid. Er pensjonen beregnet etter kortere enn full tjenestetid, skal det foretas en forholdsmessig avkorting. Barnetillegg betales ut den måneden barnet fyller 18 år eller i tilfelle måneden etter barnets død.</article><article class="legalP" id="kapittel-1-foreslåttparagraf-8-ledd-5">Alderspensjonen skal levealdersjusteres ved hjelp av justeringstall fastsatt med utgangspunkt i delingstall fastsatt av Arbeids- og velferdsdirektoratet, jf. folketrygdloven §§ 20-12 og 20-13. Justeringstallet framkommer ved å dividere delingstallene med 13,42. Justeringstallet ved uttak av pensjonen legges til grunn.</article><article class="legalP" id="kapittel-1-foreslåttparagraf-8-ledd-6">Alderspensjonen gis tidligst fra og med måneden etter den måneden melding om uttak blir gitt, likevel tidligst fra og med måneden etter fylte 62 år. Dersom pensjonen ikke er tatt ut innen medlemmet fyller 75 år, utbetales pensjonen fra og med måneden etter fylte 75 år. Det er et vilkår at medlemmet mottar alderspensjon fra folketrygden på uttakstidspunktet. Pensjonen kan ikke tas ut gradert eller stanses. Barnetillegg etter tredje ledd gis tidligst fra måneden etter fylte 65 år.</article><article class="legalP" id="kapittel-1-foreslåttparagraf-8-ledd-7">Alderspensjonen kan kombineres med arbeidsinntekt uten at pensjonen blir avkortet.</article></article><article class="futureLegalArticle" data-name="§26i" id="kapittel-1-foreslåttparagraf-9"><span class="futureLegalArticleHeader">§ 26 i. <span class="legalArticleTitle">Tillegg for opptjening før 2011</span></span><article class="legalP" id="kapittel-1-foreslåttparagraf-9-ledd-1">Medlem født i årene 1963–1967, og som har opptjening før 2011 som gir rett til oppsatt alderspensjon etter § 26 h, gis et tillegg til alderspensjonen. Fullt tillegg utgjør 1,5 prosent av pensjonsgrunnlaget for den oppsatte alderspensjonen. Tillegget beregnes forholdsmessig dersom tjenestetiden før 2011 er kortere enn 30 år. 1963-kullet får 100 prosent av tillegget, 1964-kullet får 80 prosent, 1965-kullet får 60 prosent, 1966-kullet får 40 prosent og 1967-kullet får 20 prosent av tillegget.</article><article class="legalP" id="kapittel-1-foreslåttparagraf-9-ledd-2">Tillegget kommer til utbetaling ved uttak av oppsatt alderspensjon etter § 26 h. Tillegget kan ikke graderes eller stanses. Ved uttak multipliseres tillegget med delingstallet ved 67 år og divideres med delingstallet på uttakstidspunktet.</article><article class="legalP" id="kapittel-1-foreslåttparagraf-9-ledd-3">Tillegget kan kombineres med arbeidsinntekt uten at tillegget blir avkortet.</article></article><article class="futureLegalArticle" data-name="§26j" id="kapittel-1-foreslåttparagraf-10"><span class="futureLegalArticleHeader">§ 26 j. <span class="legalArticleTitle">Overgangstillegg</span></span><article class="legalP" id="kapittel-1-foreslåttparagraf-10-ledd-1">Medlem født i årene 1963–1970 som fratrer medlemspliktig stilling helt i perioden mellom fylte 62 og 67 år, og som har minst 15 års samlet tjenestetid, gis et overgangstillegg fra og med måneden etter den måneden medlemmet fratrer. Tillegget opphører ved gjeninntreden i medlemspliktig stilling. Medlemmet gis tillegget på nytt ved senere hel fratreden. Tillegget opphører senest måneden etter at medlemmet fyller 67 år.</article><article class="legalP" id="kapittel-1-foreslåttparagraf-10-ledd-2">Fullt overgangstillegg er 0,15 ganger folketrygdens grunnbeløp og ytes til medlem født i 1963. Tillegget beregnes forholdsmessig for medlemmer med tjenestetid mindre enn 40 år og for gjennomsnittlig stillingsandel lavere enn 100 prosent. Dersom samlet tjenestetid er over 40 år, skal gjennomsnittlig stillingsandel beregnes med utgangspunkt i de 40 årene med høyest stillingsandel.</article><article class="legalP" id="kapittel-1-foreslåttparagraf-10-ledd-3">1964-kullet får 87,5 prosent av overgangstillegget som 1963-kullet får, 1965-kullet får 75 prosent osv. til 1970-kullet, som får 12,5 prosent av tillegget.</article><article class="legalP" id="kapittel-1-foreslåttparagraf-10-ledd-4">Tillegget skal ikke levealdersjusteres. Det avkortes ikke mot arbeidsinntekt fra stilling som ikke er medlemspliktig. Tillegget kan ikke tas ut gradert.</article></article><article class="futureLegalArticle" data-name="§26k" id="kapittel-1-foreslåttparagraf-11"><span class="futureLegalArticleHeader">§ 26 k. <span class="legalArticleTitle">Levealdersjustering</span></span><article class="legalP" id="kapittel-1-foreslåttparagraf-11-ledd-1">Levealdersjustering skjer ved hjelp av delingstall fastsatt av Arbeids- og velferdsdirektoratet, jf. folketrygdloven §§ 20-12 og 20-13.</article></article><article class="futureLegalArticle" data-name="§26l" id="kapittel-1-foreslåttparagraf-12"><span class="futureLegalArticleHeader">§ 26 l. <span class="legalArticleTitle">Opphør av pensjon</span></span><article class="legalP" id="kapittel-1-foreslåttparagraf-12-ledd-1">Pensjon etter kapitlet her opphører ved utgangen av måneden etter måneden medlemmet døde. Pensjon etter §§ 26 h og 26 i, løper ytterligere en måned dersom avdøde etterlater seg ektefelle.</article><article class="legalP" id="kapittel-1-foreslåttparagraf-12-ledd-2">Dersom et medlem dør uten at pensjon etter § 26 h er begynt å løpe, og medlemmet ved dødsfallet heller ikke hadde midlertidig uførepensjon eller uførepensjon, skal det, dersom medlemmet etterlater seg ektefelle, utbetales et beløp svarende til en måneds pensjon etter § 26 h, beregnet med et justeringstall lik 1,000.</article></article> <article class="defaultP" margin-top="true">§ 27 femte ledd første punktum skal lyde:</article><article class="legalP" id="kapittel-1-ledd-14">Rett til uførepensjon etter kapitlet her har også den som har minst tre års samlet tjenestetid og har fratrådt stillingen etter 1. januar 1967 med rett til oppsatt alderspensjon, og som senere blir innvilget uføretrygd fra folketrygden.</article> <article class="defaultP" margin-top="true">§ 35 første ledd skal lyde:</article><article class="legalP" id="kapittel-1-ledd-15">Dersom den gjenlevende ektefellen samtidig har alderspensjon etter kapittel 5, midlertidig uførepensjon eller uførepensjon fra Pensjonskassen eller fra en annen tjenestepensjonsordning, skal enke- eller enkemannspensjonen fra Pensjonskassen reduseres etter bestemmelsene her.</article> <article class="defaultP" margin-top="true">§ 42 første ledd skal lyde:</article><article class="legalP" id="kapittel-1-ledd-16">Påslagsbeholdningen etter § 26 b og betingetbeholdningen etter § 26 e reguleres årlig fra 1. mai i samsvar med lønnsveksten.Ved reduksjon av uttaksgrad eller stans av påslagspensjon skal reguleringen av påslagsbeholdningen ta hensyn til når i året endringen fant sted.</article> <article class="defaultP" margin-top="true">Nåværende første ledd blir andre ledd og skal lyde:</article><article class="legalP" id="kapittel-1-ledd-17">Regulering av alderspensjon etter kapittel 5 under utbetaling foretas ved at pensjonsgrunnlaget reguleres årlig fra 1. mai i samsvar med lønnsveksten og fratrekkes deretter 0,75 prosent. Regulering av alderspensjon etter kapittel 5 a under utbetaling foretas ved at pensjonen reguleres årlig fra 1. mai i samsvar med lønnsveksten og fratrekkes deretter 0,75 prosent, likevel slik at alderspensjon etter § 26 h reguleres etter første punktum. Ved førstegangsuttak og ved økning av uttaksgrad skal reguleringen ta hensyn til når i året uttaket eller gradsendringen fant sted. Overgangstillegg etter § 26 j beregnes av det til enhver tid gjeldende grunnbeløpet i folketrygden.</article> <article class="defaultP" margin-top="true">Nåværende andre ledd blir tredje ledd. Tredje ledd tredje punktum skal lyde:</article><article class="legalP" id="kapittel-1-ledd-18">Bestemmelsen i andre ledd tredje punktum gjelder tilsvarende ved første regulering etter 67 år.</article> <article class="defaultP" margin-top="true">Nåværende tredje ledd blir fjerde ledd og skal lyde:</article><article class="legalP" id="kapittel-1-ledd-19">Pensjonsgrunnlaget for medlemmer som fratrer sin stilling med alderspensjon etter kapittel 5 eller avtalefestet pensjon før 67 år, skal omregnes fra måneden etter fylte 67 år ved at det oppreguleres med lønnsveksten fra fratredelsestidspunktet og fram til omregningstidspunktet. Pensjonsgrunnlaget for medlemmer som etter § 21 fjerde ledd får alderspensjon fra fylte 65 år, skal omregnes på tilsvarende måte. Bestemmelsen i andre ledd tredje punktum gjelder tilsvarende ved første regulering etter at pensjonsgrunnlaget er omregnet. Dersom medlemmet dør før omregningstidspunktet ved 65 eller 67 år, skal pensjonsgrunnlaget ved beregningen av enke- eller enkemannspensjon og barnepensjon etter kapittel 7 omregnes ved at det oppreguleres med lønnsveksten fra fratredelsestidspunktet og fram til virkningstidspunktet for pensjonen.</article> <article class="defaultP" margin-top="true">Nåværende fjerde ledd blir femte ledd og skal lyde:</article><article class="legalP" id="kapittel-1-ledd-20">Pensjonsgrunnlaget for medlemmer som fratrer sin stilling uten rett til straks å få pensjon etter loven her eller lov om avtalefestet pensjon for medlemmer av Statens pensjonskasse, jf. § 23, reguleres med lønnsveksten fram til tidspunktet det ytes pensjon etter loven her. Det samme gjelder pensjonsgrunnlaget for oppsatt alderspensjon etter § 26 h før pensjonen tas ut. Når en arbeidstaker har gått over fra et høyere til et lavere samlet pensjonsgrunnlag, jf. § 15 andre ledd, skal det tidligere grunnlaget som har betydning for pensjonsberegningen reguleres tilsvarende.</article> <article class="defaultP" margin-top="true">Nåværende femte ledd blir sjette ledd og skal lyde:</article><article class="legalP" id="kapittel-1-ledd-21">Ved regulering av beholdninger, pensjoner og pensjonsgrunnlag etter første til femte ledd benyttes de reguleringsfaktorer Kongen fastsetter etter folketrygdloven § 19-14 åttende ledd og § 20-18 åttende ledd.</article> <article class="defaultP" margin-top="true">Nytt sjuende ledd skal lyde:</article><article class="legalP" id="kapittel-1-ledd-22">Departementet kan gi forskrift om gjennomføringen av denne paragrafen.</article> <article class="defaultP" margin-top="true">§ 44 tiende ledd skal lyde:</article><article class="legalP" id="kapittel-1-ledd-23">Pensjonskassen kan sette som vilkår for tilståelse av ytelser at vedkommende samtidig setter fram krav om ytelser etter folketrygdloven. Dette gjelder ikke for pensjon etter kapittel 5 a, med unntak av pensjon etter § 26 h. Departementet fastsetter nærmere regler om dette.</article></section><section class="section" data-name="kapII" id="kapittel-2" data-lovdata-URL="LTI/lov/2019-06-21-26/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 26. juni 1953 nr. 11 om pensjonsordning for apotekvirksomhet mv. gjøres følgende endringer:</article> <article class="defaultP" margin-top="true">I kapittel I til XI endres kapitteloverskriften innledningen fra «Kapitel I.» til «Kapittel 1.», «Kapitel II.» til «Kapittel 2.» osv.</article> <article class="defaultP" margin-top="true">§ 2 første ledd skal lyde:</article><article class="legalP" id="kapittel-2-ledd-2">Unntatt fra pensjonsordningen er personer som utfører praktisk tjeneste ved apotek for å kunne avlegge apotekereksamen.</article> <article class="defaultP" margin-top="true">§ 8 c første ledd skal lyde:</article><article class="legalP" id="kapittel-2-ledd-3">Medlemmer som er født i 1958 eller tidligere, skal ha et garantert pensjonsnivå etter reglene i paragrafen her.</article> <article class="defaultP" margin-top="true">§ 8 c sjette ledd skal lyde:</article><article class="legalP" id="kapittel-2-ledd-4">Ved gradert uttak av alderspensjon skal garantitillegget beregnes som om tjenestepensjonen var ugradert. Garantitillegget skal deretter graderes tilsvarende uttaksgraden for tjenestepensjonen.</article> <article class="defaultP" margin-top="true">Nåværende sjette ledd blir nytt sjuende ledd.</article> <article class="defaultP" margin-top="true">Ny § 8 d skal lyde:</article><article class="legalP" id="kapittel-2-ledd-5">Medlemmer som er født i 1959, 1960, 1961 eller 1962, får en andel av garantitillegget som er gitt til medlemmer født i 1958 eller tidligere etter § 8 c. Andelene bestemmes av forholdet mellom tjenestetid før 2011 og samlet tjenestetid, begge begrenset til full tjenestetid. 1959-kullet får 90 prosent av tillegget, 1960-kullet får 80 prosent av tillegget, 1961-kullet får 70 prosent av tillegget og 1962-kullet får 60 prosent av tillegget.</article> <article class="defaultP" margin-top="true">§ 10 femte ledd første punktum skal lyde:</article><article class="legalP" id="kapittel-2-ledd-6">Rett til uførepensjon etter kapitlet her har også den som har minst tre års samlet tjenestetid og har fratrådt stillingen etter 1. januar 1967 med rett til oppsatt alderspensjon, og som senere blir innvilget uføretrygd fra folketrygden.</article> <article class="defaultP" margin-top="true">§ 26 første ledd første punktum skal lyde:</article><article class="legalP" id="kapittel-2-ledd-7">Pensjonsordningen kan sette som vilkår for tilståelse av ytelser at vedkommende samtidig setter fram krav om ytelser etter folketrygdloven.</article></section><section class="section" data-name="kapIII" id="kapittel-3" data-lovdata-URL="LTI/lov/2019-06-21-26/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 6. juli 1957 nr. 26 om samordning av pensjons- og trygdeytelser gjøres følgende endringer:</article> <article class="defaultP" margin-top="true">§ 3 første ledd skal lyde:</article><article class="legalP" id="kapittel-3-ledd-2">Loven omfatter alderspensjon etter lov 28. juli 1949 nr. 26 om Statens pensjonskasse kapittel 5 (alderspensjon – bruttopensjon) og § 26 h (oppsatt alderspensjon for tjenestetid før 2020 for medlemmer født i 1963 eller senere). Det samme gjelder tilsvarende pensjoner fra andre tjenestepensjonsordninger.</article> <article class="defaultP" margin-top="true">Nåværende første til fjerde ledd blir andre til fjerde og nytt femte ledd.</article> <article class="defaultP" margin-top="true">§ 24 a overskriften skal lyde:</article><article class="legalP" id="kapittel-3-ledd-3">Samordning av alderspensjon fra tjenestepensjonsordning med alderspensjon etter folketrygdloven kapittel 20 for medlemmer født i 1962 eller tidligere</article> <article class="defaultP" margin-top="true">Ny § 24 c skal lyde:</article><article class="futureLegalArticle" data-name="§24c" id="kapittel-3-foreslåttparagraf-1"><span class="futureLegalArticleHeader">§ 24 c. <span class="legalArticleTitle">Samordning av oppsatt alderspensjon fra tjenestepensjonsordning med alderspensjon fra folketrygden for medlemmer født i 1963 eller senere</span></span><ul class="defaultList"><li data-li-identifier="1." data-name="1."><article class="listArticle" id="kapittel-3-foreslåttparagraf-1-punkt-1"><article class="legalP" id="kapittel-3-foreslåttparagraf-1-punkt-1-ledd-1">Ved uttak av oppsatt alderspensjon før fylte 67 år skal det gjøres en foreløpig samordning med alderspensjon fra folketrygden. Det fastsettes da en foreløpig samordningsbeholdning med utgangspunkt i pensjonsbeholdningen etter folketrygdloven § 20-4, garantipensjonsbeholdningen etter folketrygdloven § 20-11 og garanti for opptjente rettigheter etter folketrygdloven § 20-20. Er alderspensjonen fra folketrygden tatt ut samtidig som tjenestepensjonen, tas det utgangspunkt i beholdningene på uttakstidspunktet. Er alderspensjonen fra folketrygden tatt ut på et tidligere tidspunkt enn tjenestepensjonen, tas det utgangspunkt i beholdningene som pensjonisten ville hatt rett til dersom pensjonene var tatt ut samtidig. I beholdningene inngår også en forskuttert opptjening basert på 5 ganger folketrygdens grunnbeløp årlig fram til 67 år. Den foreløpige samordningsbeholdningen er 98 prosent av beholdningene. Samordningsfradraget fastsettes ved å dividere den foreløpige samordningsbeholdningen med delingstallet på uttakstidspunktet for tjenestepensjonen. Delingstallet fastsettes etter folketrygdloven § 20-13.</article></article></li><li data-li-identifier="2." data-name="2."><article class="listArticle" id="kapittel-3-foreslåttparagraf-1-punkt-2"><article class="legalP" id="kapittel-3-foreslåttparagraf-1-punkt-2-ledd-1">Når oppsatt alderspensjon er tatt ut før fylte 67 år, skal det foretas ny samordning fra måneden etter fylte 67 år. Det tas da utgangspunkt i beholdningene etter folketrygdloven §§ 20-4, 20-11 og 20-20 slik de ville ha vært ved uttak ved 67 år. Samordningsbeholdningen er 98 prosent av beholdningene. Samordningsfradraget skal likevel beregnes med delingstallet på uttakstidspunktet for tjenestepensjonen, og det skal tas hensyn til regulering fra uttakstidspunktet fram til 67 år.</article></article></li><li data-li-identifier="3." data-name="3."><article class="listArticle" id="kapittel-3-foreslåttparagraf-1-punkt-3"><article class="legalP" id="kapittel-3-foreslåttparagraf-1-punkt-3-ledd-1">Ved den nye samordningen ved 67 år skal det foretas et samordningsoppgjør. Samordningsoppgjøret settes lik endring i månedlig utbetaling av oppsatt alderspensjon, multiplisert med antall måneder med mottak av slik alderspensjon. Dersom månedlig pensjon økes, skal det utbetales et engangsbeløp. Dersom månedlig pensjon reduseres, skal det innkreves et engangsbeløp.</article></article></li><li data-li-identifier="4." data-name="4."><article class="listArticle" id="kapittel-3-foreslåttparagraf-1-punkt-4"><article class="legalP" id="kapittel-3-foreslåttparagraf-1-punkt-4-ledd-1">Ved uttak av oppsatt alderspensjon ved eller etter fylte 67 år tas det utgangspunkt i beholdningene etter folketrygdloven §§ 20-4, 20-11 og 20-20 som pensjonisten ville hatt rett til dersom alderspensjonen fra folketrygden og tjenestepensjonen var tatt ut samtidig, men likevel bare opptjening til og med året pensjonisten fyller 67 år. Samordningsfradraget fastsettes ved å dividere samordningsbeholdningen med delingstallet på uttakstidspunktet. Delingstallet fastsettes etter folketrygdloven § 20-13.</article></article></li><li data-li-identifier="5." data-name="5."><article class="listArticle" id="kapittel-3-foreslåttparagraf-1-punkt-5"><article class="legalP" id="kapittel-3-foreslåttparagraf-1-punkt-5-ledd-1">Det samordnes ikke med alderspensjon fra folketrygden som er opptjent fra og med året etter fylte 67 år. Når opptjeningen i folketrygden for årene til og med det året pensjonisten fyller 67 år senere legges til utbetalt alderspensjon fra folketrygden, skal det foretas en ny samordningsberegning fra samme tidspunkt som folketrygden omregnes, se folketrygdloven § 20-17.</article></article></li><li data-li-identifier="6." data-name="6."><article class="listArticle" id="kapittel-3-foreslåttparagraf-1-punkt-6"><article class="legalP" id="kapittel-3-foreslåttparagraf-1-punkt-6-ledd-1">Tillegg til alderspensjon etter folketrygdloven § 20-18 femte ledd skal gå til fradrag i alderspensjon fra tjenestepensjonsordning.</article></article></li><li data-li-identifier="7." data-name="7."><article class="listArticle" id="kapittel-3-foreslåttparagraf-1-punkt-7"><article class="legalP" id="kapittel-3-foreslåttparagraf-1-punkt-7-ledd-1">Det gis et tillegg til tjenestepensjonen som tilsvarer 2,5 ganger folketrygdens grunnbeløp, dividert med delingstallet på uttakstidspunktet fastsatt etter folketrygdloven § 20-13.</article></article></li><li data-li-identifier="8." data-name="8."><article class="listArticle" id="kapittel-3-foreslåttparagraf-1-punkt-8"><article class="legalP" id="kapittel-3-foreslåttparagraf-1-punkt-8-ledd-1">Samordningsfradrag etter bestemmelsen her og tillegg etter nr. 7 skal begrenses forholdsmessig hvis pensjonisten ikke har full tjenestetid i tjenestepensjonsordningen.</article></article></li><li data-li-identifier="9." data-name="9."><article class="listArticle" id="kapittel-3-foreslåttparagraf-1-punkt-9"><article class="legalP" id="kapittel-3-foreslåttparagraf-1-punkt-9-ledd-1">Er alderspensjonen fra folketrygden gradert, skal det ved beregningen av samordningsfradraget legges til grunn en ugradert alderspensjon.</article></article></li><li data-li-identifier="10." data-name="10."><article class="listArticle" id="kapittel-3-foreslåttparagraf-1-punkt-10"><article class="legalP" id="kapittel-3-foreslåttparagraf-1-punkt-10-ledd-1">Samordningsfradrag etter nr. 1 til nr. 4 skal reguleres etter folketrygdloven § 20-18 andre, fjerde og sjuende ledd. Tillegg etter nr. 7 skal reguleres på samme måte.</article></article></li><li data-li-identifier="11." data-name="11."><article class="listArticle" id="kapittel-3-foreslåttparagraf-1-punkt-11"><article class="legalP" id="kapittel-3-foreslåttparagraf-1-punkt-11-ledd-1">Departementet kan gi forskrift om gjennomføringen av denne paragrafen.</article></article></li></ul></article></section><section class="section" data-name="kapIV" id="kapittel-4" data-lovdata-URL="LTI/lov/2019-06-21-26/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 22 juni 1962 nr. 12 om pensjonsordning for sykepleiere gjøres følgende endringer:</article> <article class="defaultP" margin-top="true">I kapittel I til XI endres kapitteloverskriften innledningen fra «Kapittel I.» til «Kapittel 1.», «Kapitel II.» til «Kapittel 2.» osv.</article> <article class="defaultP" margin-top="true">§ 3 første ledd bokstav a oppheves.</article> <article class="defaultP" margin-top="true">Nåværende første ledd bokstav b og bokstav c blir bokstav a og b.</article> <article class="defaultP" margin-top="true">§ 5 første ledd andre og tredje punktum blir andre ledd og skal lyde:</article><article class="legalP" id="kapittel-4-ledd-2">Ved beregning av pensjon etter kapittel 4, 5 og 6 avrundes samlet tjenestetid slik at brøkdel av et år mindre enn en halv ikke regnes med. En større brøkdel regnes som et helt år.</article> <article class="defaultP" margin-top="true">§ 5 tredje ledd skal lyde:</article><article class="legalP" id="kapittel-4-ledd-3">Tjenestetid benyttet i kapittel 4 a fastsettes i antall år, avrundet til én desimal.</article> <article class="defaultP" margin-top="true">Nåværende andre og tredje ledd blir fjerde og nytt femte ledd.</article> <article class="defaultP" margin-top="true">Kapittel 4 overskriften skal lyde:</article><span class="futuretitle" id="kapittel-4-foreslåttittel-1">Kapittel 4. Alderspensjon – bruttopensjon.</span> <article class="defaultP" margin-top="true">Ny § 6 a i kapittel 4 skal lyde:</article><article class="legalP" id="kapittel-4-ledd-4">Kapitlet gjelder for medlemmer født i 1962 eller tidligere.</article><article class="legalP" id="kapittel-4-ledd-5">Kapitlet gjelder også for medlemmer født i 1963 eller senere som fratrer stilling med 65 års aldersgrense med rett til pensjon, i perioden fram til og med måneden medlemmet fyller 67 år. Alderspensjonen faller bort ved uttak av pensjon etter kapittel 4 a før fylte 67 år.</article> <article class="defaultP" margin-top="true">§ 10 c første ledd skal lyde:</article><article class="legalP" id="kapittel-4-ledd-6">Medlemmer som er født i 1958 eller tidligere, skal ha et garantert pensjonsnivå etter reglene i paragrafen her.</article> <article class="defaultP" margin-top="true">§ 10 c sjette ledd skal lyde:</article><article class="legalP" id="kapittel-4-ledd-7">Ved gradert uttak av alderspensjon skal garantitillegget beregnes som om tjenestepensjonen var ugradert. Garantitillegget skal deretter graderes tilsvarende uttaksgraden for tjenestepensjonen.</article> <article class="defaultP" margin-top="true">Nåværende sjette ledd blir nytt sjuende ledd.</article> <article class="defaultP" margin-top="true">Ny § 10 d skal lyde:</article><article class="legalP" id="kapittel-4-ledd-8">Medlemmer som er født i 1959, 1960, 1961 eller 1962, får en andel av garantitillegget som er gitt til medlemmer født i 1958 eller tidligere etter § 10 c. Andelene bestemmes av forholdet mellom tjenestetid før 2011 og samlet tjenestetid, begge begrenset til full tjenestetid. 1959-kullet får 90 prosent av tillegget, 1960-kullet får 80 prosent av tillegget, 1961-kullet får 70 prosent av tillegget og 1962-kullet får 60 prosent av tillegget.</article> <article class="defaultP" margin-top="true">Nytt kapittel 4 a skal lyde:</article><span class="futuretitle" id="kapittel-4-foreslåttittel-2">Kapittel 4 a. Alderspensjon – påslagspensjon</span><article class="futureLegalArticle" data-name="§11a" id="kapittel-4-foreslåttparagraf-1"><span class="futureLegalArticleHeader">§ 11 a. <span class="legalArticleTitle">Virkeområde</span></span><article class="legalP" id="kapittel-4-foreslåttparagraf-1-ledd-1">Kapitlet gjelder for medlemmer født i 1963 eller senere.</article></article><article class="futureLegalArticle" data-name="§11b" id="kapittel-4-foreslåttparagraf-2"><span class="futureLegalArticleHeader">§ 11 b. <span class="legalArticleTitle">Opptjening av alderspensjon – påslagsbeholdning</span></span><article class="legalP" id="kapittel-4-foreslåttparagraf-2-ledd-1">Alderspensjon tjenes opp fra og med 1. januar 2020 med en grunnsats på 5,7 prosent av pensjonsgrunnlaget opp til 12 ganger folketrygdens grunnbeløp og en tilleggssats på 18,1 prosent av pensjonsgrunnlaget mellom 7,1 og 12 ganger grunnbeløpet. Det er gjeldende grunnbeløp som legges til grunn. Ved deltidsstilling utgjør opptjeningen en forholdsmessig del av opptjeningen for en fulltidsstilling. Det gis pensjonsopptjening fram til og med måneden medlemmet fyller 75 år.</article><article class="legalP" id="kapittel-4-foreslåttparagraf-2-ledd-2">Det gis pensjonsopptjening for tiden med midlertidig uførepensjon og uførepensjon etter kapittel 5. Opptjeningen skjer på grunnlag av pensjonsgrunnlaget som uførepensjonen er beregnet av. For perioder hvor et medlem har hatt annen opptjening etter første og tredje ledd, skal opptjening på grunnlag av uførepensjonen reduseres med slik opptjening. Dersom uføregraden er lavere enn 100 prosent, skal opptjening etter dette leddet ikke overstige opptjening basert på pensjonsgrunnlaget uførepensjonen er beregnet av, justert for uføregraden.</article><article class="legalP" id="kapittel-4-foreslåttparagraf-2-ledd-3">Det gis pensjonsopptjening for den tiden medlemmet har ulønnet utdanningspermisjon som arbeidsgiver vurderer er relevant for stillingen. Opptjeningen skjer på grunnlag av pensjonsgrunnlaget i stillingen som medlemmet har permisjon fra eller midlertidig har fratrådt. Ved delvis permisjon skjer opptjeningen forholdsmessig.</article><article class="legalP" id="kapittel-4-foreslåttparagraf-2-ledd-4">Opptjeningen skjer løpende, slik at endringer får effekt fra virkningstidspunktet. Pensjonsopptjeningen akkumuleres i en påslagsbeholdning.</article></article><article class="futureLegalArticle" data-name="§11c" id="kapittel-4-foreslåttparagraf-3"><span class="futureLegalArticleHeader">§ 11 c. <span class="legalArticleTitle">Uttak av alderspensjon</span></span><article class="legalP" id="kapittel-4-foreslåttparagraf-3-ledd-1">Alderspensjon gis tidligst fra og med måneden etter den måneden melding om uttak av pensjon blir gitt, likevel tidligst fra og med måneden etter fylte 62 år. Dersom pensjonen ikke er tatt ut innen medlemmet fyller 75 år, utbetales pensjonen fra og med måneden etter fylte 75 år.</article><article class="legalP" id="kapittel-4-foreslåttparagraf-3-ledd-2">Alderspensjonen fastsettes på grunnlag av påslagsbeholdningen på uttakstidspunktet. Beholdningen gjøres om til årlig pensjon ved å dividere med delingstallet på uttakstidspunktet for pensjonen, jf. § 11 k.</article><article class="legalP" id="kapittel-4-foreslåttparagraf-3-ledd-3">Alderspensjonen kan tas ut helt eller delvis. Pensjonen graderes med 20, 40, 50, 60, 80 eller 100 prosent. Årlig pensjon må på uttakstidspunktet minst utgjøre 30 prosent av folketrygdens grunnbeløp for at pensjonen kan tas ut gradert. Dersom medlemmet mottar midlertidig uførepensjon eller uførepensjon, kan ikke summen av uføregrad og uttaksgrad for alderspensjon overstige 100 prosent.</article><article class="legalP" id="kapittel-4-foreslåttparagraf-3-ledd-4">Pensjonsgraden kan endres eller oppdateres når det har gått ett år fra uttakstidspunktet eller ett år fra tidspunktet da uttaksgraden sist ble endret eller oppdatert. Medlemmet kan likevel ta ut full pensjon eller stanse pensjonen uavhengig av bestemmelsene i første punktum. Ved fylte 75 år utbetales full pensjon.</article><article class="legalP" id="kapittel-4-foreslåttparagraf-3-ledd-5">Dersom pensjonsgraden endres eller oppdateres, skal pensjonen gjøres om til en beholdning ved å multiplisere pensjonen med delingstallet på endrings- eller oppdateringstidspunktet. Dette beløpet legges sammen med eventuell beholdning som ikke er tatt ut. Pensjonen beregnes deretter etter bestemmelsene i paragrafen her.</article><article class="legalP" id="kapittel-4-foreslåttparagraf-3-ledd-6">Pensjonen kan kombineres med arbeidsinntekt uten at pensjonen blir avkortet.</article></article><article class="futureLegalArticle" data-name="§11d" id="kapittel-4-foreslåttparagraf-4"><span class="futureLegalArticleHeader">§ 11 d. <span class="legalArticleTitle">Ny opptjening</span></span><article class="legalP" id="kapittel-4-foreslåttparagraf-4-ledd-1">Ved uttak av hel alderspensjon skal pensjonsopptjening som tilføres påslagsbeholdningen etter uttak, regnes om til årlig pensjon ved hjelp av delingstallet på omregningstidspunktet, og legges til pensjonen som allerede er tatt ut. Omregningen foretas med virkning fra 1. januar året etter at opptjeningen fant sted.</article><article class="legalP" id="kapittel-4-foreslåttparagraf-4-ledd-2">Ved gradert uttak av pensjon skal pensjonsopptjening som tilføres påslagsbeholdningen etter uttak, omregnes til pensjon etter § 11 c femte ledd når uttaksgraden endres eller oppdateres.</article><article class="legalP" id="kapittel-4-foreslåttparagraf-4-ledd-3">Departementet kan gi forskrift om gjennomføringen av denne paragrafen.</article></article><article class="futureLegalArticle" data-name="§11e" id="kapittel-4-foreslåttparagraf-5"><span class="futureLegalArticleHeader">§ 11 e. <span class="legalArticleTitle">Betinget tjenestepensjon – opptjening</span></span><article class="legalP" id="kapittel-4-foreslåttparagraf-5-ledd-1">Medlemmer som ikke har rett til privat eller offentlig avtalefestet pensjon (AFP), gis betinget tjenestepensjon som et tillegg til alderspensjonen.</article><article class="legalP" id="kapittel-4-foreslåttparagraf-5-ledd-2">Betinget tjenestepensjon tjenes opp fra og med 1. januar 2020 med 3,0 prosent av pensjonsgrunnlaget opp til 7,1 ganger folketrygdens grunnbeløp. Det er gjeldende grunnbeløp som legges til grunn. Ved deltidsstilling utgjør opptjeningen en forholdsmessig del av opptjeningen for en fulltidsstilling. Det gis pensjonsopptjening fram til og med måneden medlemmet fyller 62 år.</article><article class="legalP" id="kapittel-4-foreslåttparagraf-5-ledd-3">Det gis pensjonsopptjening for tid med midlertidig uførepensjon og uførepensjon etter kapittel 5. Opptjeningen skjer på grunnlag av pensjonsgrunnlaget som uførepensjonen er beregnet av. For perioder hvor et medlem har hatt annen opptjening etter andre ledd, skal opptjening på grunnlag av uførepensjonen reduseres med slik opptjening. Dersom uføregraden er lavere enn 100 prosent, skal opptjening etter dette leddet ikke overstige opptjening basert på pensjonsgrunnlaget uførepensjonen er beregnet av, justert for uføregraden.</article><article class="legalP" id="kapittel-4-foreslåttparagraf-5-ledd-4">Opptjeningen skjer løpende, slik at endringer får effekt fra virkningstidspunktet. Opptjening av betinget tjenestepensjon akkumuleres i en betingetbeholdning.</article></article><article class="futureLegalArticle" data-name="§11f" id="kapittel-4-foreslåttparagraf-6"><span class="futureLegalArticleHeader">§ 11 f. <span class="legalArticleTitle">Betinget tjenestepensjon – uttak</span></span><article class="legalP" id="kapittel-4-foreslåttparagraf-6-ledd-1">Betinget tjenestepensjon gis tidligst fra og med måneden etter den måneden melding om uttak blir gitt, likevel tidligst fra og med måneden etter fylte 62 år. Dersom det innvilges betinget tjenestepensjon etter at et medlem har fylt 70 år, skal årlig pensjon beregnes som om uttaket skjedde ved 70 år.</article><article class="legalP" id="kapittel-4-foreslåttparagraf-6-ledd-2">Betingetbeholdningen gjøres om til årlig pensjon ved å dividere med delingstallet på uttakstidspunktet for pensjonen.</article><article class="legalP" id="kapittel-4-foreslåttparagraf-6-ledd-3">Betinget tjenestepensjon kan ikke tas ut gradert eller stanses. Pensjonen kan kombineres med arbeidsinntekt uten at pensjonen blir avkortet.</article></article><article class="futureLegalArticle" data-name="§11g" id="kapittel-4-foreslåttparagraf-7"><span class="futureLegalArticleHeader">§ 11 g. <span class="legalArticleTitle">Oppsatt pensjon for tjenestetid etter 2019</span></span><article class="legalP" id="kapittel-4-foreslåttparagraf-7-ledd-1">Fratrer et medlem sin stilling med minst ett års samlet tjenestetid, men uten rett til straks å få pensjon etter dette kapitlet, har medlemmet rett til oppsatt påslagspensjon og oppsatt betinget tjenestepensjon. Pensjonen beregnes etter reglene i kapitlet her.</article></article><article class="futureLegalArticle" data-name="§11h" id="kapittel-4-foreslåttparagraf-8"><span class="futureLegalArticleHeader">§ 11 h. <span class="legalArticleTitle">Oppsatt pensjon for tjenestetid før 2020</span></span><article class="legalP" id="kapittel-4-foreslåttparagraf-8-ledd-1">Medlemmer med tjenestetid før 2020 har rett til oppsatt alderspensjon dersom samlet tjenestetid er minst tre år.</article><article class="legalP" id="kapittel-4-foreslåttparagraf-8-ledd-2">Pensjonen beregnes av medlemmets pensjonsgrunnlag 31. desember 2019. Har medlemmet 31. desember 2019 lenger tjenestetid enn 30 år, skal gjennomsnittlig stillingsandel beregnes med utgangspunkt i de 30 årene med høyest stillingsandel.</article><article class="legalP" id="kapittel-4-foreslåttparagraf-8-ledd-3">Den årlige alderspensjonen beregnes slik:<ul class="defaultList"><li data-li-identifier="a)" data-name="a)"><article class="listArticle" id="kapittel-4-foreslåttparagraf-8-ledd-3-punkt-1"><article class="legalP" id="kapittel-4-foreslåttparagraf-8-ledd-3-punkt-1-ledd-1">Har medlemmet 31. desember 2019 full tjenestetid, eller mer, får medlemmet full alderspensjon. Full tjenestetid er den tjenestetiden medlemmet ville hatt fra den dagen vedkommende ble medlem av pensjonsordningen og fram til aldersgrensen, likevel ikke mer enn 40 år og ikke mindre enn 30 år. Pensjonen skal utgjøre 66 prosent av pensjonsgrunnlaget.</article></article></li><li data-li-identifier="b)" data-name="b)"><article class="listArticle" id="kapittel-4-foreslåttparagraf-8-ledd-3-punkt-2"><article class="legalP" id="kapittel-4-foreslåttparagraf-8-ledd-3-punkt-2-ledd-1">Har medlemmet 31. desember 2019 ikke full tjenestetid, skal medlemmet ha en avkortet alderspensjon som utgjør en så stor andel av full pensjon som tjenestetiden 31. desember 2019 utgjør av full tjenestetid.</article></article></li></ul></article><article class="legalP" id="kapittel-4-foreslåttparagraf-8-ledd-4">Forsørger medlemmet barn under 18 år, skal det for hvert barn ytes et barnetillegg på 10 prosent av alderspensjonen etter levealdersjustering. Alderspensjonen med barnetillegg må likevel ikke overstige 90 prosent av pensjonsgrunnlaget etter levealdersjustering når pensjonen er beregnet etter full tjenestetid. Er pensjonen beregnet etter kortere enn full tjenestetid, skal det foretas en forholdsmessig avkorting. Barnetillegg betales ut den måneden barnet fyller 18 år eller i tilfelle måneden etter barnets død.</article><article class="legalP" id="kapittel-4-foreslåttparagraf-8-ledd-5">Alderspensjonen skal levealdersjusteres ved hjelp av justeringstall fastsatt med utgangspunkt i delingstall fastsatt av Arbeids- og velferdsdirektoratet, jf. folketrygdloven §§ 20-12 og 20-13. Justeringstallet framkommer ved å dividere delingstallene med 13,42. Justeringstallet ved uttak av pensjonen legges til grunn.</article><article class="legalP" id="kapittel-4-foreslåttparagraf-8-ledd-6">Alderspensjonen gis tidligst fra og med måneden etter den måneden melding om uttak blir gitt, likevel tidligst fra og med måneden etter fylte 62 år. Dersom pensjonen ikke er tatt ut innen medlemmet fyller 75 år, utbetales pensjonen fra og med måneden etter fylte 75 år. Det er et vilkår at medlemmet mottar alderspensjon fra folketrygden på uttakstidspunktet. Pensjonen kan ikke tas ut gradert eller stanses. Barnetillegg etter tredje ledd gis tidligst fra måneden etter fylte 65 år.</article><article class="legalP" id="kapittel-4-foreslåttparagraf-8-ledd-7">Alderspensjonen kan kombineres med arbeidsinntekt uten at pensjonen blir avkortet.</article></article><article class="futureLegalArticle" data-name="§11i" id="kapittel-4-foreslåttparagraf-9"><span class="futureLegalArticleHeader">§ 11 i. <span class="legalArticleTitle">Tillegg for opptjening før 2011</span></span><article class="legalP" id="kapittel-4-foreslåttparagraf-9-ledd-1">Medlem født i årene 1963–1967, og som har opptjening før 2011 som gir rett til oppsatt alderspensjon etter § 11 h, gis et tillegg til alderspensjonen. Fullt tillegg utgjør 1,5 prosent av pensjonsgrunnlaget for den oppsatte alderspensjonen. Tillegget beregnes forholdsmessig dersom tjenestetiden før 2011 er kortere enn 30 år. 1963-kullet får 100 prosent av tillegget, 1964-kullet får 80 prosent, 1965-kullet får 60 prosent, 1966-kullet får 40 prosent, og 1967-kullet får 20 prosent av tillegget.</article><article class="legalP" id="kapittel-4-foreslåttparagraf-9-ledd-2">Tillegget kommer til utbetaling ved uttak av oppsatt alderspensjon etter § 11 h. Tillegget kan ikke graderes eller stanses. Ved uttak multipliseres tillegget med delingstallet ved 67 år og divideres med delingstallet på uttakstidspunktet.</article><article class="legalP" id="kapittel-4-foreslåttparagraf-9-ledd-3">Tillegget kan kombineres med arbeidsinntekt uten at tillegget blir avkortet.</article></article><article class="futureLegalArticle" data-name="§11j" id="kapittel-4-foreslåttparagraf-10"><span class="futureLegalArticleHeader">§ 11 j. <span class="legalArticleTitle">Overgangstillegg</span></span><article class="legalP" id="kapittel-4-foreslåttparagraf-10-ledd-1">Medlem født i årene 1963–1970 som fratrer medlemspliktig stilling helt i perioden mellom fylte 62 og 67 år, og som har minst 15 års samlet tjenestetid, gis et overgangstillegg fra og med måneden etter den måneden medlemmet fratrer. Tillegget opphører ved gjeninntreden i medlemspliktig stilling. Medlemmet gis tillegget på nytt ved senere hel fratreden. Tillegget opphører senest måneden etter at medlemmet fyller 67 år.</article><article class="legalP" id="kapittel-4-foreslåttparagraf-10-ledd-2">Fullt overgangstillegg er 0,15 ganger folketrygdens grunnbeløp og ytes til medlem født i 1963. Tillegget beregnes forholdsmessig for medlemmer med tjenestetid mindre enn 40 år og for gjennomsnittlig stillingsandel lavere enn 100 prosent. Dersom samlet tjenestetid er over 40 år, skal gjennomsnittlig stillingsandel beregnes med utgangspunkt i de 40 årene med høyest stillingsandel.</article><article class="legalP" id="kapittel-4-foreslåttparagraf-10-ledd-3">1964-kullet får 87,5 prosent av overgangstillegget som 1963-kullet får, 1965-kullet får 75 prosent osv. til 1970-kullet som får 12,5 prosent av tillegget.</article><article class="legalP" id="kapittel-4-foreslåttparagraf-10-ledd-4">Tillegget skal ikke levealdersjusteres. Det avkortes ikke mot arbeidsinntekt fra stilling som ikke er medlemspliktig. Tillegget kan ikke tas ut gradert.</article></article><article class="futureLegalArticle" data-name="§11k" id="kapittel-4-foreslåttparagraf-11"><span class="futureLegalArticleHeader">§ 11 k. <span class="legalArticleTitle">Levealdersjustering</span></span><article class="legalP" id="kapittel-4-foreslåttparagraf-11-ledd-1">Levealdersjustering skjer ved hjelp av delingstall fastsatt av Arbeids- og velferdsdirektoratet, jf. folketrygdloven §§ 20-12 og 20-13.</article></article><article class="futureLegalArticle" data-name="§11l" id="kapittel-4-foreslåttparagraf-12"><span class="futureLegalArticleHeader">§ 11 l. <span class="legalArticleTitle">Opphør av pensjon</span></span><article class="legalP" id="kapittel-4-foreslåttparagraf-12-ledd-1">Pensjon etter kapitlet her opphører ved utgangen av måneden etter måneden medlemmet døde. Pensjon etter §§ 11 h og 11 i, løper ytterligere en måned dersom avdøde etterlater seg ektefelle.</article></article> <article class="defaultP" margin-top="true">§ 12 femte ledd første punktum skal lyde:</article><article class="legalP" id="kapittel-4-ledd-9">Rett til uførepensjon etter kapitlet her har også den som har minst tre års samlet tjenestetid og har fratrådt stillingen etter 1. januar 1967 med rett til oppsatt alderspensjon, og som senere blir innvilget uføretrygd fra folketrygden.</article> <article class="defaultP" margin-top="true">§ 13 tredje ledd andre punktum skal lyde:</article><article class="legalP" id="kapittel-4-ledd-10">Pensjonsgrunnlaget fastsettes etter kapittel 4, unntatt bestemmelsene i § 8 femte til sjuende ledd om beregning av gjennomsnittsgrunnlag.</article> <article class="defaultP" margin-top="true">§ 19 a første ledd tredje punktum skal lyde:</article><article class="legalP" id="kapittel-4-ledd-11">Ektefelle etter sykepleier med minst tre års samlet tjenestetid og rett til oppsatt alderspensjon har rett til oppsatt ektefellepensjon.</article> <article class="defaultP" margin-top="true">§ 20 første ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-4-ledd-11-punkt-1"><article class="legalP" id="kapittel-4-ledd-11-punkt-1-ledd-1">Dersom den gjenlevende ektefellen samtidig har alderspensjon etter kapittel 4, midlertidig uførepensjon eller uførepensjon fra denne eller fra en annen tjenestepensjonsordning, skal enke- eller enkemannspensjonen fra denne pensjonsordningen reduseres etter bestemmelsene her.</article></article></li></ul></article> <article class="defaultP" margin-top="true">§ 36 tredje ledd skal lyde:</article><article class="legalP" id="kapittel-4-ledd-12">Pensjonsordningen kan sette som vilkår for tilståelse av ytelser at vedkommende samtidig setter fram krav om ytelser etter folketrygdloven. Dette gjelder ikke for pensjon etter kapittel 4 a, med unntak av pensjon etter § 11 h. Departementet kan gi forskrift om dette.</article> <article class="defaultP" margin-top="true">§ 39 første ledd skal lyde:</article><article class="legalP" id="kapittel-4-ledd-13">Påslagsbeholdningen etter § 11 b og betingetbeholdningen etter § 11 e reguleres årlig fra 1. mai i samsvar med lønnsveksten.Ved reduksjon av uttaksgrad eller stans av påslagspensjon skal reguleringen av påslagsbeholdningen ta hensyn til når i året endringen fant sted.</article> <article class="defaultP" margin-top="true">Nåværende første ledd blir andre ledd og skal lyde:</article><article class="legalP" id="kapittel-4-ledd-14">Regulering av alderspensjon etter kapittel 4 under utbetaling foretas ved at pensjonsgrunnlaget reguleres årlig fra 1. mai i samsvar med lønnsveksten og fratrekkes deretter 0,75 prosent. Regulering av alderspensjon etter kapittel 4 a under utbetaling foretas ved at pensjonen reguleres årlig fra 1. mai i samsvar med lønnsveksten og fratrekkes deretter 0,75 prosent, likevel slik at alderspensjon etter § 11 h reguleres etter første punktum. Ved førstegangsuttak og ved økning av uttaksgrad skal reguleringen ta hensyn til når i året uttaket eller gradsendringen fant sted. Overgangstillegg etter § 11 j beregnes av det til enhver tid gjeldende grunnbeløpet i folketrygden.</article> <article class="defaultP" margin-top="true">Nåværende andre ledd blir tredje ledd. Tredje ledd tredje punktum skal lyde:</article><article class="legalP" id="kapittel-4-ledd-15">Bestemmelsen i andre ledd tredje punktum gjelder tilsvarende ved første regulering etter 67 år.</article> <article class="defaultP" margin-top="true">Nåværende tredje ledd blir fjerde ledd og skal lyde:</article><article class="legalP" id="kapittel-4-ledd-16">Pensjonsgrunnlaget for medlemmer som fratrer sin stilling med alderspensjon etter kapittel 4 eller avtalefestet pensjon før 67 år, skal omregnes fra måneden etter fylte 67 år ved at det oppreguleres med lønnsveksten fra fratredelsestidspunktet og fram til omregningstidspunktet. Pensjonsgrunnlaget for medlemmer som etter § 7 tredje ledd andre punktum får alderspensjon fra fylte 65 år, skal omregnes på tilsvarende måte. Bestemmelsen i andre ledd tredje punktum gjelder tilsvarende ved første regulering etter at pensjonsgrunnlaget er omregnet. Dersom medlemmet dør før omregningstidspunktet ved 65 eller 67 år, skal pensjonsgrunnlaget ved beregningen av ektefellepensjon etter kapittel 6 og barnepensjon etter kapittel 7 omregnes ved at det oppreguleres med lønnsveksten fra fratredelsestidspunktet og fram til virkningstidspunktet for pensjonen.</article> <article class="defaultP" margin-top="true">Nåværende fjerde ledd blir femte ledd og skal lyde:</article><article class="legalP" id="kapittel-4-ledd-17">Pensjonsgrunnlaget for medlemmer som fratrer sin stilling uten rett til straks å få pensjon etter denne lov eller avtalefestet pensjon fra arbeidsgiver, jf. § 10, reguleres med lønnsveksten fram til tidspunktet det ytes pensjon etter loven her. Det samme gjelder pensjonsgrunnlaget for oppsatt alderspensjon etter § 11 h før pensjonen tas ut. Når en arbeidstaker har gått over fra et høyere til et lavere samlet pensjonsgrunnlag, jf. § 8 tredje ledd, skal det tidligere grunnlaget som har betydning for pensjonsberegningen reguleres tilsvarende.</article> <article class="defaultP" margin-top="true">Nåværende femte ledd blir sjette ledd og skal lyde:</article><article class="legalP" id="kapittel-4-ledd-18">Ved regulering av beholdninger, pensjoner og pensjonsgrunnlag etter første til femte ledd benyttes de reguleringsfaktorer Kongen fastsetter etter folketrygdloven § 19-14 åttende ledd og § 20-18 åttende ledd.</article> <article class="defaultP" margin-top="true">§ 39 nytt sjuende ledd skal lyde:</article><article class="legalP" id="kapittel-4-ledd-19">Departementet kan gi forskrift om gjennomføringen av denne paragrafen.</article></section><section class="section" data-name="kapV" id="kapittel-5" data-lovdata-URL="LTI/lov/2019-06-21-26/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I lov 6. mai 1966 om pensjonsordning for Stortingets ombudsmann for forvaltningen skal § 2 femte ledd nytt tredje punktum lyde:</article><article class="legalP" id="kapittel-5-ledd-2">Garantert pensjonsnivå etter lov 28. juli 1949 nr. 26 om Statens pensjonskasse § 24 c gjelder tilsvarende.</article></section><section class="section" data-name="kapVI" id="kapittel-6" data-lovdata-URL="LTI/lov/2019-06-21-26/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">I lov 21. mai 1982 nr. 25 om tillegg til lov 28. juli 1949 om Statens pensjonskasse skal § 3 tredje ledd nytt andre punktum lyde:</article><article class="legalP" id="kapittel-6-ledd-2">Garantert pensjonsnivå etter lov 28. juli 1949 nr. 26 om Statens pensjonskasse § 24 c gjelder tilsvarende.</article></section><section class="section" data-name="kapVII" id="kapittel-7" data-lovdata-URL="LTI/lov/2019-06-21-26/KAPITTEL_7"><h2 data-text-align="center">VII</h2><article class="legalP" id="kapittel-7-ledd-1">I lov 21. august 1998 nr. 65 om pensjonsordning for ballettdansere, sangsolister og korsangere ved Den Norske Opera &amp; Ballett gjøres følgende endringer:</article> <article class="defaultP" margin-top="true">§ 4 første ledd skal lyde:</article><article class="legalP" id="kapittel-7-ledd-2">Beregning av pensjon skal skje etter reglene i lov 28. juli 1949 nr. 26 om Statens pensjonskasse, med unntak av kapittel 5 a. Alderspensjon beregnes etter kapittel 5. Kravet til tjenestetid for rett til full pensjon for den som står i stilling ved pensjonering, er 20 år for ballettdansere og 23 år for sangsolister og korsangere.</article> <article class="defaultP" margin-top="true">§ 4 tredje ledd skal lyde:</article><article class="legalP" id="kapittel-7-ledd-3">Et medlem kan ha krav på et garantert pensjonsnivå etter reglene i lov 28. juli 1949 nr. 26 om Statens pensjonskasse §§ 24 b og 24 c, likevel slik at kravet til full tjenestetid fastsettes etter første og andre ledd i bestemmelsen her.</article></section><section class="section" data-name="kapVIII" id="kapittel-8" data-lovdata-URL="LTI/lov/2019-06-21-26/KAPITTEL_8"><h2 data-text-align="center">VIII</h2><article class="legalP" id="kapittel-8-ledd-1">I lov 16. desember 2011 nr. 60 om pensjonsordning for stortingsrepresentanter og regjeringsmedlemmer gjøres følgende endringer:</article> <article class="defaultP" margin-top="true">§ 3-6 andre ledd første punktum skal lyde:</article><article class="legalP" id="kapittel-8-ledd-2">Reglene om levealdersjustering og garantert pensjonsnivå i lov 28. juli 1949 nr. 26 om Statens pensjonskasse §§ 24, 24 a, 24 b og 24 c gjelder tilsvarende fra fylte 67 år.</article> <article class="defaultP" margin-top="true">§ 4-6 andre ledd første punktum skal lyde:</article><article class="legalP" id="kapittel-8-ledd-3">Reglene om levealdersjustering og garantert pensjonsnivå i lov 28. juli 1949 nr. 26 om Statens pensjonskasse §§ 24, 24 a, 24 b og 24 c gjelder tilsvarende fra fylte 67 år.</article></section><section class="section" data-name="kapIX" id="kapittel-9" data-lovdata-URL="LTI/lov/2019-06-21-26/KAPITTEL_9"><h2 data-text-align="center">IX<br />Ikrafttredelse</h2><article class="legalP" id="kapittel-9-ledd-1">Loven trer i kraft fra den tiden Kongen bestemmer.</article></section></main></body></html>