<!DOCTYPE html><html lang="no"><head><title>Forskrift om selvdeklarasjon av ordninger for elektronisk identifikasjon (selvdeklarasjonsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-11-21-1578</dd><dt class="dokid">DokumentID</dt><dd class="dokid">LTI/forskrift/2019-11-21-1578</dd><dt class="ministry">Departement</dt><dd class="ministry"><ul><li>Kommunal- og moderniseringsdepartementet</li></ul></dd><dt class="dateInForce">I kraft fra</dt><dd class="dateInForce">2019-11-21</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-11-21-1296</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2018-06-15-44/§2</li></ul></dd><dt class="dateOfPublication">Kunngjort</dt><dd class="dateOfPublication">2019-11-27 15:30</dd><dt class="journalNumber">Journalnummer</dt><dd class="journalNumber">2019-0989</dd><dt class="titleShort">Korttittel</dt><dd class="titleShort">Selvdeklarasjonsforskriften</dd><dt class="title">Tittel</dt><dd class="title">Forskrift om selvdeklarasjon av ordninger for elektronisk identifikasjon (selvdeklarasjonsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og moderniseringsdepartementet 21. november 2019 med hjemmel i lov 15. juni 2018 nr. 44 om gjennomføring av EUs forordning om elektronisk identifikasjon og tillitstjenester for elektroniske transaksjoner i det indre marked (lov om elektroniske tillitstjenester) § 2.</dd><dt class="refid">RefID</dt><dd class="refid">forskrift/2019-11-21-1578</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om selvdeklarasjon av ordninger for elektronisk identifikasjon (selvdeklarasjonsforskriften)<ul class="tocSubUl"><li>Del I – formål og definisjoner<ul class="tocSubUl"><li>§ 1. Formål og virkeområde</li><li>§ 2. Definisjoner</li></ul></li><li>Del II – selvdeklarasjon av eID-ordninger<ul class="tocSubUl"><li>Krav til selvdeklarerte eID-ordninger<ul class="tocSubUl"><li>§ 3. Selvdeklarasjon – eID nivå høyt</li><li>§ 4. Selvdeklarasjon – eID nivå betydelig</li><li>§ 5. Selvdeklarasjon – eID nivå lavt</li></ul></li><li>Melding om frivillig selvdeklarasjon mv.<ul class="tocSubUl"><li>§ 6. Tilsyn</li><li>§ 7. Krav til meldingens innhold</li><li>§ 8. Meldeplikt om endringer i opplysninger gitt etter § 7</li></ul></li><li>Tilsynsorganets oppgaver mv.<ul class="tocSubUl"><li>§ 9. Tilsynets kontrolloppgaver</li><li>§ 10. Krav om tilleggsinformasjon og revisjon</li><li>§ 11. Tilsynsorganets kompetanse</li><li>§ 12. Tilsynsorganets dispensasjonsadgang</li><li>§ 13. Offentliggjøring av informasjon om tilbyder av eID-ordning mv.</li></ul></li><li>Øvrige bestemmelser<ul class="tocSubUl"><li>§ 14. Tvangsmulkt</li><li>§ 15. Sektoravgift</li><li>§ 16. Klageinstans</li></ul></li></ul></li><li>Del III – Sikkerhetsnivåer for ordninger for elektronisk identifikasjon for fysiske personer<ul class="tocSubUl"><li>§ 17. Gjenbruk av kravsettet i identifikasjonsnivåforskriften (Kommisjonens gjennomføringsforordning (EU) 2015/1502)</li><li>§ 18. Identifikasjonen skal gi entydig kobling til Folkeregistrert person</li><li>§ 19. Tilpasninger for nivå høyt</li><li>§ 20. Tilpasninger for nivå betydelig</li><li>§ 21. Tilpasninger for nivå lavt</li></ul></li><li>Del IV – ikrafttredelse<ul class="tocSubUl"><li>§ 22. Ikrafttredelse og overgangsordning</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2019-11-21-1578" id="dokument"><h1>Forskrift om selvdeklarasjon av ordninger for elektronisk identifikasjon (selvdeklarasjonsforskriften)</h1><section class="section" data-name="delI" id="kapittel-1" data-lovdata-URL="LTI/forskrift/2019-11-21-1578/KAPITTEL_1"><h2>Del I – formål og definisjoner</h2><article class="legalArticle" data-lovdata-URL="LTI/forskrift/2019-11-21-1578/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h3><article class="legalP" id="kapittel-1-paragraf-1-ledd-1">Formålet med forskriften er å definere sikkerhetsnivåer og tilsynsregime for elektroniske identifikasjonsordninger (eID-ordninger) og dermed øke tilliten til og bruken av elektroniske identifikasjonstjenester i Norge.</article><article class="legalP" id="kapittel-1-paragraf-1-ledd-2">Forskriften skal også legge til rette for grenseoverskridende bruk av elektronisk identifikasjon, ved at selvdeklarerte eID-ordninger kan meldes til EU-kommisjonen og deretter omfattes av anerkjennelsesplikten i eIDAS-forordningen artikkel 6.</article><article class="legalP" id="kapittel-1-paragraf-1-ledd-3">Forskriften etablerer en selvdeklarasjonsordning hvor tilbydere av eID-ordninger ved selvdeklarasjon kan melde fra til et oppnevnt tilsynsorgan om at forskriftens krav er oppfylt.</article><article class="legalP" id="kapittel-1-paragraf-1-ledd-4">Forskriften gjelder for tilbydere som er etablert i Norge.</article></article><article class="legalArticle" data-lovdata-URL="LTI/forskrift/2019-11-21-1578/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-2-punkt-1"><article class="legalP" id="kapittel-1-paragraf-2-punkt-1-ledd-1"><i>eIDAS-forordningen:</i> forordning om elektronisk identifisering og tillitstjenester for elektroniske transaksjoner i det indre markedet (forordning (EU) nr. 910/2014)</article></article></li><li data-li-identifier="b." data-name="b."><article class="listArticle" id="kapittel-1-paragraf-2-punkt-2"><article class="legalP" id="kapittel-1-paragraf-2-punkt-2-ledd-1"><i>identifikasjonsnivåforskriften:</i> Kommisjonens gjennomføringsforordning (EU) 2015/1502 av 8. september 2015 til eIDAS-forordningen, jf. forskrift 21. november 2019 nr. 1577 om tillitstjenester for elektroniske transaksjoner § 6</article></article></li><li data-li-identifier="c." data-name="c."><article class="listArticle" id="kapittel-1-paragraf-2-punkt-3"><article class="legalP" id="kapittel-1-paragraf-2-punkt-3-ledd-1"><i>eID:</i> elektronisk identitetsbevis, tilsvarer elektronisk identifikasjonsmiddel i eIDAS-forordningen</article></article></li><li data-li-identifier="d." data-name="d."><article class="listArticle" id="kapittel-1-paragraf-2-punkt-4"><article class="legalP" id="kapittel-1-paragraf-2-punkt-4-ledd-1"><i>eID-ordninger:</i> ordninger for elektronisk identifikasjon.</article></article></li></ul><p class="leddfortsettelse">Med mindre annet fremgår av sammenhengen gjelder eIDAS-forordningens definisjoner i artikkel 3.</p></article></section><section class="section" data-name="delII" id="kapittel-2" data-lovdata-URL="LTI/forskrift/2019-11-21-1578/KAPITTEL_2"><h2>Del II – selvdeklarasjon av eID-ordninger</h2><section class="section" id="kapittel-2-kapittel-1" data-lovdata-URL="LTI/forskrift/2019-11-21-1578/KAPITTEL_2-1"><h3>Krav til selvdeklarerte eID-ordninger</h3><article class="legalArticle" data-lovdata-URL="LTI/forskrift/2019-11-21-1578/§3" data-name="§3" id="kapittel-2-kapittel-1-paragraf-1"><h4 class="legalArticleHeader"><span class="legalArticleValue">§ 3</span>. <span class="legalArticleTitle">Selvdeklarasjon – eID nivå høyt</span></h4><article class="legalP" id="kapittel-2-kapittel-1-paragraf-1-ledd-1">Tilbyder av eID-ordning skal oppfylle alle krav som er beskrevet for nivå høyt i denne forskriftens del III.</article></article><article class="legalArticle" data-lovdata-URL="LTI/forskrift/2019-11-21-1578/§4" data-name="§4" id="kapittel-2-kapittel-1-paragraf-2"><h4 class="legalArticleHeader"><span class="legalArticleValue">§ 4</span>. <span class="legalArticleTitle">Selvdeklarasjon – eID nivå betydelig</span></h4><article class="legalP" id="kapittel-2-kapittel-1-paragraf-2-ledd-1">Tilbyder av eID-ordning skal oppfylle alle krav som er beskrevet for nivå betydelig i denne forskriftens del III.</article></article><article class="legalArticle" data-lovdata-URL="LTI/forskrift/2019-11-21-1578/§5" data-name="§5" id="kapittel-2-kapittel-1-paragraf-3"><h4 class="legalArticleHeader"><span class="legalArticleValue">§ 5</span>. <span class="legalArticleTitle">Selvdeklarasjon – eID nivå lavt</span></h4><article class="legalP" id="kapittel-2-kapittel-1-paragraf-3-ledd-1">Tilbyder av eID-ordning skal oppfylle alle krav som er beskrevet for nivå lavt i denne forskriftens del III.</article></article></section><section class="section" id="kapittel-2-kapittel-2" data-lovdata-URL="LTI/forskrift/2019-11-21-1578/KAPITTEL_2-2"><h3>Melding om frivillig selvdeklarasjon mv.</h3><article class="legalArticle" data-lovdata-URL="LTI/forskrift/2019-11-21-1578/§6" data-name="§6" id="kapittel-2-kapittel-2-paragraf-1"><h4 class="legalArticleHeader"><span class="legalArticleValue">§ 6</span>. <span class="legalArticleTitle">Tilsyn</span></h4><article class="legalP" id="kapittel-2-kapittel-2-paragraf-1-ledd-1">Tilsynsorgan etter denne forskriften skal være Nasjonal kommunikasjonsmyndighet.</article></article><article class="legalArticle" data-lovdata-URL="LTI/forskrift/2019-11-21-1578/§7" data-name="§7" id="kapittel-2-kapittel-2-paragraf-2"><h4 class="legalArticleHeader"><span class="legalArticleValue">§ 7</span>. <span class="legalArticleTitle">Krav til meldingens innhold</span></h4><article class="legalP" id="kapittel-2-kapittel-2-paragraf-2-ledd-1">Selvdeklarasjon etter denne forskriften skal sendes tilsynsorganet og inneholde beskrivelse av hvordan kravene etter § 3, § 4 eller § 5 er oppfylt.</article><article class="legalP" id="kapittel-2-kapittel-2-paragraf-2-ledd-2">Tilsynsorganet skal utarbeide standardskjema som skal benyttes ved melding etter første ledd.</article></article><article class="legalArticle" data-lovdata-URL="LTI/forskrift/2019-11-21-1578/§8" data-name="§8" id="kapittel-2-kapittel-2-paragraf-3"><h4 class="legalArticleHeader"><span class="legalArticleValue">§ 8</span>. <span class="legalArticleTitle">Meldeplikt om endringer i opplysninger gitt etter § 7</span></h4><article class="legalP" id="kapittel-2-kapittel-2-paragraf-3-ledd-1">Endrede forhold som påvirker opplysninger gitt etter § 7 skal uten ugrunnet opphold meldes til tilsynsorganet.</article></article></section><section class="section" id="kapittel-2-kapittel-3" data-lovdata-URL="LTI/forskrift/2019-11-21-1578/KAPITTEL_2-3"><h3>Tilsynsorganets oppgaver mv.</h3><article class="legalArticle" data-lovdata-URL="LTI/forskrift/2019-11-21-1578/§9" data-name="§9" id="kapittel-2-kapittel-3-paragraf-1"><h4 class="legalArticleHeader"><span class="legalArticleValue">§ 9</span>. <span class="legalArticleTitle">Tilsynets kontrolloppgaver</span></h4><article class="legalP" id="kapittel-2-kapittel-3-paragraf-1-ledd-1">Tilsynsorganet skal kontrollere at mottatt melding etter § 7 er fullstendig og at kravene etter § 3, § 4 eller § 5 er oppfylt.</article><article class="legalP" id="kapittel-2-kapittel-3-paragraf-1-ledd-2">Når særlige grunner tilsier det kan tilsynsorganet gjøre unntak fra bestemmelsene i denne forskrift.</article></article><article class="legalArticle" data-lovdata-URL="LTI/forskrift/2019-11-21-1578/§10" data-name="§10" id="kapittel-2-kapittel-3-paragraf-2"><h4 class="legalArticleHeader"><span class="legalArticleValue">§ 10</span>. <span class="legalArticleTitle">Krav om tilleggsinformasjon og revisjon</span></h4><article class="legalP" id="kapittel-2-kapittel-3-paragraf-2-ledd-1">Dersom tilsynsorganet finner at tilbyder av eID-ordning ikke oppfyller kravene etter § 3, § 4 eller § 5, eller at meldingen etter § 7 ikke er fullstendig, kan tilsynsorganet pålegge tilbyder av eID-ordning innen en angitt tidsfrist å dokumentere at kravene er oppfylt eller å komplettere meldingen. Dette kan skje ved fremleggelse av dokumentasjon eller på annen måte som tilsynsorganet finner hensiktsmessig.</article><article class="legalP" id="kapittel-2-kapittel-3-paragraf-2-ledd-2">Tilsynsorganet kan også kreve at tilbyder av eID-ordning foretar en revisjon for å vise at kravene i § 3, § 4 eller § 5 er oppfylt. Revisjonen skal foretas av en uavhengig tredjepart godtatt av tilsynsorganet og resultatet av revisjonen skal sendes tilsynsorganet.</article><article class="legalP" id="kapittel-2-kapittel-3-paragraf-2-ledd-3">Tilbyder av eID-ordning kan pålegges å betale for revisjonen.</article></article><article class="legalArticle" data-lovdata-URL="LTI/forskrift/2019-11-21-1578/§11" data-name="§11" id="kapittel-2-kapittel-3-paragraf-3"><h4 class="legalArticleHeader"><span class="legalArticleValue">§ 11</span>. <span class="legalArticleTitle">Tilsynsorganets kompetanse</span></h4><article class="legalP" id="kapittel-2-kapittel-3-paragraf-3-ledd-1">Tilsynsorganet for selvdeklarasjonsordningen har kompetanse til å avgjøre om kravene i denne forskriftens del III er oppfylt. Tilsynsorganet skal vurdere alle relevante forhold, både eventuelle sikkerhetsbrudd og andre erfaringer med aktuelle løsninger.</article></article><article class="legalArticle" data-lovdata-URL="LTI/forskrift/2019-11-21-1578/§12" data-name="§12" id="kapittel-2-kapittel-3-paragraf-4"><h4 class="legalArticleHeader"><span class="legalArticleValue">§ 12</span>. <span class="legalArticleTitle">Tilsynsorganets dispensasjonsadgang</span></h4><article class="legalP" id="kapittel-2-kapittel-3-paragraf-4-ledd-1">Tilsynet kan dispensere fra kravene i denne forskriftens del III, dersom en risikovurdering viser at avviket fra kravet etter tilsynets mening må anses kompensert av andre risikoreduserende tiltak, slik at løsningen samlet sett likevel tilfredsstiller det aktuelle sikkerhetsnivået.</article></article><article class="legalArticle" data-lovdata-URL="LTI/forskrift/2019-11-21-1578/§13" data-name="§13" id="kapittel-2-kapittel-3-paragraf-5"><h4 class="legalArticleHeader"><span class="legalArticleValue">§ 13</span>. <span class="legalArticleTitle">Offentliggjøring av informasjon om tilbyder av eID-ordning mv.</span></h4><article class="legalP" id="kapittel-2-kapittel-3-paragraf-5-ledd-1">Tilsynsorganet skal publisere en liste over selvdeklarerte eID-ordninger med opplysninger om hvilke eID-nivåer som tilbydere av eID-ordninger har selvdeklarert etter denne forskriften, sammen med mottatt melding etter § 7.</article><article class="legalP" id="kapittel-2-kapittel-3-paragraf-5-ledd-2">Tilsynsorganet kan nekte publisering etter første ledd dersom mottatt melding ikke oppfyller kravene i § 7, eller at det er åpenbart for tilsynsorganet at kravene etter § 3, § 4 eller § 5 ikke er oppfylt.</article><article class="legalP" id="kapittel-2-kapittel-3-paragraf-5-ledd-3">Tilsynsorganet skal fjerne aktuelt eID-nivå fra publisert liste etter første ledd dersom tilbyder av eID-ordning ikke etterkommer kravene i § 8 eller tilsynsorganets pålegg etter § 10.</article></article></section><section class="section" id="kapittel-2-kapittel-4" data-lovdata-URL="LTI/forskrift/2019-11-21-1578/KAPITTEL_2-4"><h3>Øvrige bestemmelser</h3><article class="legalArticle" data-lovdata-URL="LTI/forskrift/2019-11-21-1578/§14" data-name="§14" id="kapittel-2-kapittel-4-paragraf-1"><h4 class="legalArticleHeader"><span class="legalArticleValue">§ 14</span>. <span class="legalArticleTitle">Tvangsmulkt</span></h4><article class="legalP" id="kapittel-2-kapittel-4-paragraf-1-ledd-1">Tilsynsorganet kan ilegge tilbyder av eID-ordning tvangsmulkt etter lov om elektroniske tillitstjenester § 4. Tvangsmulkt kan også ilegges næringsdrivende som i salgs- og markedsføringsøyemed uriktig angir at de tilbyr en ordning som er oppført på liste publisert etter § 13 første ledd.</article></article><article class="legalArticle" data-lovdata-URL="LTI/forskrift/2019-11-21-1578/§15" data-name="§15" id="kapittel-2-kapittel-4-paragraf-2"><h4 class="legalArticleHeader"><span class="legalArticleValue">§ 15</span>. <span class="legalArticleTitle">Sektoravgift</span></h4><article class="legalP" id="kapittel-2-kapittel-4-paragraf-2-ledd-1">Tilbyder av eID-ordning som sender inn melding etter § 7 kan pålegges å betale årlig sektoravgift til tilsynsorganet etter lov om elektroniske tillitstjenester § 7 og forskrift 20. mars 2017 nr. 386 om sektoravgift og gebyr til Nasjonal kommunikasjonsmyndighet § 7.</article><article class="legalP" id="kapittel-2-kapittel-4-paragraf-2-ledd-2">Tilsynsorganet kan nekte oppføring på liste publisert etter § 13 første ledd før sektoravgiften er betalt.</article></article><article class="legalArticle" data-lovdata-URL="LTI/forskrift/2019-11-21-1578/§16" data-name="§16" id="kapittel-2-kapittel-4-paragraf-3"><h4 class="legalArticleHeader"><span class="legalArticleValue">§ 16</span>. <span class="legalArticleTitle">Klageinstans</span></h4><article class="legalP" id="kapittel-2-kapittel-4-paragraf-3-ledd-1">Kommunal- og moderniseringsdepartementet er klageinstans for tilsynsorganets enkeltvedtak fastsatt i henhold til § 9 til § 14.</article><article class="legalP" id="kapittel-2-kapittel-4-paragraf-3-ledd-2">Klage på fastsatt sektoravgift avgjøres av Kommunal- og moderniseringsdepartementet etter forskrift 20. mars 2017 nr. 386 om sektoravgift og gebyr til Nasjonal kommunikasjonsmyndighet.</article></article></section></section><section class="section" data-name="delIII" id="kapittel-3" data-lovdata-URL="LTI/forskrift/2019-11-21-1578/KAPITTEL_3"><h2>Del III – Sikkerhetsnivåer for ordninger for elektronisk identifikasjon for fysiske personer</h2><article class="legalArticle" data-lovdata-URL="LTI/forskrift/2019-11-21-1578/§17" data-name="§17" id="kapittel-3-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Gjenbruk av kravsettet i identifikasjonsnivåforskriften (Kommisjonens gjennomføringsforordning (EU) 2015/1502)</span></h3><article class="legalP" id="kapittel-3-paragraf-1-ledd-1">Alle kravene i identifikasjonsnivåforskriften gjelder med de tilpasninger som fremgår nedenfor.</article><article class="legalP" id="kapittel-3-paragraf-1-ledd-2">Henvisninger i identifikasjonsnivåforskriften pkt. 2.1.2 til bekreftelser fra et samsvarsvurderingsorgan tilfredsstilles også av selvdeklarerte løsninger etter denne forskrift.</article></article><article class="legalArticle" data-lovdata-URL="LTI/forskrift/2019-11-21-1578/§18" data-name="§18" id="kapittel-3-paragraf-2"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Identifikasjonen skal gi entydig kobling til Folkeregistrert person</span></h3><article class="legalP" id="kapittel-3-paragraf-2-ledd-1">Identitetspåstanden må gjelde en person som finnes i Folkeregisteret. eID-tilbyderen må kunne gi en sikker og entydig kobling til denne personens identifikator i Folkeregisteret (fødsels- eller d-nummer). Det at koblingen er sikker og entydig innebærer at koblingen ikke kan baseres på personens navn eller andre kjennetegn som kan være i bruk av flere personer.</article></article><article class="legalArticle" data-lovdata-URL="LTI/forskrift/2019-11-21-1578/§19" data-name="§19" id="kapittel-3-paragraf-3"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Tilpasninger for nivå høyt</span></h3><article class="legalP" id="kapittel-3-paragraf-3-ledd-1">For identifikasjonsnivåforskriften pkt. 2.1.2 høyt nr. 1 bokstav a gjelder følgende tilpasning:<ul class="defaultList"><li data-li-identifier="-" data-name="-"><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">Som gyldig identitetsbevis regnes pass eller nasjonalt identitetskort. For utenlandsk identitetsbevis må entydig knytning til norsk identitetsnummer godtgjøres.</article></article></li><li data-li-identifier="-" data-name="-"><article class="listArticle" id="kapittel-3-paragraf-3-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1">Kravet er også oppfylt for eID på nivå 4 iht. rammeverket fra 2008 for autentisering og uavviselighet.</article></article></li></ul></article><article class="legalP" id="kapittel-3-paragraf-3-ledd-2">For identifikasjonsnivåforskriften 2.3.1 høyt nr. 2 gjelder følgende presisering:<ul class="defaultList"><li data-li-identifier="-" data-name="-"><article class="listArticle" id="kapittel-3-paragraf-3-ledd-2-punkt-1"><article class="legalP" id="kapittel-3-paragraf-3-ledd-2-punkt-1-ledd-1">Kravet er ikke til hinder for at identitetsinformasjon, f.eks. fødselsnummer, gjøres tilgjengelig på annen måte, eksempelvis i oppslagstjeneste eller at det lagres i sertifikatet for PKI-baserte eID-er. Kravet i 2.3.1 nr. 2 høyt gjelder utlevering av identitetsinformasjon ved autentisering.</article></article></li></ul></article></article><article class="legalArticle" data-lovdata-URL="LTI/forskrift/2019-11-21-1578/§20" data-name="§20" id="kapittel-3-paragraf-4"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Tilpasninger for nivå betydelig</span></h3><article class="legalP" id="kapittel-3-paragraf-4-ledd-1">For identifikasjonsnivåforskriften pkt. 2.1.2 nivå betydelig nr. 1 gjelder følgende tilpasning:<ul class="defaultList"><li data-li-identifier="-" data-name="-"><article class="listArticle" id="kapittel-3-paragraf-4-ledd-1-punkt-1"><article class="legalP" id="kapittel-3-paragraf-4-ledd-1-punkt-1-ledd-1">Kravet til å besitte et bevis kan oppfylles ved at personen godtgjør at han/hun har tilgang til en adresse (postal eller elektronisk) som er registrert på personen i det norske Folkeregisteret eller annet register som gir tilstrekkelig sikkerhet, eksempelvis kontaktregisteret. I tillegg må det finnes tiltak for å sikre at riktig person tar eID-en i bruk, typisk varsling til annen eller samme adresse.</article></article></li></ul></article><article class="legalP" id="kapittel-3-paragraf-4-ledd-2">For identifikasjonsnivåforskriften pkt. 2.4.6. nivå betydelig gjelder følgende tilpasning:<ul class="defaultList"><li data-li-identifier="-" data-name="-"><article class="listArticle" id="kapittel-3-paragraf-4-ledd-2-punkt-1"><article class="legalP" id="kapittel-3-paragraf-4-ledd-2-punkt-1-ledd-1">Kravet kan eksempelvis oppnås ved bruk av sikrede maskinvaremoduler (HSM) eller kombinasjoner av tilgangsstyring, logging, overvåking og tjenestedeling. Kravet tar sikte på å hindre at autoriserte personer alene og uoppdaget kan kompromittere prosessene.</article></article></li></ul></article></article><article class="legalArticle" data-lovdata-URL="LTI/forskrift/2019-11-21-1578/§21" data-name="§21" id="kapittel-3-paragraf-5"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Tilpasninger for nivå lavt</span></h3><article class="legalP" id="kapittel-3-paragraf-5-ledd-1">For identifikasjonsnivåforskriften pkt. 2.1.2 skal også kravene for nivå betydelig tilfredsstilles, jf. § 20 første ledd.</article><article class="legalP" id="kapittel-3-paragraf-5-ledd-2">For identifikasjonsnivåforskriften 2.4.7 gjelder følgende presisering:<ul class="defaultList"><li data-li-identifier="-" data-name="-"><article class="listArticle" id="kapittel-3-paragraf-5-ledd-2-punkt-1"><article class="legalP" id="kapittel-3-paragraf-5-ledd-2-punkt-1-ledd-1">Kravet kan eksempelvis oppfylles ved revisjon iht. ISO 17065, som bl.a. dekker tillitstjenester, med relevante tilleggskrav i ETSI 319403.</article></article></li></ul></article></article></section><section class="section" data-name="delIV" id="kapittel-4" data-lovdata-URL="LTI/forskrift/2019-11-21-1578/KAPITTEL_4"><h2>Del IV – ikrafttredelse</h2><article class="legalArticle" data-lovdata-URL="LTI/forskrift/2019-11-21-1578/§22" data-name="§22" id="kapittel-4-paragraf-1"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Ikrafttredelse og overgangsordning</span></h3><article class="legalP" id="kapittel-4-paragraf-1-ledd-1">Forskriften trer i kraft straks.</article><article class="legalP" id="kapittel-4-paragraf-1-ledd-2">Seks måneder etter denne forskriftens ikrafttredelse oppheves forskrift 21. november 2005 nr. 1296 om frivillige selvdeklarasjonsordninger for sertifikatutstedere.</article></article></section></main></body></html>