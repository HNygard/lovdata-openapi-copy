<!DOCTYPE html><html lang="no"><head><title>Forskrift om endring i forskrift om ervervstillatelse, registrering og merking av fiskefartøy mv. (ervervstillatelsesforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-12-03-1619</dd><dt class="dokid">DokumentID</dt><dd class="dokid">LTI/forskrift/2019-12-03-1619</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">2020-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2012-12-07-1144</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-03-26-15/§3</li><li>lov/1999-03-26-15/§6</li><li>lov/1999-03-26-15/§7</li><li>lov/1999-03-26-15/§8</li><li>lov/1999-03-26-15/§9</li><li>lov/1999-03-26-15/§11</li><li>lov/1999-03-26-15/§12</li><li>lov/1999-03-26-15/§20</li><li>lov/1999-03-26-15/§21</li><li>lov/1999-03-26-15/§22</li><li>lov/1999-03-26-15/§24</li><li>lov/1999-03-26-15/§25</li><li>forskrift/2012-12-07-1144/§26</li></ul></dd><dt class="dateOfPublication">Kunngjort</dt><dd class="dateOfPublication">2019-12-04 14:50</dd><dt class="journalNumber">Journalnummer</dt><dd class="journalNumber">2019-1020</dd><dt class="titleShort">Korttittel</dt><dd class="titleShort">Endr. i ervervstillatelsesforskriften</dd><dt class="title">Tittel</dt><dd class="title">Forskrift om endring i forskrift om ervervstillatelse, registrering og merking av fiskefartøy mv. (ervervstillatelsesforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 3. desember 2019 med hjemmel i lov 26. mars 1999 nr. 15 om retten til å delta i fiske og fangst (deltakerloven) § 3, § 6, § 7, § 8, § 9, § 11, § 12, § 20, § 21, § 22, § 24 og § 25, jf. forskrift 7. desember 2012 nr. 1144 om ervervstillatelse, registrering og merking av fiskefartøy mv. (ervervstillatelsesforskriften) § 26.</dd><dt class="refid">RefID</dt><dd class="refid">forskrift/2019-12-03-1619</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om ervervstillatelse, registrering og merking av fiskefartøy mv. (ervervstillatelsesforskriften)<ul class="tocSubUl"><li>I<ul class="tocSubUl"><li>§ 3. Krav til fartøy</li><li>§ 4. Tilbakekall ved manglende fiskeriaktivitet med fartøyet</li><li>§ 17. Kontroll</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2019-12-03-1619" id="dokument"><h1>Forskrift om endring i forskrift om ervervstillatelse, registrering og merking av fiskefartøy mv. (ervervstillatelsesforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2019-12-03-1619/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 7. desember 2012 nr. 1144 om ervervstillatelse, registrering og merking av fiskefartøy mv. (ervervstillatelsesforskriften) gjøres det følgende endringer:</article> <article class="defaultP" margin-top="true">§ 3 (endret) skal lyde:</article><article class="futureLegalArticle" data-name="§3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Krav til fartøy</span></span><article class="legalP" id="kapittel-1-foreslåttparagraf-1-ledd-1">Søknad om ervervstillatelse skal avslås i medhold av deltakerloven § 8 dersom det ikke legges fram gyldig fartssertifikat for fiske- og fangstfartøy, oppdatert fartøyinstruks, godkjennelsesdokument, byggebekreftelse eller annen dokumentasjon som kreves for vedkommende fiske- og fangstfartøy i eller i medhold av lov 16. februar 2007 nr. 9 om skipssikkerhet (skipssikkerhetsloven). Dette gjelder likevel ikke dersom fartøyet er under 8 meter største lengde, bygget før 1. juli 2014, og står eller har stått i merkeregisteret. For fartøy mellom 8 og 10,67 meter største lengde bygget før 1970, og som har frist for førstegangskontroll 1. januar 2021, gjelder kravet i første punktum fra og med 1. januar 2021, jf. forskrift 22. november 2013 nr. 1404 om fiske- og fangstfartøy under 15 meter største lengde § 105 første ledd bokstav f.</article><article class="legalP" id="kapittel-1-foreslåttparagraf-1-ledd-2">Uten hinder av første ledd kan det gis ervervstillatelse for nybygg, fartøy som er under ombygging og fartøy som er meldt opp til førstegangskontroll på vilkår av at fartøyene ikke kan føres inn i registeret over merkepliktige norske fiskefartøy (merkeregisteret) før nødvendig dokumentasjon som nevnt i første ledd er lagt fram.</article><article class="legalP" id="kapittel-1-foreslåttparagraf-1-ledd-3">Søknad om eierendring, jf. deltakerloven § 9, og søknad om endring av driftsgrunnlag skal avslås dersom kravene til dokumentasjon i første ledd ikke er oppfylt.</article></article> <article class="defaultP" margin-top="true">§ 4 (endret) skal lyde:</article><article class="futureLegalArticle" data-name="§4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Tilbakekall ved manglende fiskeriaktivitet med fartøyet</span></span><article class="legalP" id="kapittel-1-foreslåttparagraf-2-ledd-1">Ervervstillatelse kan tilbakekalles i medhold av deltakerloven § 11 annet ledd bokstav a dersom fartøyet ikke har vært benyttet i ervervsmessig fiske og fangst i løpet av inneværende år og de to foregående årene.</article></article> <article class="defaultP" margin-top="true">§ 4b første ledd bokstav f (ny) skal lyde:<ul class="defaultList"><li data-li-identifier="f)" data-name="f)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">Fartøyet oppfyller kravet i § 3 første ledd.</article></article></li></ul></article> <article class="defaultP" margin-top="true">§ 17 (endret) skal lyde:</article><article class="futureLegalArticle" data-name="§17" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Kontroll</span></span><article class="legalP" id="kapittel-1-foreslåttparagraf-3-ledd-1">Fiskeridirektoratet kan kontrollere at de opplysningene som er gitt til Fiskeridirektoratet til enhver tid er korrekte. Ved kontroll kan Fiskeridirektoratet benytte seg av opplysninger i andre offentlige registre eller opplysninger gitt til andre offentlige etater. Fiskeridirektoratet kan også til enhver tid be om å få forelagt og få bekreftet opplysninger. Fiskeridirektoratet kan også foreta fysisk kontroll av fartøy og fysisk kontroll om bord i fartøy som står i merkeregisteret eller søkes innført der.</article><article class="legalP" id="kapittel-1-foreslåttparagraf-3-ledd-2">Denne bestemmelsen innskrenker ikke Fiskeridirektoratets adgang til kontroll etter havressursloven kapittel 7.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2019-12-03-1619/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskriften trer i kraft 1. januar 2020.</article></section></main></body></html>