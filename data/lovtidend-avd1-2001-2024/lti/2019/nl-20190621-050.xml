<!DOCTYPE html><html lang="no"><head><title>Lov om endringer i straffeloven mv. (terrorrelaterte folkerettslige forpliktelser m.m.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2019-06-21-50</dd><dt class="dokid">DokumentID</dt><dd class="dokid">LTI/lov/2019-06-21-50</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1975-06-13-39</li><li>lov/1981-05-22-25</li><li>lov/1988-05-13-26</li><li>lov/1995-08-04-53</li><li>lov/2005-05-20-28</li><li>lov/2010-05-28-16</li></ul></dd><dt class="legalArea">Rettsområde</dt><dd class="legalArea"><ul><li>Forvaltnings- og kommunalrett &gt; Politi</li> <li>Konkurs, gjeld og pant &gt; Inkasso</li> <li>Sivil- og straffeprosess &gt; Straffeprosess/straffeprosessloven</li> <li>Sivil- og straffeprosess &gt; Straffeprosess/straffeprosessloven</li> <li>Strafferett</li> <li>IKT- og medierett &gt; Personopplysninger</li></ul></dd><dt class="dateOfPublication">Kunngjort</dt><dd class="dateOfPublication">2019-06-21 17:35</dd><dt class="journalNumber">Journalnummer</dt><dd class="journalNumber">2019-0436</dd><dt class="titleShort">Korttittel</dt><dd class="titleShort">Endringslov til straffeloven mv.</dd><dt class="title">Tittel</dt><dd class="title">Lov om endringer i straffeloven mv. (terrorrelaterte folkerettslige forpliktelser m.m.)</dd><dt class="miscInformation">Annet om dokumentet</dt><dd class="miscInformation">Prop.100 L (2018–2019), Innst.297 L (2018–2019), Lovvedtak 61 (2018–2019). Stortingets første og andre gangs behandling hhv. 4. og 11. juni 2019. Fremmet av Justis- og beredskapsdepartementet.</dd><dt class="refid">RefID</dt><dd class="refid">lov/2019-06-21-50</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i straffeloven mv. (terrorrelaterte folkerettslige forpliktelser m.m.)<ul class="tocSubUl"><li>I</li><li>II</li><li>III</li><li>IV<ul class="tocSubUl"><li>§ 17 g. Beslutning om båndlegging</li><li>§ 17 h. Saksbehandlingen i tingretten</li><li>§ 17 i. Opphør av båndlegging</li><li>§ 17 j. Pålegg om bistand og taushetsplikt</li><li>§ 17 k. Informasjonsplikt, forbud mot å stille formuesgoder til rådighet mv.</li><li>§ 17 l. Forholdet til annen lovgivning</li></ul></li><li>V<ul class="tocSubUl"><li>§ 136 b. Reise med terrorformål</li><li>§ 141. Bruk og utslipp av farlig stoff i tilknytning til luftfartøy og skip mv.</li><li>§ 141 a. Farefull bruk av luftfartøy og skip</li><li>§ 168. Brudd på oppholds- og kontaktforbud eller beslutning om båndlegging</li></ul></li><li>VI</li><li>VII</li></ul></li></ul></dd></dl></header><main class="documentBody" data-lovdata-URL="LTI/lov/2019-06-21-50" id="dokument"><h1>Lov om endringer i straffeloven mv. (terrorrelaterte folkerettslige forpliktelser m.m.)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 13. juni 1975 nr. 39 om utlevering av lovbrytere m.v.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 22. mai 1981 nr. 25 om rettergangsmåten i straffesaker (Straffeprosessloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 13. mai 1988 nr. 26 om inkassovirksomhet og annen inndriving av forfalte pengekrav (inkassoloven).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 4. august 1995 nr. 53 om politiet (politiloven).</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 20. mai 2005 nr. 28 om straff (straffeloven).</article></article></li><li data-li-identifier="6" data-name="6"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov 28. mai 2010 nr. 16 om behandling av opplysninger i politiet og påtalemyndigheten (politiregisterloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2019-06-21-50/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 13. juni 1975 nr. 39 om utlevering av lovbrytere m.v. gjøres følgende endringer:</article> <article class="defaultP" margin-top="true">§ 15 første ledd første punktum skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">Til fremme av undersøkelsen og for å sikre utlevering kan de tvangsmidler som er nevnt i straffeprosessloven kapitler 14, 15, 15 a, 16, 16 a, 16 b og 16 d, samt båndlegging etter politiloven § 17 g, anvendes i samme utstrekning som i saker angående lovbrudd av tilsvarende art som forfølges her i riket.</article></article></li></ul></article> <article class="defaultP" margin-top="true">§ 20 første ledd første punktum skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">Når en person i fremmed stat er siktet, tiltalt eller domfelt for en straffbar handling som kan begrunne utlevering etter denne lov, kan tvangsmidler etter straffeprosessloven kapitler 14, 15, 15 a, 16, 16 a, 16 b og 16 d, samt båndlegging etter politiloven § 17 g, anvendes overfor ham i samme utstrekning som i saker angående lovbrudd av tilsvarende art som forfølges her i riket, såframt kompetent myndighet i den fremmede stat ber om det før utleveringsbegjæring er framsatt.</article></article></li></ul></article> <article class="defaultP" margin-top="true">§ 24 første ledd første og nytt annet punktum skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">Til bruk for straffesak i fremmed stat kan det på begjæring bestemmes at tvangsmidler som nevnt i straffeprosessloven kapitler 15, 15 a, 16, 16 a, 16 b, 16 d og 17, skal kunne anvendes på samme måte som i saker om lovbrudd av tilsvarende art som forfølges her i riket. Båndlegging etter politiloven § 17 g kan også bestemmes anvendt til bruk i sak i fremmed stat når saken har sin bakgrunn i regler som oppfyller tilsvarende folkerettslige forpliktelser som båndleggingsreglene.</article></article></li></ul></article> <article class="defaultP" margin-top="true">Nåværende annet og tredje punktum blir tredje og nytt fjerde punktum.</article></section><section class="section" data-name="kapII" id="kapittel-2" data-lovdata-URL="LTI/lov/2019-06-21-50/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 22. mai 1981 nr. 25 om rettergangsmåten i straffesaker gjøres følgende endringer:</article> <article class="defaultP" margin-top="true">§ 100 a første ledd første punktum skal lyde:</article><article class="legalP" id="kapittel-2-ledd-2">Når retten behandler en sak etter §§ 200 a, 202 a annet ledd, 202 c, 208 a, 210 a, 210 c, 216 a, 216 b, 216 m, 216 o, 242 a, 264 sjette ledd, 267 første ledd tredje punktum, 292 a eller politiloven § 17 h tredje ledd, skal den straks oppnevne offentlig advokat for den mistenkte.</article> <article class="defaultP" margin-top="true">I § 200 a første ledd, § 202 c første ledd og § 216 a første ledd bokstav b erstattes «136 a, 145» med «136 a, 136 b, 145».</article> <article class="defaultP" margin-top="true">Kapittel 15 b oppheves.</article> <article class="defaultP" margin-top="true">I § 216 o første ledd bokstav b erstattes «136 a, 232» med «136 a, 136 b, 232».</article> <article class="defaultP" margin-top="true">§ 242 første ledd annet punktum skal lyde:</article><article class="legalP" id="kapittel-2-ledd-3">Innsyn i opptak, notater og andre dokumenter som inneholder opplysninger om eller fra bruk av tvangsmidler som nevnt i §§ 200 a, 202 a, 202 b, 202 c, 208 a, 210 a, 210 c, 216 a, 216 b, 216 m, 216 o og 222 d, eller bruk av båndlegging etter politiloven § 17 h tredje ledd, kan også nektes dersom innsyn kan skade etterforskingen av andre saker.</article> <article class="defaultP" margin-top="true">§ 242 a tredje ledd skal lyde:</article><article class="legalP" id="kapittel-2-ledd-4">Første ledd gjelder tilsvarende for opplysninger som er fremlagt for retten som grunnlag for avgjørelse om bruk av tvangsmidler som nevnt i §§ 200 a, 202 c, 208 a, 210 a, 210 c, 216 a, 216 b, 216 m, 216 o og 222 d, eller om bruk av båndlegging etter politiloven § 17 h tredje ledd.</article> <article class="defaultP" margin-top="true">§ 292 a tredje ledd skal lyde:</article><article class="legalP" id="kapittel-2-ledd-5">Første ledd gjelder tilsvarende for vitneforklaring om forhold som kan røpe opplysninger som er fremlagt for retten som grunnlag for avgjørelse om bruk av tvangsmidler som nevnt i §§ 200 a, 202 c, 208 a, 210 a, 210 c, 216 a, 216 b, 216 m, 216 o og 222 d, eller om bruk av båndlegging etter politiloven § 17 h tredje ledd.</article></section><section class="section" data-name="kapIII" id="kapittel-3" data-lovdata-URL="LTI/lov/2019-06-21-50/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 13. mai 1988 nr. 26 om inkassovirksomhet og annen inndriving av forfalte pengekrav gjøres følgende endringer:</article> <article class="defaultP" margin-top="true">§ 4 femte ledd skal lyde:</article><article class="legalP" id="kapittel-3-ledd-2">Inkassovirksomhet som gjelder ervervsmessig eller stadig inndriving av forfalte pengekrav for andre, kan uten hinder av første ledd drives midlertidig av personer som oppfyller kravene i yrkeskvalifikasjonsloven kapittel 2.</article> <article class="defaultP" margin-top="true">§ 5 annet ledd skal lyde:</article><article class="legalP" id="kapittel-3-ledd-3">Inkassobevilling etter første ledd bokstav a gis etter søknad til personer som anses egnet til å være faktisk leder for foretak som stadig og ervervsmessig inndriver forfalte pengekrav for andre. Søkeren må fremlegge politiattest og godtgjøre å ha minst tre års praktisk erfaring med inndriving av pengekrav i løpet av de siste ti år. For godkjenning av personer med statsborgerskap fra en EØS-stat eller Sveits, og som har ervervet sine yrkeskvalifikasjoner eller fått disse godkjent i en annen EØS-stat eller Sveits, samt personer fra tredjeland som omfattes av direktiv 2004/38/EF, gjelder reglene i yrkeskvalifikasjonsloven.</article></section><section class="section" data-name="kapIV" id="kapittel-4" data-lovdata-URL="LTI/lov/2019-06-21-50/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 4. august 1995 nr. 53 om politiet gjøres følgende endringer:</article> <article class="defaultP" margin-top="true">Kapittel III a overskriften skal lyde:</article><span class="futuretitle" id="kapittel-4-foreslåttittel-1">Kapittel III a. Politiets sikkerhetstjeneste. Organisering, oppgaver, forebyggende bruk av tvangsmidler og båndlegging</span> <article class="defaultP" margin-top="true">§ 17 b første ledd nr. 5 første punktum skal lyde:<ul class="defaultList"><li data-li-identifier="5." data-name="5."><article class="listArticle" id="kapittel-4-foreslåttittel-1-punkt-1"><article class="legalP" id="kapittel-4-foreslåttittel-1-punkt-1-ledd-1">sabotasje og politisk motivert vold eller tvang, eller overtredelser av straffeloven §§ 131 til 136 b, 145 eller 146.</article></article></li></ul></article> <article class="defaultP" margin-top="true">I kapittel III a skal nye §§ 17 g til 17 l lyde:</article><article class="futureLegalArticle" data-name="§17g" id="kapittel-4-foreslåttparagraf-1"><span class="futureLegalArticleHeader">§ 17 g. <span class="legalArticleTitle">Beslutning om båndlegging</span></span><article class="legalP" id="kapittel-4-foreslåttparagraf-1-ledd-1">Når noen med god grunn antas å ha begått en handling som rammes av straffeloven §§ 131 første ledd, 133, 134, 135, 136 eller 136 a, eller forsøk på dette, kan sjefen eller den stedfortredende sjefen for Politiets sikkerhetstjeneste beslutte å båndlegge samtlige formuesgoder som tilhører, eies, innehas eller kontrolleres av<ul class="defaultList"><li data-li-identifier="a)" data-name="a)"><article class="listArticle" id="kapittel-4-foreslåttparagraf-1-ledd-1-punkt-1"><article class="legalP" id="kapittel-4-foreslåttparagraf-1-ledd-1-punkt-1-ledd-1">vedkommende,</article></article></li><li data-li-identifier="b)" data-name="b)"><article class="listArticle" id="kapittel-4-foreslåttparagraf-1-ledd-1-punkt-2"><article class="legalP" id="kapittel-4-foreslåttparagraf-1-ledd-1-punkt-2-ledd-1">et foretak som vedkommende eier eller har kontroll over, eller</article></article></li><li data-li-identifier="c)" data-name="c)"><article class="listArticle" id="kapittel-4-foreslåttparagraf-1-ledd-1-punkt-3"><article class="legalP" id="kapittel-4-foreslåttparagraf-1-ledd-1-punkt-3-ledd-1">et foretak eller en person som handler på vegne av eller på instruks fra noen som nevnt i bokstav a eller b.</article></article></li></ul></article><article class="legalP" id="kapittel-4-foreslåttparagraf-1-ledd-2">Formuesgoder som er nødvendige til underhold av den beslutningen retter seg mot, hans eller hennes husstand eller noen han eller hun forsørger, kan ikke båndlegges.</article><article class="legalP" id="kapittel-4-foreslåttparagraf-1-ledd-3">Beslutningen skal være skriftlig, identifisere den beslutningen retter seg mot og kort beskrive grunnlaget for beslutningen.</article><article class="legalP" id="kapittel-4-foreslåttparagraf-1-ledd-4">Båndlegging kan bare brukes når det er tilstrekkelig grunn til det, og kan ikke brukes når det etter sakens art eller forholdene ellers ville være et uforholdsmessig inngrep.</article></article><article class="futureLegalArticle" data-name="§17h" id="kapittel-4-foreslåttparagraf-2"><span class="futureLegalArticleHeader">§ 17 h. <span class="legalArticleTitle">Saksbehandlingen i tingretten</span></span><article class="legalP" id="kapittel-4-foreslåttparagraf-2-ledd-1">Politiets sikkerhetstjeneste skal snarest mulig og senest innen syv dager etter at den har truffet beslutning etter § 17 g, bringe saken inn for tingretten, som ved kjennelse avgjør om beslutningen skal opprettholdes. Domstolloven § 149 første ledd gjelder tilsvarende. Før retten treffer kjennelsen, skal den beslutningen retter seg mot og andre som saken gjelder, varsles og gis anledning til å uttale seg. Hevder en tredjeperson å ha rett til et formuesgode som båndlegges etter dette kapitlet, avgjør retten om inngrep skal unnlates mot eller uten at det blir stilt sikkerhet.</article><article class="legalP" id="kapittel-4-foreslåttparagraf-2-ledd-2">Opprettholder retten beslutningen, fastsetter den samtidig en bestemt tidsfrist for båndleggingen. Tillatelse kan gis for inntil 6 måneder av gangen dersom særlige omstendigheter tilsier at en fornyet prøving etter 8 uker vil være uten betydning.</article><article class="legalP" id="kapittel-4-foreslåttparagraf-2-ledd-3">Dersom underretning vil være til vesentlig skade for båndleggingen, etterforskningen eller en annen verserende sak om en lovovertredelse hvor det kan besluttes utsatt underretning, kan retten beslutte at varsel som nevnt i første ledd skal unnlates og underretning om kjennelsen utsettes. I så fall skal retten i kjennelsen sette en frist for når underretning skal skje. Fristen skal ikke overstige fire uker, men kan forlenges av retten ved kjennelse med inntil fire uker om gangen. Når fristen løper ut, skal den beslutningen retter seg mot og andre som saken gjelder, underrettes om kjennelsen og om at de kan kreve at retten avgjør om båndleggingen skal opprettholdes.</article></article><article class="futureLegalArticle" data-name="§17i" id="kapittel-4-foreslåttparagraf-3"><span class="futureLegalArticleHeader">§ 17 i. <span class="legalArticleTitle">Opphør av båndlegging</span></span><article class="legalP" id="kapittel-4-foreslåttparagraf-3-ledd-1">Dersom vilkårene for å båndlegge ikke lenger er oppfylt, skal båndleggingen oppheves uten ugrunnet opphold. Båndleggingen faller bort senest tre år etter at overtredelsen som lå til grunn for beslutningen, har opphørt.</article></article><article class="futureLegalArticle" data-name="§17j" id="kapittel-4-foreslåttparagraf-4"><span class="futureLegalArticleHeader">§ 17 j. <span class="legalArticleTitle">Pålegg om bistand og taushetsplikt</span></span><article class="legalP" id="kapittel-4-foreslåttparagraf-4-ledd-1">Politiets sikkerhetstjeneste kan pålegge andre enn dem som er nevnt i straffeprosessloven § 122 første og annet ledd å yte nødvendig bistand for å båndlegge et formuesgode.</article><article class="legalP" id="kapittel-4-foreslåttparagraf-4-ledd-2">Er det aktuelt å begjære utsatt underretning etter § 17 h tredje ledd, kan Politiets sikkerhetstjeneste pålegge andre enn dem som er nevnt i straffeprosessloven § 122 første og annet ledd å bevare taushet om beslutningen om å båndlegge formuesgodet inntil utsatt underretning blir gitt. Når taushetsplikten har opphørt, skal Politiets sikkerhetstjeneste snarest mulig varsle den som har fått slikt pålegg.</article></article><article class="futureLegalArticle" data-name="§17k" id="kapittel-4-foreslåttparagraf-5"><span class="futureLegalArticleHeader">§ 17 k. <span class="legalArticleTitle">Informasjonsplikt, forbud mot å stille formuesgoder til rådighet mv.</span></span><article class="legalP" id="kapittel-4-foreslåttparagraf-5-ledd-1">Den som treffer tiltak for å båndlegge formuesgoder i samsvar med § 17 g, skal umiddelbart informere Politiets sikkerhetstjeneste om dette.</article><article class="legalP" id="kapittel-4-foreslåttparagraf-5-ledd-2">Ingen formuesgoder skal stilles til rådighet eller til fordel for personer eller foretak som en beslutning om båndlegging er rettet mot.</article><article class="legalP" id="kapittel-4-foreslåttparagraf-5-ledd-3">Straffeprosessloven § 221 annet og tredje ledd gjelder tilsvarende for beslutning om båndlegging. Kongen kan gi nærmere regler i forskrift om bekjentgjøring av iverksettelse og opphør av båndlegging.</article></article><article class="futureLegalArticle" data-name="§17l" id="kapittel-4-foreslåttparagraf-6"><span class="futureLegalArticleHeader">§ 17 l. <span class="legalArticleTitle">Forholdet til annen lovgivning</span></span><article class="legalP" id="kapittel-4-foreslåttparagraf-6-ledd-1">Straffeprosessloven gjelder for saker om båndlegging så langt den passer. Forvaltningsloven og offentleglova gjelder ikke for saker om båndlegging.</article></article></section><section class="section" data-name="kapV" id="kapittel-5" data-lovdata-URL="LTI/lov/2019-06-21-50/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I lov 20. mai 2005 nr. 28 om straff gjøres følgende endringer:</article> <article class="defaultP" margin-top="true">§ 133 første ledd skal lyde:</article><article class="legalP" id="kapittel-5-ledd-2">Med fengsel inntil 10 år straffes den som planlegger eller forbereder en terrorhandling ved å inngå forbund med noen om å begå en straffbar handling som nevnt i §§ 131, 138, 139, 141, 141 a, 142, 143 eller 144.</article> <article class="defaultP" margin-top="true">§ 135 første ledd bokstav a og b skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-5-ledd-2-punkt-1"><article class="legalP" id="kapittel-5-ledd-2-punkt-1-ledd-1">til å utføre en handling som nevnt i §§ 131, 134, 136 b eller §§ 137 til 144,</article></article></li><li data-li-identifier="b)" data-name="b)"><article class="listArticle" id="kapittel-5-ledd-2-punkt-2"><article class="legalP" id="kapittel-5-ledd-2-punkt-2-ledd-1">av en person eller gruppe som har til formål å begå handlinger som nevnt i §§ 131, 134, 136 b eller §§ 137 til 144, når personen eller gruppen har tatt skritt for å realisere formålet med ulovlige midler,</article></article></li></ul></article> <article class="defaultP" margin-top="true">Ny § 136 b skal lyde:</article><article class="futureLegalArticle" data-name="§136b" id="kapittel-5-foreslåttparagraf-1"><span class="futureLegalArticleHeader">§ 136 b. <span class="legalArticleTitle">Reise med terrorformål</span></span><article class="legalP" id="kapittel-5-foreslåttparagraf-1-ledd-1">Med fengsel inntil 6 år straffes den som reiser til et annet land med forsett om å begå, planlegge eller forberede en handling som nevnt i §§ 131, 134, 135, 136 eller §§ 137 til 144.</article></article> <article class="defaultP" margin-top="true">§ 139 første punktum skal lyde:</article><article class="legalP" id="kapittel-5-ledd-3">Den som ved vold, trusler, teknologi eller på annen ulovlig måte tiltvinger seg kontroll over et luftfartøy i tjeneste eller et skip, eller på annen måte oppnår kontroll over eller griper inn i en flygning eller seilas, straffes med fengsel inntil 21 år.</article> <article class="defaultP" margin-top="true">§ 141 skal lyde:</article><article class="futureLegalArticle" data-name="§141" id="kapittel-5-foreslåttparagraf-2"><span class="futureLegalArticleHeader">§ 141. <span class="legalArticleTitle">Bruk og utslipp av farlig stoff i tilknytning til luftfartøy og skip mv.</span></span><article class="legalP" id="kapittel-5-foreslåttparagraf-2-ledd-1">Med fengsel inntil 15 år straffes den som volder fare for tap av menneskeliv eller betydelig skade på kropp, eiendom eller miljø ved å<ul class="defaultList"><li data-li-identifier="a)" data-name="a)"><article class="listArticle" id="kapittel-5-foreslåttparagraf-2-ledd-1-punkt-1"><article class="legalP" id="kapittel-5-foreslåttparagraf-2-ledd-1-punkt-1-ledd-1">bruke mot eller på et luftfartøy, et skip eller innretninger eller anlegg på kontinentalsokkelen et eksplosivt eller radioaktivt materiale, biologisk eller kjemisk våpen, eller</article></article></li><li data-li-identifier="b)" data-name="b)"><article class="listArticle" id="kapittel-5-foreslåttparagraf-2-ledd-1-punkt-2"><article class="legalP" id="kapittel-5-foreslåttparagraf-2-ledd-1-punkt-2-ledd-1">slippe ut fra et luftfartøy, et skip eller innretninger eller anlegg på kontinentalsokkelen et eksplosivt eller radioaktivt materiale, biologisk eller kjemisk våpen, olje, flytende naturgass eller annet giftig eller farlig stoff.</article></article></li></ul></article></article> <article class="defaultP" margin-top="true">Ny § 141 a skal lyde:</article><article class="futureLegalArticle" data-name="§141a" id="kapittel-5-foreslåttparagraf-3"><span class="futureLegalArticleHeader">§ 141 a. <span class="legalArticleTitle">Farefull bruk av luftfartøy og skip</span></span><article class="legalP" id="kapittel-5-foreslåttparagraf-3-ledd-1">Med fengsel inntil 15 år straffes den som fører eller bruker et luftfartøy eller skip med forsett om derved å volde tap av menneskeliv eller betydelig skade på kropp, eiendom eller miljø.</article></article> <article class="defaultP" margin-top="true">§ 168 skal lyde:</article><article class="futureLegalArticle" data-name="§168" id="kapittel-5-foreslåttparagraf-4"><span class="futureLegalArticleHeader">§ 168. <span class="legalArticleTitle">Brudd på oppholds- og kontaktforbud eller beslutning om båndlegging</span></span><article class="legalP" id="kapittel-5-foreslåttparagraf-4-ledd-1">Med bot eller fengsel inntil 1 år straffes den som<ul class="defaultList"><li data-li-identifier="a)" data-name="a)"><article class="listArticle" id="kapittel-5-foreslåttparagraf-4-ledd-1-punkt-1"><article class="legalP" id="kapittel-5-foreslåttparagraf-4-ledd-1-punkt-1-ledd-1">ved dom er forvist til eller fra bestemte deler av riket og som rettsstridig igjen oppholder seg på et sted der dette er forbudt for vedkommende, eller som på annen måte bryter kontaktforbud i medhold av straffeloven § 57,</article></article></li><li data-li-identifier="b)" data-name="b)"><article class="listArticle" id="kapittel-5-foreslåttparagraf-4-ledd-1-punkt-2"><article class="legalP" id="kapittel-5-foreslåttparagraf-4-ledd-1-punkt-2-ledd-1">krenker forbud etter straffeprosessloven §§ 222 a eller 222 b,</article></article></li><li data-li-identifier="c)" data-name="c)"><article class="listArticle" id="kapittel-5-foreslåttparagraf-4-ledd-1-punkt-3"><article class="legalP" id="kapittel-5-foreslåttparagraf-4-ledd-1-punkt-3-ledd-1">forsettlig eller grovt uaktsomt hindrer at elektronisk kontroll i medhold av straffeloven § 57 kan iverksettes eller hindrer pågående kontroll, eller</article></article></li><li data-li-identifier="d)" data-name="d)"><article class="listArticle" id="kapittel-5-foreslåttparagraf-4-ledd-1-punkt-4"><article class="legalP" id="kapittel-5-foreslåttparagraf-4-ledd-1-punkt-4-ledd-1">opptrer i strid med informasjonsplikten etter politiloven § 17 k første ledd eller forbudet etter politiloven § 17 k annet ledd.</article></article></li></ul></article></article></section><section class="section" data-name="kapVI" id="kapittel-6" data-lovdata-URL="LTI/lov/2019-06-21-50/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">I lov 28. mai 2010 nr. 16 om behandling av opplysninger i politiet og påtalemyndigheten gjøres følgende endringer:</article> <article class="defaultP" margin-top="true">§ 64 tredje ledd nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-6-ledd-1-punkt-1"><article class="legalP" id="kapittel-6-ledd-1-punkt-1-ledd-1"><ul class="defaultList"><li data-li-identifier="a)" data-name="a)"><article class="listArticle" id="kapittel-6-ledd-1-punkt-1-ledd-1-punkt-1"><article class="legalP" id="kapittel-6-ledd-1-punkt-1-ledd-1-punkt-1-ledd-1">ved opprettelse av forebyggende sak er grunn til å undersøke om noen forbereder et lovbrudd som Politiets sikkerhetstjeneste har til oppgave å forebygge,</article></article></li><li data-li-identifier="b)" data-name="b)"><article class="listArticle" id="kapittel-6-ledd-1-punkt-1-ledd-1-punkt-2"><article class="legalP" id="kapittel-6-ledd-1-punkt-1-ledd-1-punkt-2-ledd-1">for øvrig anses nødvendig i forebyggende øyemed å behandle opplysninger av betydning for utførelsen av arbeidsoppgavene i politiloven §§ 17 b eller 17 d, herunder opplysninger om utlending der det etter en konkret sikkerhetsmessig vurdering anses nødvendig å behandle slike opplysninger. Ved denne nødvendighetsvurderingen må det tas i betraktning om behandlingen er forholdsmessig ut fra om utlendingen kommer fra land eller områder som det i henhold til aktuell trusselvurdering knytter seg en risiko til i forhold til oppgavene etter politiloven §§ 17 b og 17 c, eller hans bakgrunn for øvrig. Tilsvarende kan Politiets sikkerhetstjeneste også behandle opplysninger om referansepersoner i Norge for slike utlendinger, eller</article></article></li><li data-li-identifier="c)" data-name="c)"><article class="listArticle" id="kapittel-6-ledd-1-punkt-1-ledd-1-punkt-3"><article class="legalP" id="kapittel-6-ledd-1-punkt-1-ledd-1-punkt-3-ledd-1">er nødvendig for gjennomføring av båndlegging etter politiloven § 17 g,</article></article></li></ul></article></article></li></ul></article> <article class="defaultP" margin-top="true">§ 66 nytt fjerde ledd skal lyde:</article><article class="legalP" id="kapittel-6-ledd-2">Innsyn i saksdokumenter i sak om båndlegging kan gis etter reglene i straffeprosessloven, som gjelder så langt de passer.</article> <article class="defaultP" margin-top="true">§ 69 første ledd punkt 24 og nytt punkt 25 skal lyde:<ul class="defaultList"><li data-li-identifier="24." data-name="24."><article class="listArticle" id="kapittel-6-ledd-2-punkt-1"><article class="legalP" id="kapittel-6-ledd-2-punkt-1-ledd-1">saksbehandlingsregler i forbindelse med kontroll etter §§ 59 og 60,</article></article></li><li data-li-identifier="25." data-name="25."><article class="listArticle" id="kapittel-6-ledd-2-punkt-2"><article class="legalP" id="kapittel-6-ledd-2-punkt-2-ledd-1">saksbehandling i båndleggingssaker utenfor straffesak.</article></article></li></ul></article></section><section class="section" data-name="kapVII" id="kapittel-7" data-lovdata-URL="LTI/lov/2019-06-21-50/KAPITTEL_7"><h2 data-text-align="center">VII</h2><article class="legalP" id="kapittel-7-ledd-1">Loven trer i kraft fra den tid Kongen bestemmer. De ulike bestemmelsene kan settes i kraft til ulik tid.</article></section></main></body></html>