<!DOCTYPE html><html lang="no"><head><title>Forskrift om endring i forskrift om utforming og utrustning av innretninger med mer i petroleumsvirksomheten (innretningsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-04-26-544</dd><dt class="dokid">DokumentID</dt><dd class="dokid">LTI/forskrift/2019-04-26-544</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="dateInForce">I kraft fra</dt><dd class="dateInForce">2019-05-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-04-29-634</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-11-29-72/§10-18</li><li>lov/2005-06-17-62/§1-3</li><li>lov/2005-06-17-62/§4-4</li><li>forskrift/2010-02-12-158/§68</li></ul></dd><dt class="dateOfPublication">Kunngjort</dt><dd class="dateOfPublication">2019-04-30 13:55</dd><dt class="journalNumber">Journalnummer</dt><dd class="journalNumber">2019-0325</dd><dt class="titleShort">Korttittel</dt><dd class="titleShort">Endr. i innretningsforskriften</dd><dt class="title">Tittel</dt><dd class="title">Forskrift om endring i forskrift om utforming og utrustning av innretninger med mer i petroleumsvirksomheten (innretningsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Petroleumstilsynet 26. april 2019 med hjemmel i lov 29. november 1996 nr. 72 om petroleumsvirksomhet § 10-18, lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven) § 1-3 og § 4-4 og forskrift 12. februar 2010 nr. 158 om helse, miljø og sikkerhet i petroleumsvirksomheten og på enkelte landanlegg (rammeforskriften) § 68 første ledd bokstav b.</dd><dt class="refid">RefID</dt><dd class="refid">forskrift/2019-04-26-544</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utforming og utrustning av innretninger med mer i petroleumsvirksomheten (innretningsforskriften)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2019-04-26-544" id="dokument"><h1>Forskrift om endring i forskrift om utforming og utrustning av innretninger med mer i petroleumsvirksomheten (innretningsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2019-04-26-544/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 29. april 2010 nr. 634 om utforming og utrustning av innretninger med mer i petroleumsvirksomheten (innretningsforskriften) gjøres følgende endringer:</article> <article class="defaultP" margin-top="true">§ 1 Virkeområde</article> <article class="defaultP" margin-top="true">Nytt tredje ledd skal lyde:</article><article class="legalP" id="kapittel-1-ledd-2">Krav i denne forskriften § 13, § 56, § 62, § 69 og § 72 gjelder også for de delene av fartøy som er nødvendige for at petroleumsvirksomhet på enklere innretninger skal være forsvarlig, jf. rammeforskriften § 2 og § 10.</article> <article class="defaultP" margin-top="true">Tredje ledd blir nytt fjerde ledd.</article> <article class="defaultP" margin-top="true">§ 3 Definisjoner</article> <article class="defaultP" margin-top="true">Andre ledd, nytt første punkt om bemannede innretninger skal lyde:</article> <article class="defaultP" margin-top="true"><i>Bemannede innretninger:</i></article><article class="legalP" id="kapittel-1-ledd-3">Innretninger med boligkvarter, eller innretninger som inngår som en del av en integrert utbyggingsløsning med broforbindelser til innretning med boligkvarter.</article> <article class="defaultP" margin-top="true">Andre ledd, punktene om enklere innretninger med og uten overnattingsmulighet, slås sammen og skal lyde:</article> <article class="defaultP" margin-top="true"><i>Enklere innretninger:</i></article><article class="legalP" id="kapittel-1-ledd-4">Innretninger som ikke er utstyrt med boligkvarter og som<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">er ubemannet i normal drift,</article></article></li><li data-li-identifier="b)" data-name="b)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">bare blir bemannet når personellet kan komme om bord og til enhver tid forlate innretningen på en sikker måte,</article></article></li><li data-li-identifier="c)" data-name="c)"><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">ikke inngår som en del av en integrert utbyggingsløsning med broforbindelse til bemannet innretning og har tilstrekkelig avstand slik at den ikke utgjør en fare for andre permanent plasserte innretninger.</article></article></li></ul></article><article class="legalP" id="kapittel-1-ledd-5">Enklere innretninger kan være utstyrt med nødkvarter.</article> <article class="defaultP" margin-top="true">Andre ledd, nytt punkt om nødkvarter, skal lyde:</article> <article class="defaultP" margin-top="true"><i>Nødkvarter:</i></article><article class="legalP" id="kapittel-1-ledd-6">Kvarter som gjør det mulig for personellet å overnatte i en nødsituasjon på enklere innretninger.</article> <article class="defaultP" margin-top="true">§ 6 Utforming av enklere innretninger uten overnattingsmulighet</article> <article class="defaultP" margin-top="true">Tittelen skal lyde:</article> <article class="defaultP" margin-top="true"><i>Utforming av enklere innretninger</i></article> <article class="defaultP" margin-top="true">Paragrafen skal lyde:</article><article class="legalP" id="kapittel-1-ledd-7">Enklere innretninger skal utformes slik at kravene til akseptabel risiko ivaretas, jf. styringsforskriften § 9. Det skal også legges til rette for et forsvarlig arbeidsmiljø og tilfredsstillende hygieniske forhold under opphold på innretningen.</article><article class="legalP" id="kapittel-1-ledd-8">Der denne forskriften beskriver spesifikke løsninger for bemannede innretninger, kan det for enklere innretninger velges enklere løsninger enn det som er angitt, dersom det gjennom særskilte vurderinger kan vises at dette er forsvarlig.</article><article class="legalP" id="kapittel-1-ledd-9">Tilsvarende kan det vurderes enklere løsninger enn de som er anbefalt i veiledningen til bestemmelsene i denne forskriften.</article><article class="legalP" id="kapittel-1-ledd-10">Innretningen skal utformes slik at behov for bemanning og antall besøk blir så lavt som mulig.</article> <article class="defaultP" margin-top="true">§ 13 Materialhåndtering og transportveier, atkomst og evakueringsveier</article> <article class="defaultP" margin-top="true">Første ledd, første setning skal lyde:</article><article class="legalP" id="kapittel-1-ledd-11">Innretninger og transportveier på og mellom innretninger, og mellom innretninger og fartøy, skal utformes slik at materialhåndtering og personelltrafikk kan foregå på en effektiv og forsvarlig måte.</article> <article class="defaultP" margin-top="true">§ 31 Brannskiller i boligkvarter</article> <article class="defaultP" margin-top="true">Første ledd bokstav c skal lyde:</article><article class="legalP" id="kapittel-1-ledd-12">A-0 for yttervegger på boligkvarteret som er plassert på en egen innretning i sikker avstand fra produksjons- eller boreinnretninger, og for yttervegger på nødkvarteret på enklere innretninger, dersom dette kvarteret er atskilt fra produksjons- eller brønnhodeområdet med et hovedbrannskille som minst oppfyller brannklasse H-0.</article> <article class="defaultP" margin-top="true">§ 36 Brannvannforsyning</article> <article class="defaultP" margin-top="true">Andre ledd skal lyde:</article><article class="legalP" id="kapittel-1-ledd-13">Permanent bemannede innretninger skal ha brannvannforsyning fra brannpumper eller annen uavhengig forsyning slik at det til enhver tid er tilstrekkelig kapasitet selv om deler av forsyningen er ute av drift. Enklere innretninger med nødkvarter skal ha brannvannforsyning fra brannpumpe eller annen tilsvarende pålitelig forsyning. Enklere innretninger uten nødkvarter skal ha nødvendig brannvannforsyning eller passiv skjerming slik at personellet ved evakuering kan beskyttes mot branner som kan oppstå.</article> <article class="defaultP" margin-top="true">§ 58 Boligkvarter</article> <article class="defaultP" margin-top="true">Fjerde ledd skal lyde:</article><article class="legalP" id="kapittel-1-ledd-14">Nødkvarter på enklere innretninger skal være tilpasset det største personellbehovet. Det stilles samme krav til enklere innretninger med nødkvarter som til boligkvarter når det gjelder sikkerhet og hygienisk standard. En enklere komfort- og arbeidsmiljøstandard kan tillates ved utforming av nødkvarter enn det som gjelder for utforming av boligkvarter dersom det gjennom egne vurderinger kan vises at dette er forsvarlig basert på den tiltenkte bruken av nødkvarteret.</article> <article class="defaultP" margin-top="true">§ 59 Helseavdeling</article> <article class="defaultP" margin-top="true">Siste ledd skal lyde:</article><article class="legalP" id="kapittel-1-ledd-15">For enklere innretninger skal det være tilgjengelig areal og utstyr til å dekke behovet for førstehjelp.</article> <article class="defaultP" margin-top="true">§ 62 Stabilitet</article> <article class="defaultP" margin-top="true">Første ledd skal lyde:</article><article class="legalP" id="kapittel-1-ledd-16">Flytende innretninger og fartøy med gangbro til enklere innretninger skal ha oppdrift og stabilitet i intakt og skadet tilstand.</article> <article class="defaultP" margin-top="true">§ 66 Laste- og losseanlegg</article> <article class="defaultP" margin-top="true">Paragrafen skal lyde:</article><article class="legalP" id="kapittel-1-ledd-17">Laste- og losseanlegg for olje og kjemikalier skal utformes slik at risiko for forurensning av det ytre miljøet er akseptabel, jf. styringsforskriften § 9.</article> <article class="defaultP" margin-top="true">§ 74 Enkle trykkbeholdere</article> <article class="defaultP" margin-top="true">Paragrafen oppheves.</article> <article class="defaultP" margin-top="true">§ 75 Personlig verneutstyr</article> <article class="defaultP" margin-top="true">Paragrafen skal lyde:</article><article class="legalP" id="kapittel-1-ledd-18">Personlig verneutstyr som definert i forskrift om konstruksjon, utforming og produksjon av personlig verneutstyr (PVU) (forskrift om personlig verneutstyr (PVU)), skal være i samsvar med kravene i den forskriften, også når slikt utstyr brukes i petroleumsvirksomheten.</article> <article class="defaultP" margin-top="true">§ 76 Aerosolbeholdere</article> <article class="defaultP" margin-top="true">Paragrafen skal lyde:</article><article class="legalP" id="kapittel-1-ledd-19">Aerosolbeholdere som definert i forskrift om aerosolbeholdere (forskrift om aerosolbeholdere) skal være i samsvar med kravene i den forskriften, også når slike aerosolbeholdere brukes i petroleumsvirksomheten.</article> <article class="defaultP" margin-top="true">§ 77 EMC</article> <article class="defaultP" margin-top="true">Paragrafen skal lyde:</article><article class="legalP" id="kapittel-1-ledd-20">Elektriske apparater som omfattes av forskrift om elektrisk utstyr (forskrift om elektrisk utstyr), og som brukes i petroleumsvirksomheten, skal være i samsvar med kravene i den forskriften når det gjelder elektromagnetisk kompatibilitet, da med unntak av § 5.</article><article class="legalP" id="kapittel-1-ledd-21">Apparater og faste installasjoner som omfattes av Nasjonal kommunikasjonsmyndighets forskrift om EØS-krav til elektromagnetisk kompatibilitet (EMC) for utstyr til elektronisk kommunikasjon (forskrift om EØS-krav til (EMC) for utstyr til elektronisk kommunikasjon), skal være i samsvar med kravene i den forskriften, også når slikt utstyr brukes i petroleumsvirksomheten.</article> <article class="defaultP" margin-top="true">§ 78 ATEX</article> <article class="defaultP" margin-top="true">Paragrafen oppheves.</article> <article class="defaultP" margin-top="true">§ 79 Trykkpåkjent utstyr som ikke omfattes av innretningsforskriften</article> <article class="defaultP" margin-top="true">Paragrafen oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2019-04-26-544/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. mai 2019.</article></section></main></body></html>