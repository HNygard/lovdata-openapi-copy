<!DOCTYPE html><html lang="no"><head><title>Forskrift om endring i forskrift om tildeling av utdanningsstøtte for undervisningsåret 2019–2020</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-06-14-735</dd><dt class="dokid">DokumentID</dt><dd class="dokid">LTI/forskrift/2019-06-14-735</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2019-06-14</dd><dt class="changesToDocuments">Endrer</dt><dd class="changesToDocuments"><ul><li>forskrift/2019-03-15-254</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-03-37/§4</li></ul></dd><dt class="dateOfPublication">Kunngjort</dt><dd class="dateOfPublication">2019-06-17 15:15</dd><dt class="journalNumber">Journalnummer</dt><dd class="journalNumber">2019-0471</dd><dt class="titleShort">Korttittel</dt><dd class="titleShort">Endr. i forskrift om tildeling av utdanningsstøtte for undervisningsåret 2019–2020</dd><dt class="title">Tittel</dt><dd class="title">Forskrift om endring i forskrift om tildeling av utdanningsstøtte for undervisningsåret 2019–2020</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 14. juni 2019 med hjemmel i lov 3. juni 2005 nr. 37 om utdanningsstøtte (utdanningsstøtteloven) § 4.</dd><dt class="refid">RefID</dt><dd class="refid">forskrift/2019-06-14-735</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tildeling av utdanningsstøtte for undervisningsåret 2019–2020<ul class="tocSubUl"><li>I<ul class="tocSubUl"><li>§ 7-5. Nettstudier</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2019-06-14-735" id="dokument"><h1>Forskrift om endring i forskrift om tildeling av utdanningsstøtte for undervisningsåret 2019–2020</h1><section class="section" data-name="kapI" id="kapittel-1" data-lovdata-URL="LTI/forskrift/2019-06-14-735/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. mars 2019 nr. 254 om tildeling av utdanningsstøtte for undervisningsåret 2019–2020 er det 14. juni 2019 gjort vedtak om følgende endring:</article> <article class="defaultP" margin-top="true">§ 7-5 skal lyde:</article><article class="futureLegalArticle" data-name="§7-5" id="kapittel-1-foreslåttparagraf-1"><span class="futureLegalArticleHeader">§ 7-5. <span class="legalArticleTitle">Nettstudier</span></span><article class="legalP" id="kapittel-1-foreslåttparagraf-1-ledd-1">Det gis støtte til utdanning som er tilrettelagt som nettstudier ved norsk lærested eller lærested i et annet EØS-land enn Norge. Søkeren må fylle vilkårene i § 31-5.</article><article class="legalP" id="kapittel-1-foreslåttparagraf-1-ledd-2">Utdanning som blir tilbudt gjennom norsk nettskole eller ved et norsk lærested, må være godkjent etter § 4-1. Utdanningen må være lagt opp med oppfølging fra lærestedet hvert semester.</article><article class="legalP" id="kapittel-1-foreslåttparagraf-1-ledd-3">Utdanning som blir tilbudt gjennom nettskole eller ved et lærested i et nordisk land, må fylle vilkårene i § 6-1.</article><article class="legalP" id="kapittel-1-foreslåttparagraf-1-ledd-4">Utdanning på nivå med høyere utdanning i Norge som er tilrettelagt som et rent nettstudium ved et lærested i et EØS-land utenfor Norden, må fylle vilkårene i § 33-1, og søkeren må fylle vilkårene i § 32-1.</article><article class="legalP" id="kapittel-1-foreslåttparagraf-1-ledd-5">Til utdanning på nivå med høyere utdanning i Norge som er tilrettelagt som et rent nettstudium ved et lærested i et annet EØS-land enn Norge, blir det gitt lån til skolepenger etter § 30-1. Det blir ikke gitt annen støtte.</article><article class="legalP" id="kapittel-1-foreslåttparagraf-1-ledd-6">Det gis støtte til utdanning som er tilrettelagt som et rent nettstudium ved et lærested i Storbritannia, dersom søkeren er i gang med en gradsutdanning senest i det semesteret Storbritannia trer ut av EU. Lån til skolepenger blir gitt i normert tid for utdanningen. Vilkårene i fjerde og femte ledd gjelder tilsvarende.</article><article class="legalP" id="kapittel-1-foreslåttparagraf-1-ledd-7">Lærestedet i Norge har ansvar for å dokumentere omfanget av utdanningen. Søkeren har ansvar for å dokumentere omfanget av utdanningen når lærestedet befinner seg i et annet EØS-land enn Norge.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2019-06-14-735/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft straks.</article></section></main></body></html>