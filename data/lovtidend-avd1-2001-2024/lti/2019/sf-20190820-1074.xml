<!DOCTYPE html><html lang="no"><head><title>Forskrift om endring i forskrift om sykkelritt på veg</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-08-20-1074</dd><dt class="dokid">DokumentID</dt><dd class="dokid">LTI/forskrift/2019-08-20-1074</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="dateInForce">I kraft fra</dt><dd class="dateInForce">2019-08-20, 2020-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2016-06-17-699</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§7b</li></ul></dd><dt class="dateOfPublication">Kunngjort</dt><dd class="dateOfPublication">2019-08-20 14:30</dd><dt class="journalNumber">Journalnummer</dt><dd class="journalNumber">2019-0717</dd><dt class="titleShort">Korttittel</dt><dd class="titleShort">Endr. i forskrift om sykkelritt på veg</dd><dt class="title">Tittel</dt><dd class="title">Forskrift om endring i forskrift om sykkelritt på veg</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 20. august 2019 med hjemmel i lov 18. juni 1965 nr. 4 om vegtrafikk (vegtrafikkloven) § 7b.</dd><dt class="refid">RefID</dt><dd class="refid">forskrift/2019-08-20-1074</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om sykkelritt på veg<ul class="tocSubUl"><li>I<ul class="tocSubUl"><li>§ 6. Vakthold</li><li>§ 7a. Opplæring for private vakter</li><li>§ 7b. Unntak fra opplæringskrav og prøve for personer i yrker som omfatter trafikkreguleringsoppgaver</li><li>§ 7c. Behandling av personopplysninger</li><li>§ 7d. Elevregister og innmelding av opplæring og prøve</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2019-08-20-1074" id="dokument"><h1>Forskrift om endring i forskrift om sykkelritt på veg</h1><section class="section" data-name="kapI" id="kapittel-1" data-lovdata-URL="LTI/forskrift/2019-08-20-1074/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 17. juni 2016 nr. 699 om sykkelritt på veg gjøres følgende endringer:</article><article class="defaultP">§ 6 Vakthold skal lyde slik:</article><article class="futureLegalArticle" data-name="§6" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Vakthold</span></span><article class="legalP" id="kapittel-1-foreslåttparagraf-1-ledd-1">Rittarrangøren skal sette ut vakter i det antall og med den plassering som framgår av vedtaket. Vaktene må ikke være slik antrukket at de kan forveksles med polititjenestemenn, men likevel slik at antrekket skiller dem ut fra andre trafikanter.</article><article class="legalP" id="kapittel-1-foreslåttparagraf-1-ledd-2">Løypevakter skal være antrukket med en CE-godkjent refleksvest som har en annen farge enn synlighetstøyet til stasjonære og mobile vakter.</article><article class="legalP" id="kapittel-1-foreslåttparagraf-1-ledd-3">Stasjonære og mobile vakter skal være antrukket med jakke tilsvarende den som brukes ved trafikkregulering under arbeidsvarsling, i henhold til den til enhver tid gjeldende standard. Jakken skal være merket med teksten «SYKKELRITT» på rygg og front i reflekterende materiale etter samme krav som gjelder for arbeidsvarsling.</article><article class="legalP" id="kapittel-1-foreslåttparagraf-1-ledd-4">Mobile vakter skal bruke godkjent ensfarget gul helhjelm som kan åpnes.</article><article class="legalP" id="kapittel-1-foreslåttparagraf-1-ledd-5">Uniformeringen skal tas av i pauser og ellers når vakten ikke utfører oppgaven sin. Mobile vakter kan beholde uniformeringen på under kjøring til og fra poster.</article><article class="legalP" id="kapittel-1-foreslåttparagraf-1-ledd-6">Stasjonære og mobile vakter skal bære synlig eller tilgjengelig kompetansebevis.</article><article class="legalP" id="kapittel-1-foreslåttparagraf-1-ledd-7">Navneliste med opplysninger om stasjonære og mobile vakter skal være mottatt regionvegkontoret senest klokken 10.00 siste virkedag før rittstart.</article><article class="legalP" id="kapittel-1-foreslåttparagraf-1-ledd-8">Vaktene står under rittarrangørens ledelse.</article></article><article class="defaultP">§ 7 Opplæring for vakter erstattes av § 7a Opplæring for private vakter som skal lyde slik:</article><article class="futureLegalArticle" data-name="§7a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7a</span>. <span class="legalArticleTitle">Opplæring for private vakter</span></span><article class="legalP" id="kapittel-1-foreslåttparagraf-2-ledd-1">Vakter skal ha opplæring i henhold til læreplan fastsatt av Vegdirektoratet. Opplæringen skal omfatte trafikkforståelse for alle vakter for å ivareta trafikksikkerheten.</article><article class="legalP" id="kapittel-1-foreslåttparagraf-2-ledd-2">Opplæringen skal omfatte trafikkregulering for mobile og stasjonære vakter, og tilegnelse av nødvendige kjøreferdigheter for mobile vakter under sykkelritt. Etter gjennomført opplæring og bestått prøve utsteder regionvegkontoret kompetansebevis som er gyldig i 5 år. Det betales et gebyr for kompetansebeviset.</article><article class="legalP" id="kapittel-1-foreslåttparagraf-2-ledd-3">Kursarrangør som tilbyr opplæring for mobile og stasjonære vakter etter denne forskrift skal være godkjent av regionvegkontoret. Godkjenning gis for 3 år. Kursholder som tilbyr opplæring for mobile vakter, må ha trafikklærerkompetanse for klasse A.</article><article class="legalP" id="kapittel-1-foreslåttparagraf-2-ledd-4">Regionvegkontoret fører tilsyn med kursarrangør.</article></article><article class="defaultP">Ny § 7b skal lyde slik:</article><article class="futureLegalArticle" data-name="§7b" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 7b</span>. <span class="legalArticleTitle">Unntak fra opplæringskrav og prøve for personer i yrker som omfatter trafikkreguleringsoppgaver</span></span><article class="legalP" id="kapittel-1-foreslåttparagraf-3-ledd-1">Statens vegvesen kan etter søknad gjøre unntak fra krav om opplæring og prøve for den som praktiserer et yrke hvor tilsvarende trafikkreguleringsoppgaver som stasjonær og/eller mobil vakt inngår. Søkerens leder skal skriftlig dokumentere at vedkommende har tilstrekkelig relevant kompetanse.</article><article class="legalP" id="kapittel-1-foreslåttparagraf-3-ledd-2">Søkerens øverste leder eller den han eller hun bemyndiger skal gi en skriftlig anbefaling. Det skal i anbefalingen presiseres om søkeren skal kunne være stasjonær og/eller mobil vakt.</article><article class="legalP" id="kapittel-1-foreslåttparagraf-3-ledd-3">Statens vegvesen utsteder kompetansebevis som er gyldig i 5 år.</article></article><article class="defaultP">Ny § 7c skal lyde slik:</article><article class="futureLegalArticle" data-name="§7c" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 7c</span>. <span class="legalArticleTitle">Behandling av personopplysninger</span></span><article class="legalP" id="kapittel-1-foreslåttparagraf-4-ledd-1">Formålet med behandlingen av personopplysninger er å kunne administrere, utstede, kontrollere og inndra kompetansebevis til stasjonære og mobile vakter, jf. § 7a.</article><article class="legalP" id="kapittel-1-foreslåttparagraf-4-ledd-2">Opplysningene slettes når de ikke lenger er nødvendig for formålet.</article></article><article class="defaultP">Ny § 7d skal lyde slik:</article><article class="futureLegalArticle" data-name="§7d" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 7d</span>. <span class="legalArticleTitle">Elevregister og innmelding av opplæring og prøve</span></span><article class="legalP" id="kapittel-1-foreslåttparagraf-5-ledd-1">Kursarrangør skal føre manuelt eller elektronisk elevregister over alle sine elever. Registeret skal vise elevens navn, adresse, fødselsnummer, når eleven begynte og når prøven ble bestått.</article><article class="legalP" id="kapittel-1-foreslåttparagraf-5-ledd-2">Registeret skal ajourføres umiddelbart etter at eleven har sluttet.</article><article class="legalP" id="kapittel-1-foreslåttparagraf-5-ledd-3">Kursarrangør melder inn til Statens vegvesen elever som har gjennomført opplæring og bestått prøve.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2019-08-20-1074/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">§ 6 tredje ledd trer i kraft 1. januar 2020.</article><article class="legalP" id="kapittel-2-ledd-2">For øvrig trer forskriften i kraft straks.</article></section></main></body></html>