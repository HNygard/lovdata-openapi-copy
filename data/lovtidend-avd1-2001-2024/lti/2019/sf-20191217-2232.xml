<!DOCTYPE html><html lang="no"><head><title>Forskrift om høyere yrkesfaglig utdanning (fagskoleutdanning) ved Bårdar Akademiet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-12-17-2232</dd><dt class="dokid">DokumentID</dt><dd class="dokid">LTI/forskrift/2019-12-17-2232</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2020-01-20</dd><dt class="changesToDocuments">Endrer</dt><dd class="changesToDocuments"><ul><li>forskrift/2018-12-05-2311</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2018-06-08-28/§16</li><li>lov/2018-06-08-28/§21</li></ul></dd><dt class="dateOfPublication">Kunngjort</dt><dd class="dateOfPublication">2020-02-11 15:05</dd><dt class="journalNumber">Journalnummer</dt><dd class="journalNumber">2020-0127</dd><dt class="titleShort">Korttittel</dt><dd class="titleShort">Forskrift om fagskoleutdanning ved Bårdar Akademiet</dd><dt class="title">Tittel</dt><dd class="title">Forskrift om høyere yrkesfaglig utdanning (fagskoleutdanning) ved Bårdar Akademiet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Bårdar Akademiet AS 17. desember 2019 med hjemmel i lov 8. juni 2018 nr. 28 om høyere yrkesfaglig utdanning (fagskoleloven) § 16 og § 21.</dd><dt class="refid">RefID</dt><dd class="refid">forskrift/2019-12-17-2232</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om høyere yrkesfaglig utdanning (fagskoleutdanning) ved Bårdar Akademiet<ul class="tocSubUl"><li>Kapittel 1. Generelle bestemmelser<ul class="tocSubUl"><li>§ 1-1. Virkeområde</li><li>§ 1-2. Skolens virksomhet</li><li>§ 1-3. Studentenes plikter</li><li>§ 1-4. Skolens plikter</li><li>§ 1-5. Obligatorisk undervisning – tilstedeværelsesplikt</li></ul></li><li>Kapittel 2. Opptak<ul class="tocSubUl"><li>§ 2-1. Opptak</li><li>§ 2-2. Formelt opptakskrav</li><li>§ 2-3. Opptaksprøver</li><li>§ 2-4. Opptak, venteliste og rangering</li><li>§ 2-5. Søkere med utenlandsk utdanning</li><li>§ 2-6. Søknadsfrist</li><li>§ 2-7. Krav til politiattest</li><li>§ 2-8. Klage ved avslag på søknad om opptak</li></ul></li><li>Kapittel 3. Godskriving og fritak<ul class="tocSubUl"><li>§ 3-1. Godskriving av emner</li><li>§ 3-2. Fritak for deler av utdanningen</li><li>§ 3-3. Prosedyre ved vurdering av godskriving og fritak</li><li>§ 3-4. Klage ved avslag på søknad om godskriving og fritak</li></ul></li><li>Kapittel 4. Avsluttende vurdering, eksamen og sensur<ul class="tocSubUl"><li>§ 4-1. Virkeområde</li><li>§ 4-2. Eksamens- og vurderingsformer</li><li>§ 4-3. Karakterer og vitnemål</li><li>§ 4-4. Vilkår for å avlegge eksamen</li><li>§ 4-5. Informasjon om og oppmelding til eksamen</li><li>§ 4-6. Fravær fra eksamen</li><li>§ 4-7. Avgift for eksamen</li><li>§ 4-8. Kontinuasjonseksamen og gjentak av arbeidskrav</li><li>§ 4-9. Særordninger</li><li>§ 4-10. Sensur</li><li>§ 4-11. Særskilt om vurdering av praksisopplæring</li><li>§ 4-12. Begrunnelse for karakterfastsetting</li><li>§ 4-13. Klage over karakterfastsetting</li><li>§ 4-14. Klage over formelle feil ved eksamen</li><li>§ 4-15. Annullering av eksamen, prøve eller annen vurdering og godkjenning av emne</li></ul></li><li>Kapittel 5. Disiplinære sanksjoner<ul class="tocSubUl"><li>§ 5-1. Bortvisning og utestenging</li><li>§ 5-2. Vurdering av skikkethet</li><li>§ 5-3. Krav om politiattest</li></ul></li><li>Kapittel 6. Rett til permisjon<ul class="tocSubUl"><li>§ 6-1. Rett til permisjon i forbindelse med fødsel og omsorg for barn</li><li>§ 6-2. Annet grunnlag for permisjon</li></ul></li><li>Kapittel 7. Klageordning og klageorganer<ul class="tocSubUl"><li>§ 7-1. Klagerett</li><li>§ 7-2. Klagefrist</li><li>§ 7-3. Klagens innhold</li><li>§ 7-4. Veiledning, hjelp og støtte</li><li>§ 7-5. Instruks for lokal klagenemnd</li></ul></li><li>Kapittel 8. Øvrige bestemmelser<ul class="tocSubUl"><li>§ 8-1. Nærmere regler</li><li>§ 8-2. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2019-12-17-2232" id="dokument"><h1>Forskrift om høyere yrkesfaglig utdanning (fagskoleutdanning) ved Bårdar Akademiet</h1><section class="section" data-name="kap1" id="kapittel-1" data-lovdata-URL="LTI/forskrift/2019-12-17-2232/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="LTI/forskrift/2019-12-17-2232/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Denne forskriften gjelder for alle høyere yrkesfaglige utdanninger, heretter omtalt som fagskoleutdanninger, i regi av Bårdar Akademiet.</article><article class="numberedLegalP" data-numerator="2" id="kapittel-1-paragraf-1-nummer-2">(2) Forskriften gir regler for opptak, godskriving og fritak, avsluttende vurdering, eksamen og sensur, klageordning og klageorganer, disiplinære sanksjoner mv. og har som hensikt å sikre en forsvarlig gjennomføring av fagskoleutdanningene ved Bårdar Akademiet.</article></article><article class="legalArticle" data-lovdata-URL="LTI/forskrift/2019-12-17-2232/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Skolens virksomhet</span></h3><article class="numberedLegalP" data-numerator="1" id="kapittel-1-paragraf-2-nummer-1">(1) I denne forskrift legges definisjonen av enkeltvedtak i forvaltningsloven til grunn. Alle enkeltvedtak gjort av skolen skal være skriftlige og begrunnes. Alle enkeltvedtak kan påklages i henhold til denne forskriftens kapittel 7, for øvrig skal forvaltningslovens prinsipper om forsvarlig saksbehandling legges til grunn.</article><article class="numberedLegalP" data-numerator="2" id="kapittel-1-paragraf-2-nummer-2">(2) Bestemmelsene i forvaltningsloven om habilitet i § 6 til § 10 og om taushetsplikt i § 13 til § 13e gjelder ved behandling av saker i denne forskrift, jf. lov om høyere yrkesfaglig utdanning (fagskoleloven) § 39.</article></article><article class="legalArticle" data-lovdata-URL="LTI/forskrift/2019-12-17-2232/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Studentenes plikter</span></h3><article class="numberedLegalP" data-numerator="1" id="kapittel-1-paragraf-3-nummer-1">(1) Studenten plikter å sette seg inn i denne forskriften, og de retningslinjer som gjelder for skolen og den enkelte utdanning. Studenten kan ikke påberope seg manglende kjennskap til forskrift og retningslinjer som unnskyldning for regelbrudd.</article><article class="numberedLegalP" data-numerator="2" id="kapittel-1-paragraf-3-nummer-2">(2) Studenten plikter å sette seg inn i informasjon som er tilgjengelig på skolens nettsider eller intranett.</article></article><article class="legalArticle" data-lovdata-URL="LTI/forskrift/2019-12-17-2232/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Skolens plikter</span></h3><article class="numberedLegalP" data-numerator="1" id="kapittel-1-paragraf-4-nummer-1">(1) Skolen skal tilby en studieplan. Skolen skal gjennomføre undervisningen slik den er definert i studieplanen. Skolen kan gjøre mindre endringer i undervisningen og pensum dersom spesielle forhold tilsier dette, men skolen skal da informere og tilrettelegge så godt det lar seg gjøre.</article><article class="numberedLegalP" data-numerator="2" id="kapittel-1-paragraf-4-nummer-2">(2) Skolen plikter å informere studentene om denne forskriften, relevante instrukser, retningslinjer og lignende og gjøre dette tilgjengelig for studentene gjennom skolens elektroniske intranett/kommunikasjonssystem.</article></article><article class="legalArticle" data-lovdata-URL="LTI/forskrift/2019-12-17-2232/§1-5" data-name="§1-5" id="kapittel-1-paragraf-5"><h3 class="legalArticleHeader"><span class="legalArticleValue">§ 1-5</span>. <span class="legalArticleTitle">Obligatorisk undervisning – tilstedeværelsesplikt</span></h3><article class="numberedLegalP" data-numerator="1" id="kapittel-1-paragraf-5-nummer-1">(1) Skolens fagskoleutdanninger har i hovedsak obligatorisk undervisning. Krav relatert til dette er fastsatt i den enkelte studieplan.</article><article class="numberedLegalP" data-numerator="2" id="kapittel-1-paragraf-5-nummer-2">(2) Ved fravær fra obligatorisk undervisning fastsatt i studieplan, kan studenten miste eksamensretten og studieretten. En student som står i fare for å miste studie-/eksamensretten i et emne, varsles skriftlig om dette.</article><article class="numberedLegalP" data-numerator="3" id="kapittel-1-paragraf-5-nummer-3">(3) Lengre fravær som skyldes sykdom, ulykke, uforutsette hendelser eller lignende, og som dokumenteres, kan etter skriftlig søknad til studieadministrasjonen gi fritak for tilstedeværelsesplikten. Øvrige retningslinjer om kompensasjon for fravær i det enkelte emne fremkommer i den enkelte studieplan.</article><article class="numberedLegalP" data-numerator="4" id="kapittel-1-paragraf-5-nummer-4">(4) Avslag på søknad om fritak for tilstedeværelsesplikten er enkeltvedtak og kan påklages. Slik klage rettes til studieadministrasjonen. Lokal klagenemnd er klageorgan. Se kapittel 7 for informasjon om klagebehandling.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2019-12-17-2232/KAPITTEL_2"><h2>Kapittel 2. Opptak</h2><article class="legalArticle" data-lovdata-URL="LTI/forskrift/2019-12-17-2232/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Opptak</span></h3><article class="legalP" id="kapittel-2-paragraf-1-ledd-1">Alle vedtak om opptak av studenter foretas av studieadministrasjonen ved Bårdar Akademiet.</article></article><article class="legalArticle" data-lovdata-URL="LTI/forskrift/2019-12-17-2232/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Formelt opptakskrav</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Grunnlaget for opptak er fullført og bestått videregående opplæring jf. Nasjonalt kvalifikasjonsrammeverk for livslang læring nivå 4. Kravet følger av fagskoleloven § 16 første ledd og fagskoleforskriften § 7 første ledd. Søkere som er 23 år eller eldre i opptaksåret, kan tas opp på grunnlag av tilsvarende realkompetanse. Skolen søker om unntak fra 23-årsgrensen slik at søkere som er 19 år eller eldre i opptaksåret kan tas opp på grunnlag av tilsvarende realkompetanse. Dette kan gjelde inntil 30 prosent av tilbudene om studieplass. Kravet om realkompetanse for eldre søkere følger av fagskoleloven § 16 andre ledd og unntaket fra 23-årsgrensen følger av fagskoleforskriften § 8. Realkompetanse er nærmere definert i fagskoleforskriften § 2. Realkompetansen må være relevant for studiet og må dokumenteres. Realkompetansevurderingen gjøres av opptakskomiteen.</article><article class="numberedLegalP" data-numerator="2" id="kapittel-2-paragraf-2-nummer-2">(2) Opptaksprøver benyttes for vurdering av kvalifikasjoner og rangering. Rangering skjer ved utregning av poeng. Grunnlaget for poengberegning bekjentgjøres på fagskolens nettside.</article><article class="numberedLegalP" data-numerator="3" id="kapittel-2-paragraf-2-nummer-3">(3) Fagskolen fatter selv vedtak om opptak.</article><article class="numberedLegalP" data-numerator="4" id="kapittel-2-paragraf-2-nummer-4">(4) Tilbud om skoleplass blir gitt med forhold om at studietilbudet blir iverksatt.</article></article><article class="legalArticle" data-lovdata-URL="LTI/forskrift/2019-12-17-2232/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Opptaksprøver</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Søkere har krav på å få vurdert om de er kvalifisert for opptak på grunnlag av opptaksprøve etter nærmere regler og kriterier fastsatt av fagskolen. Fagspesifikke kompetansekrav og utfyllende kriterier for vurdering av relevans blir forklart nærmere i fagskolens opptakskriterier, samt i de aktuelle studieplanene.</article><article class="numberedLegalP" data-numerator="2" id="kapittel-2-paragraf-3-nummer-2">(2) Søkeren blir vurdert på grunnlag av audition og intervju. Opptakskomiteen gjør en helhetlig vurdering av den enkelte søker ut fra de fastsatte faglige krav for den enkelte utdanningen.</article><article class="numberedLegalP" data-numerator="3" id="kapittel-2-paragraf-3-nummer-3">(3) Ved opptak på grunnlag av opptaksprøver må søker fylle minimum 19 år i opptaksåret.</article></article><article class="legalArticle" data-lovdata-URL="LTI/forskrift/2019-12-17-2232/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Opptak, venteliste og rangering</span></h3><article class="numberedLegalP" data-numerator="1" id="kapittel-2-paragraf-4-nummer-1">(1) Fagskolens faglige ledelse oppnevner hvert år en opptakskomité, og fastsetter nærmere regler om opptakskomiteenes oppgaver og arbeidsform.</article><article class="numberedLegalP" data-numerator="2" id="kapittel-2-paragraf-4-nummer-2">(2) Søkere rangeres på grunnlag av alminnelige rangeringsregler og opptaksprøven. Nærmere regler om poengberegning og rangering følger av fagskoleforskriften § 14–§ 18. Søkere som ikke kan poengberegnes rangeres på bakgrunn av en individuell skjønnsmessig vurdering, jf. fagskoleforskriften § 17.</article><article class="numberedLegalP" data-numerator="3" id="kapittel-2-paragraf-4-nummer-3">(3) Kvalifiserte søkere som ikke får plass, settes opp på venteliste i prioritert rekkefølge.</article><article class="numberedLegalP" data-numerator="4" id="kapittel-2-paragraf-4-nummer-4">(4) Prioritering skjer etter en totalvurdering av søkers formal- eller realkompetanse eller resultater fra opptaksprøve.</article><article class="numberedLegalP" data-numerator="5" id="kapittel-2-paragraf-4-nummer-5">(5) Søkere som ikke får opptak til utdanning, får begrunnet avslag.</article></article><article class="legalArticle" data-lovdata-URL="LTI/forskrift/2019-12-17-2232/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Søkere med utenlandsk utdanning</span></h3><article class="numberedLegalP" data-numerator="1" id="kapittel-2-paragraf-5-nummer-1">(1) Søkere med utenlandsk utdanning som søker utdanninger som krever fullført og bestått videregående opplæring må ha kvalifikasjoner på nivå 4 i NKR. De faglige kvalifikasjonene må tilsvare kvalifikasjonene i utdanningsprogrammet fra videregående opplæring som kreves for opptak til den aktuelle utdanningen.</article><article class="numberedLegalP" data-numerator="2" id="kapittel-2-paragraf-5-nummer-2">(2) Søkere fra land utenfor Norden må fremvise dokumentasjon som er oversatt ved bruk av autorisert translatør med mindre originaldokumentasjon foreligger på engelsk.</article><article class="numberedLegalP" data-numerator="3" id="kapittel-2-paragraf-5-nummer-3">(3) Søkere som ikke har norsk som morsmål, må ha kunnskaper tilsvarende Norskprøven for voksne innvandrere fra Vox med resultatet B2 eller bedre. Skolen kan be søkeren om å ta en slik test.</article></article><article class="legalArticle" data-lovdata-URL="LTI/forskrift/2019-12-17-2232/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Søknadsfrist</span></h3><article class="legalP" id="kapittel-2-paragraf-6-ledd-1">Søknadsfrister kunngjøres i god tid på Bårdar Akademiets internettsider.</article></article><article class="legalArticle" data-lovdata-URL="LTI/forskrift/2019-12-17-2232/§2-7" data-name="§2-7" id="kapittel-2-paragraf-7"><h3 class="legalArticleHeader"><span class="legalArticleValue">§ 2-7</span>. <span class="legalArticleTitle">Krav til politiattest</span></h3><article class="legalP" id="kapittel-2-paragraf-7-ledd-1">Ved utdanning hvor man har klinisk undervisning eller praksisopplæring der studenter kommer i kontakt med mindreårige skal politiattest fremlegges ved opptak. Dersom det er krav til politiattest er dette spesifisert i utdanningens studieplan.</article></article><article class="legalArticle" data-lovdata-URL="LTI/forskrift/2019-12-17-2232/§2-8" data-name="§2-8" id="kapittel-2-paragraf-8"><h3 class="legalArticleHeader"><span class="legalArticleValue">§ 2-8</span>. <span class="legalArticleTitle">Klage ved avslag på søknad om opptak</span></h3><article class="numberedLegalP" data-numerator="1" id="kapittel-2-paragraf-8-nummer-1">(1) Vedtak om opptak er enkeltvedtak og kan påklages. Slik klage rettes til studieadministrasjonen. Lokal klagenemnd er klageorgan. Se kapittel 7 for informasjon om klagebehandling.</article><article class="numberedLegalP" data-numerator="2" id="kapittel-2-paragraf-8-nummer-2">(2) Søkeren kan ikke klage på den faglige vurderingen av opptaksprøven.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2019-12-17-2232/KAPITTEL_3"><h2>Kapittel 3. Godskriving og fritak</h2><article class="legalArticle" data-lovdata-URL="LTI/forskrift/2019-12-17-2232/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Godskriving av emner</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Studenter kan søke om å få godkjent tidligere bestått fagskoleutdanning som en del av utdanningen.</article><article class="numberedLegalP" data-numerator="2" id="kapittel-3-paragraf-1-nummer-2">(2) Skolen skal godskrive beståtte emner fra annen godkjent fagskoleutdanning med samme antall studiepoeng i den utstrekning utdanningen oppfyller de faglige krav for emnet eller emnene det søkes om godskriving for. Det er læringsutbyttebeskrivelsene for det aktuelle emne sammen med vurdering av omfang, nivå og arbeidsbelastning som vurderes og som kan godskrives i utdanningen.</article><article class="numberedLegalP" data-numerator="3" id="kapittel-3-paragraf-1-nummer-3">(3) Godskriving kan bare skje mellom fagskoleutdanninger på samme eller nært beslektet fagområde.</article><article class="numberedLegalP" data-numerator="4" id="kapittel-3-paragraf-1-nummer-4">(4) Det skal ikke gis dobbel uttelling for samme faginnhold.</article></article><article class="legalArticle" data-lovdata-URL="LTI/forskrift/2019-12-17-2232/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Fritak for deler av utdanningen</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Studenter kan søke om å få fritak for deler av utdanningen. Fritaket gis på grunnlag av dokumentert oppnådd likeverdig kompetanse målt på NKR nivå og vurdert ut fra læringsutbyttebeskrivelser for det/de aktuelle emne(ne), studiepoeng eller andre vurderinger av omfang, nivå og arbeidsbelastning. Dersom dokumentasjonen ikke inneholder læringsutbyttebeskrivelser, kan studenten dokumentere læringsutbyttet gjennom studieplan eller lignende.</article><article class="numberedLegalP" data-numerator="2" id="kapittel-3-paragraf-2-nummer-2">(2) Skolen kan gi fritak for emner på grunnlag av annen dokumentert relevant utdanning og kompetanse.</article><article class="numberedLegalP" data-numerator="3" id="kapittel-3-paragraf-2-nummer-3">(3) Dokumentasjon av realkompetanse kan gi grunnlag for fritak.</article><article class="numberedLegalP" data-numerator="4" id="kapittel-3-paragraf-2-nummer-4">(4) Fritak på bakgrunn av realkompetanse baseres på en faglig vurdering av søkerens praktiske ferdigheter og bakgrunn fra arbeidsliv, frivillig sektor, utdanning og annet, det vil si formell, ikke-formell og uformell kompetanse.</article></article><article class="legalArticle" data-lovdata-URL="LTI/forskrift/2019-12-17-2232/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Prosedyre ved vurdering av godskriving og fritak</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) Søknad om godskriving eller fritak må inneholde nødvendig dokumentasjon. Eksempler på dokumentasjon er vitnemål, kompetansebevis, attester, studieplan med mer.</article><article class="numberedLegalP" data-numerator="2" id="kapittel-3-paragraf-3-nummer-2">(2) Fristen for å søke om godskriving og fritak er en måned etter oppstart av emnet.</article><article class="numberedLegalP" data-numerator="3" id="kapittel-3-paragraf-3-nummer-3">(3) Godskriving/fritak for emner vil fremgå av vitnemål eller karakterutskrift med merknad om grunnlaget for fritaket/godskrivingen.</article><article class="numberedLegalP" data-numerator="4" id="kapittel-3-paragraf-3-nummer-4">(4) Studieadministrasjonen fatter vedtak om godskriving og fritak.</article></article><article class="legalArticle" data-lovdata-URL="LTI/forskrift/2019-12-17-2232/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Klage ved avslag på søknad om godskriving og fritak</span></h3><article class="numberedLegalP" data-numerator="1" id="kapittel-3-paragraf-4-nummer-1">(1) Vedtak om godskriving og fritak er enkeltvedtak og kan påklages. Slik klage rettes til studieadministrasjonen. Lokal klagenemnd er klageorgan. Se kapittel 7 for informasjon om klagebehandling.</article><article class="numberedLegalP" data-numerator="2" id="kapittel-3-paragraf-4-nummer-2">(2) Den faglige vurderingen kan ikke påklages.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2019-12-17-2232/KAPITTEL_4"><h2>Kapittel 4. Avsluttende vurdering, eksamen og sensur</h2><article class="legalArticle" data-lovdata-URL="LTI/forskrift/2019-12-17-2232/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Virkeområde</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) Skolen skal sørge for at studentenes kunnskaper, ferdigheter og generelle kompetanse blir prøvet og vurdert på en upartisk og faglig betryggende måte. Det skal være ekstern evaluering av vurderingen eller vurderingsordningene.</article><article class="numberedLegalP" data-numerator="2" id="kapittel-4-paragraf-1-nummer-2">(2) Forskriften gjelder for alle eksamener i fagskoleutdanninger ved Bårdar Akademiet og omfatter alle obligatoriske vurderinger som inngår i grunnlaget for en karakter som fremkommer på vitnemålet, samlet betegnet som eksamen.</article></article><article class="legalArticle" data-lovdata-URL="LTI/forskrift/2019-12-17-2232/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Eksamens- og vurderingsformer</span></h3><article class="numberedLegalP" data-numerator="1" id="kapittel-4-paragraf-2-nummer-1">(1) Ved skolens fagskoleutdanninger kan følgende eksamens- og vurderingsformer benyttes:<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-2-nummer-1-punkt-1"><article class="legalP" id="kapittel-4-paragraf-2-nummer-1-punkt-1-ledd-1">forestillinger,</article></article></li><li data-li-identifier="-" data-name="-"><article class="listArticle" id="kapittel-4-paragraf-2-nummer-1-punkt-2"><article class="legalP" id="kapittel-4-paragraf-2-nummer-1-punkt-2-ledd-1">praktiske prøver og visninger,</article></article></li><li data-li-identifier="-" data-name="-"><article class="listArticle" id="kapittel-4-paragraf-2-nummer-1-punkt-3"><article class="legalP" id="kapittel-4-paragraf-2-nummer-1-punkt-3-ledd-1">teoretiske prøver,</article></article></li><li data-li-identifier="-" data-name="-"><article class="listArticle" id="kapittel-4-paragraf-2-nummer-1-punkt-4"><article class="legalP" id="kapittel-4-paragraf-2-nummer-1-punkt-4-ledd-1">muntlige prøver,</article></article></li><li data-li-identifier="-" data-name="-"><article class="listArticle" id="kapittel-4-paragraf-2-nummer-1-punkt-5"><article class="legalP" id="kapittel-4-paragraf-2-nummer-1-punkt-5-ledd-1">muntlig presentasjon,</article></article></li><li data-li-identifier="-" data-name="-"><article class="listArticle" id="kapittel-4-paragraf-2-nummer-1-punkt-6"><article class="legalP" id="kapittel-4-paragraf-2-nummer-1-punkt-6-ledd-1">skriftlige oppgaver,</article></article></li><li data-li-identifier="-" data-name="-"><article class="listArticle" id="kapittel-4-paragraf-2-nummer-1-punkt-7"><article class="legalP" id="kapittel-4-paragraf-2-nummer-1-punkt-7-ledd-1">vurderingsklasser,</article></article></li><li data-li-identifier="-" data-name="-"><article class="listArticle" id="kapittel-4-paragraf-2-nummer-1-punkt-8"><article class="legalP" id="kapittel-4-paragraf-2-nummer-1-punkt-8-ledd-1">refleksjonsnotat.</article></article></li></ul></article><article class="numberedLegalP" data-numerator="2" id="kapittel-4-paragraf-2-nummer-2">(2) Vurdering kan skje individuelt eller i gruppe.</article><article class="numberedLegalP" data-numerator="3" id="kapittel-4-paragraf-2-nummer-3">(3) Det fremgår av studieplanen hvilke eksamens- og vurderingsformer som benyttes i hver enkelt utdanning.</article><article class="numberedLegalP" data-numerator="4" id="kapittel-4-paragraf-2-nummer-4">(4) Enkelte emner kan ha obligatoriske arbeidskrav som må være godkjent for å kunne gå opp til eksamen. Dette fremgår av studieplanen.</article><article class="numberedLegalP" data-numerator="5" id="kapittel-4-paragraf-2-nummer-5">(5) Styret eller den som styret delegerer til, kan fastsette utfyllende bestemmelser om eksamens- og vurderingsordninger.</article></article><article class="legalArticle" data-lovdata-URL="LTI/forskrift/2019-12-17-2232/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Karakterer og vitnemål</span></h3><article class="numberedLegalP" data-numerator="1" id="kapittel-4-paragraf-3-nummer-1">(1) Skolen benytter to karaktersystemer ved vurdering og eksamen, en gradert karakterskala (A–F) og bestått/ikke bestått (B/IB).</article><article class="numberedLegalP" data-numerator="2" id="kapittel-4-paragraf-3-nummer-2">(2) Det framgår av studieplanen hvilket karaktersystem som benyttes ved vurdering i det enkelte emne.</article><article class="numberedLegalP" data-numerator="3" id="kapittel-4-paragraf-3-nummer-3">(3) Det er oppnåelse av læringsutbytte ref. læringsutbyttebeskrivelsene, beskrevet i den enkelte studieplan, som skal måles når karakterer fastsettes.</article><article class="numberedLegalP" data-numerator="4" id="kapittel-4-paragraf-3-nummer-4">(4) Karakterskalaen A–F anvendes ved hjelp av følgende vurderingskriterier: <table><tbody><tr><td data-text-align="center" data-vertical-align="top">A</td><td data-text-align="left" data-vertical-align="top">Fremragende: Fremragende prestasjon som klart utmerker seg. Studenten viser svært god vurderingsevne og stor grad av selvstendighet.</td></tr><tr><td data-text-align="center" data-vertical-align="top">B</td><td data-text-align="left" data-vertical-align="top">Meget god: Meget god prestasjon. Studenten viser meget god vurderingsevne og selvstendighet.</td></tr><tr><td data-text-align="center" data-vertical-align="top">C</td><td data-text-align="left" data-vertical-align="top">God: Jevnt god prestasjon som er tilfredsstillende på de fleste områder. Studenten viser god vurderingsevne og selvstendighet på de viktigste områdene.</td></tr><tr><td data-text-align="center" data-vertical-align="top">D</td><td data-text-align="left" data-vertical-align="top">Nokså god: En akseptabel prestasjon med noen vesentlige mangler. Studenten viser en viss grad av vurderingsevne og selvstendighet.</td></tr><tr><td data-text-align="center" data-vertical-align="top">E</td><td data-text-align="left" data-vertical-align="top">Tilstrekkelig: Prestasjonen tilfredsstiller minimumskravene, men heller ikke mer. Studenten viser liten vurderingsevne og selvstendighet.</td></tr><tr><td data-text-align="center" data-vertical-align="top">F</td><td data-text-align="left" data-vertical-align="top">Ikke bestått: Prestasjon som ikke tilfredsstiller de faglige minimumskravene. Studenten viser både manglende vurderingsevne og selvstendighet.</td></tr></tbody></table></article><article class="numberedLegalP" data-numerator="5" id="kapittel-4-paragraf-3-nummer-5">(5) Når karakterskala bestått/ikke bestått benyttes ved Bårdar Akademiet, skal dette være et selvstendig vurderingsuttrykk uten sammenheng med den graderte karakterskalaen.</article><article class="numberedLegalP" data-numerator="6" id="kapittel-4-paragraf-3-nummer-6">(6) Eksamenskarakterene vil normalt bli kunngjort elektronisk på skolens intranett iht. sensurfrist jf. denne forskrift, § 4-10.</article><article class="numberedLegalP" data-numerator="7" id="kapittel-4-paragraf-3-nummer-7">(7) Ved bestått utdanningstilbud utstedes vitnemål med endelig karakter i alle emner. Dersom kun deler av utdanningen er fullført, har studenten rett til å få endelig karakter i beståtte emner dokumentert ved karakterutskrift.</article><article class="numberedLegalP" data-numerator="8" id="kapittel-4-paragraf-3-nummer-8">(8) Skolen utsteder kun ett vitnemål til hver student. En avgift vil påløpe ved bestilling av nytt vitnemål (duplikat).</article><article class="numberedLegalP" data-numerator="9" id="kapittel-4-paragraf-3-nummer-9">(9) Vitnemålet skal dokumentere:<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-3-nummer-9-punkt-1"><article class="legalP" id="kapittel-4-paragraf-3-nummer-9-punkt-1-ledd-1">hvilken utdanning som er gjennomført</article></article></li><li data-li-identifier="b." data-name="b."><article class="listArticle" id="kapittel-4-paragraf-3-nummer-9-punkt-2"><article class="legalP" id="kapittel-4-paragraf-3-nummer-9-punkt-2-ledd-1">det overordnede læringsutbyttet</article></article></li><li data-li-identifier="c." data-name="c."><article class="listArticle" id="kapittel-4-paragraf-3-nummer-9-punkt-3"><article class="legalP" id="kapittel-4-paragraf-3-nummer-9-punkt-3-ledd-1">studentens navn og fødselsnummer</article></article></li><li data-li-identifier="d." data-name="d."><article class="listArticle" id="kapittel-4-paragraf-3-nummer-9-punkt-4"><article class="legalP" id="kapittel-4-paragraf-3-nummer-9-punkt-4-ledd-1">emner og eventuell praksis</article></article></li><li data-li-identifier="e." data-name="e."><article class="listArticle" id="kapittel-4-paragraf-3-nummer-9-punkt-5"><article class="legalP" id="kapittel-4-paragraf-3-nummer-9-punkt-5-ledd-1">karakterer og tid for avlagt eksamen</article></article></li><li data-li-identifier="f." data-name="f."><article class="listArticle" id="kapittel-4-paragraf-3-nummer-9-punkt-6"><article class="legalP" id="kapittel-4-paragraf-3-nummer-9-punkt-6-ledd-1">hvilken tittel som er oppnådd (dersom det er aktuelt)</article></article></li><li data-li-identifier="g." data-name="g."><article class="listArticle" id="kapittel-4-paragraf-3-nummer-9-punkt-7"><article class="legalP" id="kapittel-4-paragraf-3-nummer-9-punkt-7-ledd-1">antall studiepoeng</article></article></li><li data-li-identifier="h." data-name="h."><article class="listArticle" id="kapittel-4-paragraf-3-nummer-9-punkt-8"><article class="legalP" id="kapittel-4-paragraf-3-nummer-9-punkt-8-ledd-1">tidspunkt for fullført utdanning</article></article></li><li data-li-identifier="i." data-name="i."><article class="listArticle" id="kapittel-4-paragraf-3-nummer-9-punkt-9"><article class="legalP" id="kapittel-4-paragraf-3-nummer-9-punkt-9-ledd-1">NKR-nivå og kvalifikasjonen som oppnås (fagskole 1 eller fagskole 2)</article></article></li><li data-li-identifier="j." data-name="j."><article class="listArticle" id="kapittel-4-paragraf-3-nummer-9-punkt-10"><article class="legalP" id="kapittel-4-paragraf-3-nummer-9-punkt-10-ledd-1">karaktersystemet som er benyttet</article></article></li><li data-li-identifier="k." data-name="k."><article class="listArticle" id="kapittel-4-paragraf-3-nummer-9-punkt-11"><article class="legalP" id="kapittel-4-paragraf-3-nummer-9-punkt-11-ledd-1">hvorvidt utdanningen er gitt i samarbeid med andre institusjoner (emne avlagt ved annen institusjon).</article></article></li></ul></article><article class="numberedLegalP" data-numerator="10" id="kapittel-4-paragraf-3-nummer-10">(10) Dersom studenten forbedrer karakterer som inngår i vitnemålet, dokumenteres dette gjennom karakterutskrift og nytt vitnemål utskrives. Tidligere utstedt vitnemål må samtidig leveres inn.</article><article class="numberedLegalP" data-numerator="11" id="kapittel-4-paragraf-3-nummer-11">(11) For å få tildelt vitnemål eller annen dokumentasjon for fullført utdanning, må minst 30 av studiepoengene som skal inngå i beregningsgrunnlaget være avlagt ved Bårdar Akademiet.</article><article class="numberedLegalP" data-numerator="12" id="kapittel-4-paragraf-3-nummer-12">(12) For å få utdelt karakterutskrift og/eller vitnemål må studenten være a jour med alle betalingsforpliktelser overfor Bårdar Akademiet.</article></article><article class="legalArticle" data-lovdata-URL="LTI/forskrift/2019-12-17-2232/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Vilkår for å avlegge eksamen</span></h3><article class="legalP" id="kapittel-4-paragraf-4-ledd-1">Studenten har rett til å avlegge eksamen når han/hun har signert studiekontrakten, har betalt studieavgift, er a jour med alle betalingsforpliktelser overfor Bårdar Akademiet og har bestått alle obligatoriske arbeidskrav.</article></article><article class="legalArticle" data-lovdata-URL="LTI/forskrift/2019-12-17-2232/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Informasjon om og oppmelding til eksamen</span></h3><article class="numberedLegalP" data-numerator="1" id="kapittel-4-paragraf-5-nummer-1">(1) Studenter som følger normal studieprogresjon i et studieprogram, blir automatisk oppmeldt til eksamen.</article><article class="numberedLegalP" data-numerator="2" id="kapittel-4-paragraf-5-nummer-2">(2) Eksamenstidspunkt formidles via skolens intranett/kommunikasjonssystem. Studenten er selv ansvarlig for å holde seg orientert om tid og sted for eksamen.</article><article class="numberedLegalP" data-numerator="3" id="kapittel-4-paragraf-5-nummer-3">(3) Studenter som ikke ønsker å ta en eksamen de er oppmeldt til, må selv melde seg av eksamen innen angitt frist.</article><article class="numberedLegalP" data-numerator="4" id="kapittel-4-paragraf-5-nummer-4">(4) En student som trekker seg under eksamen uten grunn, eller unnlater å møte uten å ha meldt seg av eksamen, betraktes som å ha fremstilt seg til eksamen.</article></article><article class="legalArticle" data-lovdata-URL="LTI/forskrift/2019-12-17-2232/§4-6" data-name="§4-6" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>. <span class="legalArticleTitle">Fravær fra eksamen</span></h3><article class="numberedLegalP" data-numerator="1" id="kapittel-4-paragraf-6-nummer-1">(1) Fravær fra eksamen som skyldes sykdom skal dokumenteres med sykemelding fra lege. Andre grunner som hindrer studenten fra å møte, som eksempelvis alvorlig sykdom eller død i familien, må også kunne dokumenteres. Dersom fraværet ikke dokumenteres, ansees studenten å ha fremstilt seg til eksamen. Fravær som dokumenteres ansees som gyldig fravær og gir rett til utsatt eksamen.</article><article class="numberedLegalP" data-numerator="2" id="kapittel-4-paragraf-6-nummer-2">(2) Blir studenten syk under eksamen kan han/hun forlate lokalet. Sykemeldingsskjema/legeerklæring må sendes skolen innen 48 timer for at eksamen ikke skal telle som et eksamensforsøk. Studenter som har levert eksamensmateriale eller deltatt i praktisk eksamen, kan ikke unndra seg sensur.</article></article><article class="legalArticle" data-lovdata-URL="LTI/forskrift/2019-12-17-2232/§4-7" data-name="§4-7" id="kapittel-4-paragraf-7"><h3 class="legalArticleHeader"><span class="legalArticleValue">§ 4-7</span>. <span class="legalArticleTitle">Avgift for eksamen</span></h3><article class="numberedLegalP" data-numerator="1" id="kapittel-4-paragraf-7-nummer-1">(1) Alle obligatoriske eksamener er inkludert i studieavgiften.</article><article class="numberedLegalP" data-numerator="2" id="kapittel-4-paragraf-7-nummer-2">(2) Alle studenter har rett til å kontinuere inntil 1 (én) gang uten ekstra kostnader dersom studenten har dokumentert gyldig fravær ved eksamen.</article></article><article class="legalArticle" data-lovdata-URL="LTI/forskrift/2019-12-17-2232/§4-8" data-name="§4-8" id="kapittel-4-paragraf-8"><h3 class="legalArticleHeader"><span class="legalArticleValue">§ 4-8</span>. <span class="legalArticleTitle">Kontinuasjonseksamen og gjentak av arbeidskrav</span></h3><article class="numberedLegalP" data-numerator="1" id="kapittel-4-paragraf-8-nummer-1">(1) En student som har gyldig fravær på eksamen, må selv melde seg opp til utsatt eksamen innen to kalenderår etter ordinær eksamen.</article><article class="numberedLegalP" data-numerator="2" id="kapittel-4-paragraf-8-nummer-2">(2) Studenter som har strøket på eksamen eller som ønsker å forbedre sin karakter, kan ta kontinuasjonseksamen. Kontinuasjonseksamen avlegges mot eksamensavgift. En eksamen kan kontinueres to ganger.</article><article class="numberedLegalP" data-numerator="3" id="kapittel-4-paragraf-8-nummer-3">(3) Kontinuasjonseksamen og utsatt eksamen gjennomføres i faste perioder. Nærmere om rutiner og tidspunkt publiseres på skolens intranett.</article><article class="numberedLegalP" data-numerator="4" id="kapittel-4-paragraf-8-nummer-4">(4) Gjentak av arbeidskrav, eller kompensasjon for fravær fra disse, følger fastsatte retningslinjer ved Bårdar Akademiet og fremkommer i den enkelte studieplan. Godkjente arbeidskrav kan ikke gjentas. I enkelte emner kan arbeidskrav kun gjentas ved neste ordinære gjennomføring. Dette skal fremkomme i studieplanen.</article></article><article class="legalArticle" data-lovdata-URL="LTI/forskrift/2019-12-17-2232/§4-9" data-name="§4-9" id="kapittel-4-paragraf-9"><h3 class="legalArticleHeader"><span class="legalArticleValue">§ 4-9</span>. <span class="legalArticleTitle">Særordninger</span></h3><article class="numberedLegalP" data-numerator="1" id="kapittel-4-paragraf-9-nummer-1">(1) Særordninger ved eksamener og vurderinger kan gis studenter som:<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-9-nummer-1-punkt-1"><article class="legalP" id="kapittel-4-paragraf-9-nummer-1-punkt-1-ledd-1">har norsk som fremmedspråk</article></article></li><li data-li-identifier="b." data-name="b."><article class="listArticle" id="kapittel-4-paragraf-9-nummer-1-punkt-2"><article class="legalP" id="kapittel-4-paragraf-9-nummer-1-punkt-2-ledd-1">personer med lese-/skrivevansker</article></article></li><li data-li-identifier="c." data-name="c."><article class="listArticle" id="kapittel-4-paragraf-9-nummer-1-punkt-3"><article class="legalP" id="kapittel-4-paragraf-9-nummer-1-punkt-3-ledd-1">funksjonshemmede</article></article></li><li data-li-identifier="d." data-name="d."><article class="listArticle" id="kapittel-4-paragraf-9-nummer-1-punkt-4"><article class="legalP" id="kapittel-4-paragraf-9-nummer-1-punkt-4-ledd-1">gravide som har behov for hvile</article></article></li><li data-li-identifier="e." data-name="e."><article class="listArticle" id="kapittel-4-paragraf-9-nummer-1-punkt-5"><article class="legalP" id="kapittel-4-paragraf-9-nummer-1-punkt-5-ledd-1">mødre som ammer</article></article></li><li data-li-identifier="f." data-name="f."><article class="listArticle" id="kapittel-4-paragraf-9-nummer-1-punkt-6"><article class="legalP" id="kapittel-4-paragraf-9-nummer-1-punkt-6-ledd-1">andre som kan dokumentere behov for særlig tilrettelagt vurderingsform.</article></article></li></ul></article><article class="numberedLegalP" data-numerator="2" id="kapittel-4-paragraf-9-nummer-2">(2) Særordningene kan gis i form av:<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-9-nummer-2-punkt-1"><article class="legalP" id="kapittel-4-paragraf-9-nummer-2-punkt-1-ledd-1">utvidet tid</article></article></li><li data-li-identifier="b." data-name="b."><article class="listArticle" id="kapittel-4-paragraf-9-nummer-2-punkt-2"><article class="legalP" id="kapittel-4-paragraf-9-nummer-2-punkt-2-ledd-1">rett til lengre pauser med mulighet for hvile</article></article></li><li data-li-identifier="c." data-name="c."><article class="listArticle" id="kapittel-4-paragraf-9-nummer-2-punkt-3"><article class="legalP" id="kapittel-4-paragraf-9-nummer-2-punkt-3-ledd-1">høytlesning av oppgavetekst</article></article></li><li data-li-identifier="d." data-name="d."><article class="listArticle" id="kapittel-4-paragraf-9-nummer-2-punkt-4"><article class="legalP" id="kapittel-4-paragraf-9-nummer-2-punkt-4-ledd-1">muntlig eller tilpasset skriftlig presentasjon</article></article></li><li data-li-identifier="e." data-name="e."><article class="listArticle" id="kapittel-4-paragraf-9-nummer-2-punkt-5"><article class="legalP" id="kapittel-4-paragraf-9-nummer-2-punkt-5-ledd-1">spesielle fysiske tilrettelegginger eller hjelpemidler.</article></article></li></ul></article><article class="numberedLegalP" data-numerator="3" id="kapittel-4-paragraf-9-nummer-3">(3) Studenter som av medisinske eller andre årsaker mener seg berettiget til utvidet tid ved gjennomføring av eksamen, og/eller har behov for spesielle hjelpemidler/hjelpetiltak, må søke om dette. Prosedyrer for slik søknad fremkommer på skolens intranett.</article><article class="numberedLegalP" data-numerator="4" id="kapittel-4-paragraf-9-nummer-4">(4) Ved akutte skader/sykdommer sendes søknad så snart som mulig etter at behovet er oppstått. Søknaden må dokumenteres med legeattest eller annen relevant dokumentasjon.</article><article class="numberedLegalP" data-numerator="5" id="kapittel-4-paragraf-9-nummer-5">(5) Vedtak om tilrettelegging av eksamen fattes av studieadministrasjonen.</article><article class="numberedLegalP" data-numerator="6" id="kapittel-4-paragraf-9-nummer-6">(6) Vedtaket er et enkeltvedtak og kan påklages. Slik klage rettes til studieadministrasjonen. Lokal klagenemnd er klageorgan. Se kapittel 7 for informasjon om klagebehandling.</article></article><article class="legalArticle" data-lovdata-URL="LTI/forskrift/2019-12-17-2232/§4-10" data-name="§4-10" id="kapittel-4-paragraf-10"><h3 class="legalArticleHeader"><span class="legalArticleValue">§ 4-10</span>. <span class="legalArticleTitle">Sensur</span></h3><article class="numberedLegalP" data-numerator="1" id="kapittel-4-paragraf-10-nummer-1">(1) Styret, eller den styret delegerer til, oppnevner sensor ved eksamen, prøve, bedømmelse av oppgave eller annet arbeid når resultatet inngår på vitnemålet eller innregnes i karakter for utdanningen. Sensor(ene) vil enten være interne, eksterne eller en kombinasjon av disse. Der det benyttes to eller flere sensorer, skal minst en være ekstern.</article><article class="numberedLegalP" data-numerator="2" id="kapittel-4-paragraf-10-nummer-2">(2) Der det benyttes flere sensorer, har den eksterne sensoren det avgjørende ordet dersom det er uenighet mellom sensorene om karakterfastsettelsen.</article><article class="numberedLegalP" data-numerator="3" id="kapittel-4-paragraf-10-nummer-3">(3) Ved bedømmelse av praksisopplæring, ferdighetsprøver og lignende som etter sin art ikke lar seg etterprøve, skal det være to sensorer. Slik bedømmelse kan ikke påklages.</article><article class="numberedLegalP" data-numerator="4" id="kapittel-4-paragraf-10-nummer-4">(4) Sensurfristen ved eksamen, prøve, bedømmelse av oppgave eller annet arbeid når resultatet inngår på vitnemålet eller innregnes i karakter for utdanningen, er tre uker fra prøvedato/leveringsfrist hvis ikke særlige grunner taler for lengre frist.</article><article class="numberedLegalP" data-numerator="5" id="kapittel-4-paragraf-10-nummer-5">(5) Styret selv kan gjøre unntak fra enkelteksamener og kan fastsette en lengre frist når det ikke er mulig å skaffe det antall kvalifiserte sensorer som er nødvendig for å avvikle sensuren på tre uker, jf. lov om høyere yrkesfaglig utdanning, § 21, tredje ledd.</article><article class="numberedLegalP" data-numerator="6" id="kapittel-4-paragraf-10-nummer-6">(6) Hvis sensurfristen ikke overholdes skal studenten varsles om dette med informasjon om når sensuren kan ventes.</article><article class="numberedLegalP" data-numerator="7" id="kapittel-4-paragraf-10-nummer-7">(7) Dersom det ikke benyttes ekstern sensor ved den enkelte vurdering, skal kvalitetssikringen skje hvert annet studieår gjennom en ekstern stikkprøvesensur eller stikkprøvekontroll av vurderinger foretatt av intern sensor.</article></article><article class="legalArticle" data-lovdata-URL="LTI/forskrift/2019-12-17-2232/§4-11" data-name="§4-11" id="kapittel-4-paragraf-11"><h3 class="legalArticleHeader"><span class="legalArticleValue">§ 4-11</span>. <span class="legalArticleTitle">Særskilt om vurdering av praksisopplæring</span></h3><article class="numberedLegalP" data-numerator="1" id="kapittel-4-paragraf-11-nummer-1">(1) Ved vurdering av praksisopplæring o.l. skal veileder fra skolen og veileder på praksisstedet vurdere studenten til bestått eller ikke bestått praksis. Veileder fra skolen har ansvaret for vurderingen og har det avgjørende ordet dersom det er uenighet mellom veileder fra skolen og veileder ved praksisstedet.</article><article class="numberedLegalP" data-numerator="2" id="kapittel-4-paragraf-11-nummer-2">(2) Studenten har krav på vurdering underveis. Dersom en student står i fare for å få vurdert sin praksisperiode til «ikke bestått», skal studenten, i tillegg til avtalt veiledning, ha fått en skriftlig vurdering senest når 2/3 av praksisperioden er gjennomført. Denne skriftlige vurderingen skal klart kommunisere problemene for en eventuell «ikke bestått» og mulighetene for «bestått» praksis ved sluttevaluering. Dersom det avdekkes vesentlige svikt hos studenten etter denne fristen, skal det gis melding uten ugrunnet opphold, og studenten kan da likevel få underkjent perioden. Vedtaket kan ikke påklages, jf. lov om høyere yrkesfaglig utdanning § 22.</article></article><article class="legalArticle" data-lovdata-URL="LTI/forskrift/2019-12-17-2232/§4-12" data-name="§4-12" id="kapittel-4-paragraf-12"><h3 class="legalArticleHeader"><span class="legalArticleValue">§ 4-12</span>. <span class="legalArticleTitle">Begrunnelse for karakterfastsetting</span></h3><article class="numberedLegalP" data-numerator="1" id="kapittel-4-paragraf-12-nummer-1">(1) Studenten har rett til å få en begrunnelse for karakterfastsettingen.</article><article class="numberedLegalP" data-numerator="2" id="kapittel-4-paragraf-12-nummer-2">(2) Ved muntlig eksamen eller bedømmelse av praktiske ferdigheter, må krav om begrunnelse framsettes umiddelbart etter at karakteren er meddelt.</article><article class="numberedLegalP" data-numerator="3" id="kapittel-4-paragraf-12-nummer-3">(3) Hvis karakteren kunngjøres elektronisk og studenten kan kreve begrunnelse på en tilsvarende måte, må krav om begrunnelse framsettes innen en uke fra karakteren blir kunngjort. Ved annen type kunngjøring må krav om begrunnelse framsettes innen en uke fra studenten fikk kjennskap til karakteren, men likevel ikke mer enn 3 tre uker fra karakteren ble kunngjort. Slikt krav om begrunnelse rettes til studieadministrasjonen.</article><article class="numberedLegalP" data-numerator="4" id="kapittel-4-paragraf-12-nummer-4">(4) Begrunnelse skal være gitt innen to uker etter at studenten har bedt om dette. Dersom begrunnelsen ikke kan gis innen 2 to uker, skal studenten varsles om dette og samtidig få oppgitt når begrunnelsen kan ventes. I begrunnelsen skal det gjøres rede for de generelle prinsipper som er lagt til grunn for bedømmelsen, og for bedømmelsen av studentens prestasjon. Begrunnelsen kan gis muntlig eller skriftlig.</article><article class="numberedLegalP" data-numerator="5" id="kapittel-4-paragraf-12-nummer-5">(5) Hvis det er gitt skriftlige retningslinjer for bedømmelsen, skal studenten ha tilgang til disse etter at karakteren er fastsatt.</article></article><article class="legalArticle" data-lovdata-URL="LTI/forskrift/2019-12-17-2232/§4-13" data-name="§4-13" id="kapittel-4-paragraf-13"><h3 class="legalArticleHeader"><span class="legalArticleValue">§ 4-13</span>. <span class="legalArticleTitle">Klage over karakterfastsetting</span></h3><article class="numberedLegalP" data-numerator="1" id="kapittel-4-paragraf-13-nummer-1">(1) En student kan klage skriftlig over karakteren senest tre uker etter at eksamensresultatet er gjort kjent for studenten. Det skal da gjennomføres ny sensur. Ved bruk av løpende vurdering med karakter kan studenten klage senest tre uker etter at det endelige resultatet er kunngjort.</article><article class="numberedLegalP" data-numerator="2" id="kapittel-4-paragraf-13-nummer-2">(2) Klage over karakterfastsetting rettes skriftlig til studieadministrasjonen.</article><article class="numberedLegalP" data-numerator="3" id="kapittel-4-paragraf-13-nummer-3">(3) Hvis studenten har bedt om begrunnelse for eller klaget over formelle feil, løper klagefristen fra studenten har fått begrunnelsen, eller til klagen på formelle feil er endelig avgjort.</article><article class="numberedLegalP" data-numerator="4" id="kapittel-4-paragraf-13-nummer-4">(4) Ved ny sensur oppnevnes ny sensor av styret eller den styret delegerer dette til. Ved ny sensur skal sensorene ikke få tilgang til opprinnelig karakter, sensors begrunnelse for denne eller studentens begrunnelse for klagen.</article><article class="numberedLegalP" data-numerator="5" id="kapittel-4-paragraf-13-nummer-5">(5) Hvis karakteren er fastsatt på grunnlag av både skriftlig og muntlig vurdering, og bedømmelsen av den skriftlige vurdering blir endret, holdes ny muntlig eksamen for fastsetting av endelig karakter.</article><article class="numberedLegalP" data-numerator="6" id="kapittel-4-paragraf-13-nummer-6">(6) De(n) nye sensoren(e) setter den endelige karakteren. Karakteren etter klagesensur kan gå til gunst, ugunst eller forbli uendret. Karakteren fra omsensur er endelig og kan ikke påklages. Klagebehandlingen kan ta opptil tre uker, og resultatet sendes skriftlig til studenten.</article><article class="numberedLegalP" data-numerator="7" id="kapittel-4-paragraf-13-nummer-7">(7) Bedømmelse av muntlig prestasjon og vurdering av praksisopplæring eller lignende som etter sin art ikke lar seg etterprøve, kan ikke påklages.</article><article class="numberedLegalP" data-numerator="8" id="kapittel-4-paragraf-13-nummer-8">(8) Fører klagebehandlingen til endret karakter, skal et eventuelt utferdiget vitnemål leveres tilbake og nytt vitnemål utstedes av skolen.</article></article><article class="legalArticle" data-lovdata-URL="LTI/forskrift/2019-12-17-2232/§4-14" data-name="§4-14" id="kapittel-4-paragraf-14"><h3 class="legalArticleHeader"><span class="legalArticleValue">§ 4-14</span>. <span class="legalArticleTitle">Klage over formelle feil ved eksamen</span></h3><article class="numberedLegalP" data-numerator="1" id="kapittel-4-paragraf-14-nummer-1">(1) En student som har vært oppe til eksamen, prøve eller annet arbeid som bedømmes med karakter, kan klage over formelle feil innen tre uker etter at studenten er eller burde være kjent med forholdet som begrunner klagen. Slik klage rettes skriftlig og begrunnet til studieadministrasjonen.</article><article class="numberedLegalP" data-numerator="2" id="kapittel-4-paragraf-14-nummer-2">(2) Sensurvedtaket skal oppheves hvis det er begått formelle feil som kan ha hatt betydning for studentens prestasjon eller bedømmelse av denne.</article><article class="numberedLegalP" data-numerator="3" id="kapittel-4-paragraf-14-nummer-3">(3) Ny sensur gjennomføres hvis feil kan rettes opp ved ny sensur av innleverte arbeider. Ved ny sensurering benyttes ny(e) sensor(er).</article><article class="numberedLegalP" data-numerator="4" id="kapittel-4-paragraf-14-nummer-4">(4) Hvis feilen ikke kan rettes opp gjennom en ny sensur, skal det holdes en ny eksamen, prøve eller lignende med nye sensorer.</article><article class="numberedLegalP" data-numerator="5" id="kapittel-4-paragraf-14-nummer-5">(5) Karakterfastsetting ved ny sensurering etter denne paragrafen kan påklages etter reglene i § 4-13 i denne forskrift.</article><article class="numberedLegalP" data-numerator="6" id="kapittel-4-paragraf-14-nummer-6">(6) Er krav om begrunnelse for eller klage over karakterfastsetting fremsatt, løper klagefristen etter første ledd fra studenten har fått begrunnelse eller endelig avgjørelse av klagen foreligger.</article><article class="numberedLegalP" data-numerator="7" id="kapittel-4-paragraf-14-nummer-7">(7) Styret ved Bårdar Akademiet er klageinstans for vedtak etter denne paragrafen.</article><article class="numberedLegalP" data-numerator="8" id="kapittel-4-paragraf-14-nummer-8">(8) Fagskolen eller klageinstansen kan bestemme at det skal foretas en ny sensur eller holdes en ny eksamen, prøve eller lignende hvis det er begått formelle feil som kan ha hatt innvirkning på én eller flere studenters prestasjoner eller bedømmelsen av disse, uten at det foreligger noen konkret klage.</article></article><article class="legalArticle" data-lovdata-URL="LTI/forskrift/2019-12-17-2232/§4-15" data-name="§4-15" id="kapittel-4-paragraf-15"><h3 class="legalArticleHeader"><span class="legalArticleValue">§ 4-15</span>. <span class="legalArticleTitle">Annullering av eksamen, prøve eller annen vurdering og godkjenning av emne</span></h3><article class="numberedLegalP" data-numerator="1" id="kapittel-4-paragraf-15-nummer-1">(1) Styret kan annullere resultatet av en eksamen, prøve eller lignende eller godkjenningen av et emne dersom en student forsettlig eller grovt uaktsomt har fusket, eller forsettlig har forsøkt å fuske, i forbindelse med eksamenen, prøven eller lignende, eller under gjennomføringen av emnet.</article><article class="numberedLegalP" data-numerator="2" id="kapittel-4-paragraf-15-nummer-2">(2) Handlinger eller forhold som tar sikte på å gi studenten, eller en medstudent, et uberettiget fortrinn regnes som fusk. Det samme gjelder for handlinger som medfører at studentens, eller en medstudents, kunnskaper og ferdigheter ikke blir prøvd og vurdert på en upartisk og faglig betryggende måte.</article><article class="numberedLegalP" data-numerator="3" id="kapittel-4-paragraf-15-nummer-3">(3) Hvis en student har brukt et falskt vitnemål eller andre falske dokumenter eller har opptrådt uredelig på annen måte og dermed fått adgang til å avlegge en eksamen, en prøve eller et annet arbeid som bedømmes med karakterer, kan styret annullere resultatet.</article><article class="numberedLegalP" data-numerator="4" id="kapittel-4-paragraf-15-nummer-4">(4) Styret kan også annullere godkjenningen av emner hvis en student på tilsvarende urettmessig grunnlag har fått rett til å studere.</article><article class="numberedLegalP" data-numerator="5" id="kapittel-4-paragraf-15-nummer-5">(5) Hvis en student har fått fritak eller godskriving ved å benytte et falskt vitnemål eller andre falske dokumenter, eller ved å opptre uredelig på annen måte, kan styret annullere fritaket eller godskrivingen.</article><article class="numberedLegalP" data-numerator="6" id="kapittel-4-paragraf-15-nummer-6">(6) Adgangen til å annullere foreldes ikke.</article><article class="numberedLegalP" data-numerator="7" id="kapittel-4-paragraf-15-nummer-7">(7) Når styret har fattet et vedtak om annullering, skal studenten levere eventuelle vitnemål eller karakterutskrifter tilbake til fagskolen.</article><article class="numberedLegalP" data-numerator="8" id="kapittel-4-paragraf-15-nummer-8">(8) Vedtak om annullering er enkeltvedtak og kan påklages til nasjonalt klageorgan for fagskoleutdanning.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2019-12-17-2232/KAPITTEL_5"><h2>Kapittel 5. Disiplinære sanksjoner</h2><article class="legalArticle" data-lovdata-URL="LTI/forskrift/2019-12-17-2232/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Bortvisning og utestenging</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) Hvis en student, til tross for en skriftlig advarsel fra fagskolen, gjentatte ganger opptrer på en måte som virker grovt forstyrrende på medstudenters arbeid eller virksomheten ved fagskolen ellers, kan styret fatte vedtak om at studenten skal bortvises i inntil ett år.</article><article class="numberedLegalP" data-numerator="2" id="kapittel-5-paragraf-1-nummer-2">(2) Rektoren kan fatte vedtak om bortvisning dersom en sak ikke kan eller bør vente til styret kan komme sammen. Et slikt vedtak gjelder inntil styret kan fatte et endelig vedtak i saken.</article><article class="numberedLegalP" data-numerator="3" id="kapittel-5-paragraf-1-nummer-3">(3) Bortvisning innebærer ikke at studenten fratas eksamensrett.</article><article class="numberedLegalP" data-numerator="4" id="kapittel-5-paragraf-1-nummer-4">(4) Hvis en student, til tross for en skriftlig advarsel fra fagskolen, ikke retter seg etter et vedtak om bortvisning, kan styret vedta å utestenge studenten fra utdanningen i inntil ett år.</article><article class="numberedLegalP" data-numerator="5" id="kapittel-5-paragraf-1-nummer-5">(5) Utestenging fra studiet innebærer at studenten fratas eksamensretten.</article><article class="numberedLegalP" data-numerator="6" id="kapittel-5-paragraf-1-nummer-6">(6) Hvis en student har skapt fare for liv eller helse, eller har opptrådt grovt usømmelig overfor noen som studenten har møtt i forbindelse med undervisning eller praksisstudier, kan styret vedta at studenten skal utestenges fra fagskoleutdanning med klinisk undervisning og praksisstudier i inntil tre år. Tilsvarende gjelder hvis en student har brutt lovfestet taushetsplikt.</article><article class="numberedLegalP" data-numerator="7" id="kapittel-5-paragraf-1-nummer-7">(7) Hvis en student har benyttet et falskt vitnemål, andre falske dokumenter eller på annen måte har opptrådt uredelig, jf. § 4-15 i denne forskrift, kan styret vedta at studenten skal utestenges fra all utdanning ved skolen i inntil ett år. Tilsvarende gjelder for en student som forsettlig har medvirket til fusk.</article><article class="numberedLegalP" data-numerator="8" id="kapittel-5-paragraf-1-nummer-8">(8) Studenten har rett til å uttale seg før det fattes vedtak i en sak om bortvisning eller utestenging.</article><article class="numberedLegalP" data-numerator="9" id="kapittel-5-paragraf-1-nummer-9">(9) Et vedtak om å bortvise eller utestenge en student skal fattes med minst to tredels flertall.</article><article class="numberedLegalP" data-numerator="10" id="kapittel-5-paragraf-1-nummer-10">(10) Vedtak om bortvisning og utestenging er enkeltvedtak og kan påklages til nasjonalt klageorgan for fagskoleutdanning.</article></article><article class="legalArticle" data-lovdata-URL="LTI/forskrift/2019-12-17-2232/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Vurdering av skikkethet</span></h3><article class="numberedLegalP" data-numerator="1" id="kapittel-5-paragraf-2-nummer-1">(1) I utdanninger som forskriftsmessig omfattes av krav til vurdering av skikkethet, skal fagskolen vurdere om de enkelte studentene er skikket for yrket. Studentenes skikkethet skal da vurderes gjennom hele utdanningen.</article><article class="numberedLegalP" data-numerator="2" id="kapittel-5-paragraf-2-nummer-2">(2) Et vitnemål for fullført og bestått utdanning innebærer at kandidaten er vurdert som skikket for yrket.</article><article class="numberedLegalP" data-numerator="3" id="kapittel-5-paragraf-2-nummer-3">(3) Styret kan vedta at en student ikke er skikket for yrket. Ved slike vedtak kan det også vedtas at studenten skal utestenges fra utdanningen i inntil fem år.</article><article class="numberedLegalP" data-numerator="4" id="kapittel-5-paragraf-2-nummer-4">(4) En student har rett til å uttale seg før det fattes vedtak i en sak om skikkethet eller utestenging.</article><article class="numberedLegalP" data-numerator="5" id="kapittel-5-paragraf-2-nummer-5">(5) Slike vedtak skal fattes med minst to tredels flertall.</article><article class="numberedLegalP" data-numerator="6" id="kapittel-5-paragraf-2-nummer-6">(6) Vedtak om uskikkethet og utestenging på bakgrunn av uskikkethet er enkeltvedtak og kan påklages til nasjonalt klageorgan for fagskoleutdanning.</article></article><article class="legalArticle" data-lovdata-URL="LTI/forskrift/2019-12-17-2232/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Krav om politiattest</span></h3><article class="numberedLegalP" data-numerator="1" id="kapittel-5-paragraf-3-nummer-1">(1) I utdanninger der studenter kan komme i kontakt med mindreårige som del av klinisk undervisning eller praksisstudier, kan fagskolen bestemme at studentene, ved opptak eller underveis i utdanningen, skal legge frem politiattest som omtalt i politiregisterloven § 39 første ledd.</article><article class="numberedLegalP" data-numerator="2" id="kapittel-5-paragraf-3-nummer-2">(2) En student som er dømt eller har vedtatt et forelegg for et straffbart forhold som omtalt i politiregisterloven § 39 første ledd eller annet ledd, kan utestenges fra praksisstudier eller klinisk undervisning dersom deltakelse må regnes som uforsvarlig på grunn av den kontakten studenten da får med mennesker.</article><article class="numberedLegalP" data-numerator="3" id="kapittel-5-paragraf-3-nummer-3">(3) En student som er siktet eller tiltalt for et straffbart forhold som omtalt i politiregisterloven § 39 første ledd eller annet ledd, kan utestenges fra praksisstudier eller klinisk undervisning inntil en rettskraftig dom foreligger, eller til saken er henlagt dersom deltakelse må regnes som uforsvarlig på grunn av den kontakten studenten da får med mennesker.</article><article class="numberedLegalP" data-numerator="4" id="kapittel-5-paragraf-3-nummer-4">(4) Styret fatter vedtak om slik utestengelse fra klinisk undervisning eller praksisstudier. Vedtaket skal fattes på grunnlag av uttalelsene fra fagskolen.</article><article class="numberedLegalP" data-numerator="5" id="kapittel-5-paragraf-3-nummer-5">(5) Slike vedtak skal fattes med minst to tredels flertall.</article><article class="numberedLegalP" data-numerator="6" id="kapittel-5-paragraf-3-nummer-6">(6) Vedtak om utestenging med bakgrunn i politiattest er enkeltvedtak og kan påklages til nasjonalt klageorgan for fagskoleutdanning.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2019-12-17-2232/KAPITTEL_6"><h2>Kapittel 6. Rett til permisjon</h2><article class="legalArticle" data-lovdata-URL="LTI/forskrift/2019-12-17-2232/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Rett til permisjon i forbindelse med fødsel og omsorg for barn</span></h3><article class="numberedLegalP" data-numerator="1" id="kapittel-6-paragraf-1-nummer-1">(1) En student som får barn under studiene, har rett til permisjon fra studiene under svangerskapet og til omsorg for barn.</article><article class="numberedLegalP" data-numerator="2" id="kapittel-6-paragraf-1-nummer-2">(2) I permisjonsperioden har studenten fortsatt status som student og har rett til å gjenoppta utdanningen på samme nivå som før permisjonen.</article><article class="numberedLegalP" data-numerator="3" id="kapittel-6-paragraf-1-nummer-3">(3) Skolen skal med bakgrunn i en faglig vurdering legge til rette for at studenter som er i permisjon kan gjenoppta utdanningen så raskt som mulig etter endt permisjon.</article><article class="numberedLegalP" data-numerator="4" id="kapittel-6-paragraf-1-nummer-4">(4) En gravid student har rett til utsatt eksamen hvis eksamensdatoen er i perioden mellom tre uker før fastsatt termindato og seks uker etter fødsel.</article><article class="numberedLegalP" data-numerator="5" id="kapittel-6-paragraf-1-nummer-5">(5) En student som blir far har rett til utsatt eksamen hvis eksamensdatoen er innenfor to uker etter fødselen.</article><article class="numberedLegalP" data-numerator="6" id="kapittel-6-paragraf-1-nummer-6">(6) Retten til permisjon og til utsatt eksamen gjelder tilsvarende ved adopsjon.</article><article class="numberedLegalP" data-numerator="7" id="kapittel-6-paragraf-1-nummer-7">(7) Søknad om permisjon rettes til studieadministrasjonen så snart studenten er kjent med forholdene som gir grunnlag for permisjonssøknaden.</article><article class="numberedLegalP" data-numerator="8" id="kapittel-6-paragraf-1-nummer-8">(8) I vurderingen av permisjonens varighet tas det hensyn til utdanningsforløpet og de relevante bestemmelsene i arbeidsmiljøloven så langt de passer.</article><article class="numberedLegalP" data-numerator="9" id="kapittel-6-paragraf-1-nummer-9">(9) Vedtak om permisjon fattes av studieadministrasjonen og kan påklages. Slik klage rettes til studieadministrasjonen. Styret ved Bårdar Akademiet AS er klageorgan. Se kapittel 7 for informasjon om klagebehandling.</article></article><article class="legalArticle" data-lovdata-URL="LTI/forskrift/2019-12-17-2232/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Annet grunnlag for permisjon</span></h3><article class="legalP" id="kapittel-6-paragraf-2-ledd-1">Fagskolen kan fastsette egne retningslinjer for permisjon med bakgrunn i spesielle forhold utover forhold beskrevet i § 6-1. Slike retningslinjer fremkommer da via skolens intranett.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2019-12-17-2232/KAPITTEL_7"><h2>Kapittel 7. Klageordning og klageorganer</h2><article class="legalArticle" data-lovdata-URL="LTI/forskrift/2019-12-17-2232/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Klagerett</span></h3><article class="numberedLegalP" data-numerator="1" id="kapittel-7-paragraf-1-nummer-1">(1) Studenten har rett til å klage på alle enkeltvedtak fattet av skolen jf. forvaltningsloven § 2 første ledd bokstav b og § 28.</article><article class="numberedLegalP" data-numerator="2" id="kapittel-7-paragraf-1-nummer-2">(2) Alle enkeltvedtak skal være skriftlige og inneholde en begrunnelse for vedtaket.</article><article class="numberedLegalP" data-numerator="3" id="kapittel-7-paragraf-1-nummer-3">(3) Dersom begrunnelse ikke foreligger sammen med vedtaket, kan studenten henvende seg til den som fattet vedtaket og be om begrunnelse.</article><article class="numberedLegalP" data-numerator="4" id="kapittel-7-paragraf-1-nummer-4">(4) En klage skal alltid rettes mot instansen som opprinnelig fattet vedtaket. Dersom klagen ikke gis medhold i første instans oversendes klagen til klageorganet.</article></article><article class="legalArticle" data-lovdata-URL="LTI/forskrift/2019-12-17-2232/§7-2" data-name="§7-2" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Klagefrist</span></h3><article class="numberedLegalP" data-numerator="1" id="kapittel-7-paragraf-2-nummer-1">(1) Klagefrist på alle enkeltvedtak er tre uker etter at studenten har mottatt vedtaket eller etter at studenten burde vært kjent med forholdet som begrunner klagen.</article><article class="numberedLegalP" data-numerator="2" id="kapittel-7-paragraf-2-nummer-2">(2) Dersom studenten har bedt om begrunnelse for vedtaket, gjelder klagefristen fra begrunnelsen er mottatt.</article><article class="numberedLegalP" data-numerator="3" id="kapittel-7-paragraf-2-nummer-3">(3) Klage som er fremsatt etter utløpet av klagefristen skal avvises. Klagen skal likevel behandles når vilkårene i forvaltningsloven § 31 er oppfylt.</article></article><article class="legalArticle" data-lovdata-URL="LTI/forskrift/2019-12-17-2232/§7-3" data-name="§7-3" id="kapittel-7-paragraf-3"><h3 class="legalArticleHeader"><span class="legalArticleValue">§ 7-3</span>. <span class="legalArticleTitle">Klagens innhold</span></h3><article class="numberedLegalP" data-numerator="1" id="kapittel-7-paragraf-3-nummer-1">(1) En klage må være skriftlig og inneholde informasjon om vedtaket det klages på, samt endringen som ønskes i vedtaket det klages over.</article><article class="numberedLegalP" data-numerator="2" id="kapittel-7-paragraf-3-nummer-2">(2) Klagen bør være begrunnet.</article><article class="numberedLegalP" data-numerator="3" id="kapittel-7-paragraf-3-nummer-3">(3) Klagen må være undertegnet og datert.</article></article><article class="legalArticle" data-lovdata-URL="LTI/forskrift/2019-12-17-2232/§7-4" data-name="§7-4" id="kapittel-7-paragraf-4"><h3 class="legalArticleHeader"><span class="legalArticleValue">§ 7-4</span>. <span class="legalArticleTitle">Veiledning, hjelp og støtte</span></h3><article class="numberedLegalP" data-numerator="1" id="kapittel-7-paragraf-4-nummer-1">(1) Skolen skal informere studenten om klageadgang, klagefrist, klageinstans og fremgangsmåte ved klage, samt retten til å se sakens dokumenter. Denne informasjonen skal gis i alle enkeltvedtak.</article><article class="numberedLegalP" data-numerator="2" id="kapittel-7-paragraf-4-nummer-2">(2) Studenten kan få hjelp og støtte fra studieadministrasjonen til utforming av en skriftlig klage. Dersom klagen gjelder en disiplinær sanksjon, har studenten rett til å la seg bistå i alle trinn av saksbehandlingen.</article></article><article class="legalArticle" data-lovdata-URL="LTI/forskrift/2019-12-17-2232/§7-5" data-name="§7-5" id="kapittel-7-paragraf-5"><h3 class="legalArticleHeader"><span class="legalArticleValue">§ 7-5</span>. <span class="legalArticleTitle">Instruks for lokal klagenemnd</span></h3><article class="numberedLegalP" data-numerator="1" id="kapittel-7-paragraf-5-nummer-1">(1) Skolens styre skal hvert år opprette en lokal klagenemnd som oppfyller vilkårene i lov om høyere yrkesfaglig utdanning, § 20.</article><article class="numberedLegalP" data-numerator="2" id="kapittel-7-paragraf-5-nummer-2">(2) Den lokale klagenemnden behandler klager på fagskolens enkeltvedtak, med unntak av de enkeltvedtak som påklages til Nasjonalt klageorgan for fagskoleutdanning. Dette gjelder klager på enkeltvedtak som omhandler formelle feil på eksamen, annullering, bortvisning og utestenging, samt klager på vedtak knyttet til vurdering av skikkethet og krav til politiattest.</article><article class="numberedLegalP" data-numerator="3" id="kapittel-7-paragraf-5-nummer-3">(3) Klage på karakterfastsetting skal ikke behandles av den lokale klagenemnden. Se § 4-13 for mer informasjon.</article><article class="numberedLegalP" data-numerator="4" id="kapittel-7-paragraf-5-nummer-4">(4) Styret ved Bårdar Akademiet er klageorgan for saker som ikke skal behandles av lokal klagenemnd, og der det ikke er fastsatt annet klagereglement.</article><article class="numberedLegalP" data-numerator="5" id="kapittel-7-paragraf-5-nummer-5">(5) Den lokale klagenemndas vedtak i saker som gjelder klage på fagskolens enkeltvedtak, kan ikke påklages.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2019-12-17-2232/KAPITTEL_8"><h2>Kapittel 8. Øvrige bestemmelser</h2><article class="legalArticle" data-lovdata-URL="LTI/forskrift/2019-12-17-2232/§8-1" data-name="§8-1" id="kapittel-8-paragraf-1"><h3 class="legalArticleHeader"><span class="legalArticleValue">§ 8-1</span>. <span class="legalArticleTitle">Nærmere regler</span></h3><article class="numberedLegalP" data-numerator="1" id="kapittel-8-paragraf-1-nummer-1">(1) Styret, eller den styret delegerer til, kan fastsette nærmere regler til forskriften der dette er angitt i forskriften.</article><article class="numberedLegalP" data-numerator="2" id="kapittel-8-paragraf-1-nummer-2">(2) Styret, eller den styret delegerer til, kan fastsette generelle administrative bestemmelser for gjennomføring av opptak, studier og eksamen, for behandling av saker om fusk og om tildeling av grader og vitnemål.</article></article><article class="legalArticle" data-lovdata-URL="LTI/forskrift/2019-12-17-2232/§8-2" data-name="§8-2" id="kapittel-8-paragraf-2"><h3 class="legalArticleHeader"><span class="legalArticleValue">§ 8-2</span>. <span class="legalArticleTitle">Ikrafttredelse</span></h3><article class="legalP" id="kapittel-8-paragraf-2-ledd-1">Forskriften trer i kraft 20. januar 2020. Samtidig oppheves forskrift 5. desember 2018 nr. 2311 om høyere yrkesfaglig utdanning (fagskoleutdanning) ved Bårdar Akademiet.</article></article></section></main></body></html>