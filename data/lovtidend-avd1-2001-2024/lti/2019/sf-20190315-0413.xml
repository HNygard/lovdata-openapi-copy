<!DOCTYPE html><html lang="no"><head><title>Forskrift om nasjonal retningslinje for ergoterapeututdanning</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-03-15-413</dd><dt class="dokid">DokumentID</dt><dd class="dokid">LTI/forskrift/2019-03-15-413</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2019-07-01, fra og med opptak til studieåret 2020–2021, 2023-12-31</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-12-01-1374</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-2</li></ul></dd><dt class="dateOfPublication">Kunngjort</dt><dd class="dateOfPublication">2019-04-01 15:15</dd><dt class="journalNumber">Journalnummer</dt><dd class="journalNumber">2019-0231</dd><dt class="titleShort">Korttittel</dt><dd class="titleShort">Forskrift om nasjonal retningslinje for ergoterapeututdanning</dd><dt class="title">Tittel</dt><dd class="title">Forskrift om nasjonal retningslinje for ergoterapeututdanning</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 15. mars 2019 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-2 andre ledd.</dd><dt class="refid">RefID</dt><dd class="refid">forskrift/2019-03-15-413</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om nasjonal retningslinje for ergoterapeututdanning<ul class="tocSubUl"><li>Kapittel 1. Virkeområde og formål<ul class="tocSubUl"><li>§ 1. Virkeområde og formål</li><li>§ 2. Formål med utdanningen</li><li>§ 3. Kompetanseområder</li></ul></li><li>Kapittel 2. Læringsutbytte for kompetanseområdet aktivitet og deltakelse i hverdagslivet<ul class="tocSubUl"><li>§ 4. Aktivitet og deltakelse – Kunnskap</li><li>§ 5. Aktivitet og deltakelse – Ferdigheter</li><li>§ 6. Aktivitet og deltakelse – Generell kompetanse</li></ul></li><li>Kapittel 3. Læringsutbytte for kompetanseområdet ergoterapeutisk profesjonsutøvelse<ul class="tocSubUl"><li>§ 7. Ergoterapeutisk profesjonsutøvelse – Kunnskap</li><li>§ 8. Ergoterapeutisk profesjonsutøvelse – Ferdigheter</li><li>§ 9. Ergoterapeutisk profesjonsutøvelse – Generell kompetanse</li></ul></li><li>Kapittel 4. Læringsutbytte for kompetanseområdet rehabilitering, habilitering og behandling<ul class="tocSubUl"><li>§ 10. Rehabilitering, habilitering og behandling – Kunnskap</li><li>§ 11. Rehabilitering, habilitering og behandling – Ferdigheter</li><li>§ 12. Rehabilitering, habilitering og behandling – Generell kompetanse</li></ul></li><li>Kapittel 5. Læringsutbytte for kompetanseområdet tilgjengelighet, teknologi og tilrettelegging<ul class="tocSubUl"><li>§ 13. Tilgjengelighet, teknologi og tilrettelegging – Kunnskap</li><li>§ 14. Tilgjengelighet, teknologi og tilrettelegging – Ferdigheter</li><li>§ 15. Tilgjengelighet, teknologi og tilrettelegging – Generell kompetanse</li></ul></li><li>Kapittel 6. Læringsutbytte for kompetanseområdet inkludering, deltakelse og tilhørighet<ul class="tocSubUl"><li>§ 16. Inkludering, deltakelse og tilhørighet – Kunnskap</li><li>§ 17. Inkludering, deltakelse og tilhørighet – Ferdigheter</li><li>§ 18. Inkludering, deltakelse og tilhørighet – Generell kompetanse</li></ul></li><li>Kapittel 7. Læringsutbytte for kompetanseområdet innovasjon, fagutvikling og ledelse<ul class="tocSubUl"><li>§ 19. Innovasjon, fagutvikling og ledelse – Kunnskap</li><li>§ 20. Innovasjon, fagutvikling og ledelse – Ferdigheter</li><li>§ 21. Innovasjon, fagutvikling og ledelse – Generell kompetanse</li></ul></li><li>Kapittel 8. Studiets oppbygging og praksisstudier<ul class="tocSubUl"><li>§ 22. Studiets oppbygging</li><li>§ 23. Praksisstudier</li></ul></li><li>Kapittel 9. Ikrafttredelse og overgangsordninger<ul class="tocSubUl"><li>§ 24. Ikrafttredelse og overgangsordninger</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2019-03-15-413" id="dokument"><h1>Forskrift om nasjonal retningslinje for ergoterapeututdanning</h1><section class="section" data-name="kap1" id="kapittel-1" data-lovdata-URL="LTI/forskrift/2019-03-15-413/KAPITTEL_1"><h2>Kapittel 1. Virkeområde og formål</h2><article class="legalArticle" data-lovdata-URL="LTI/forskrift/2019-03-15-413/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde og formål</span></h3><article class="legalP" id="kapittel-1-paragraf-1-ledd-1">Forskriften gjelder for universiteter og høyskoler som gir ergoterapeututdanning, og som er akkreditert etter lov om universiteter og høyskoler § 1-2 og § 3-1.</article><article class="legalP" id="kapittel-1-paragraf-1-ledd-2">Forskriften gjelder for 3-årig bachelorgrad i ergoterapi.</article><article class="legalP" id="kapittel-1-paragraf-1-ledd-3">Forskriften skal sikre et nasjonalt likeverdig faglig nivå, slik at kandidatene som uteksamineres har en felles sluttkompetanse, uavhengig av utdanningsinstitusjon.</article></article><article class="legalArticle" data-lovdata-URL="LTI/forskrift/2019-03-15-413/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Formål med utdanningen</span></h3><article class="legalP" id="kapittel-1-paragraf-2-ledd-1">Formålet med ergoterapeututdanningen er å utdanne kandidater med kjernekompetanse i å forstå og endre samspill mellom person, aktivitet og omgivelser for å fremme helse, deltakelse og inkludering.</article><article class="legalP" id="kapittel-1-paragraf-2-ledd-2">Ergoterapeututdanningen skal gi kandidaten bred kunnskap om personers forutsetninger for aktivitet og omgivelsenes innvirkning. Kandidaten skal ha ferdigheter til å analysere, tilpasse og anvende meningsfull aktivitet overfor personer i alle aldre, livsfaser og på ulike arenaer. Kandidaten skal fremvise profesjonsidentitet, grunnleggende fagkunnskap og ferdigheter og bidra til å utvikle ergoterapi som fagfelt. Utdanningen skal kvalifisere kandidaten til selvstendig å bidra på alle områder der deltakelse og inkludering hindres av individuelle eller strukturelle barrierer. Den skal ha nærhet til praksis og gi kandidaten kompetanse til å praktisere kunnskapsbasert ergoterapi, i samarbeid med andre og med mål om å finne løsninger og utvikle praksis.</article><article class="legalP" id="kapittel-1-paragraf-2-ledd-3">Utdanningen skal også sikre kompetanse og holdninger som danner grunnlag for likeverdige tjenestetilbud for alle grupper i samfunnet, deriblant samers status som urfolk og deres rettigheter til språklige og kulturelt tilrettelagte tjenester.</article></article><article class="legalArticle" data-lovdata-URL="LTI/forskrift/2019-03-15-413/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Kompetanseområder</span></h3><article class="legalP" id="kapittel-1-paragraf-3-ledd-1">Ergoterapeututdanningen skal gi læringsutbytte i tråd med kravene i kapittel 2 til 7 under følgende kompetanseområder:<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1">Aktivitet og deltakelse i hverdagslivet</article></article></li><li data-li-identifier="-" data-name="-"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1">Ergoterapeutisk profesjonsutøvelse</article></article></li><li data-li-identifier="-" data-name="-"><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1">Rehabilitering, habilitering og behandling</article></article></li><li data-li-identifier="-" data-name="-"><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1">Tilgjengelighet, teknologi og tilrettelegging</article></article></li><li data-li-identifier="-" data-name="-"><article class="listArticle" id="kapittel-1-paragraf-3-ledd-1-punkt-5"><article class="legalP" id="kapittel-1-paragraf-3-ledd-1-punkt-5-ledd-1">Inkludering, deltakelse og tilhørighet</article></article></li><li data-li-identifier="-" data-name="-"><article class="listArticle" id="kapittel-1-paragraf-3-ledd-1-punkt-6"><article class="legalP" id="kapittel-1-paragraf-3-ledd-1-punkt-6-ledd-1">Innovasjon, fagutvikling og ledelse.</article></article></li></ul></article><article class="legalP" id="kapittel-1-paragraf-3-ledd-2">Læringsutbyttebeskrivelsene i § 7 b og d, § 8 a og b, § 9 b–d, § 11 b, § 12 a og b, § 14 c, § 16 c, d og f, § 17 e, § 19 a og b, § 20 b og § 21 a, er basert på forskrift 6. september 2017 nr. 1353 om felles rammeplan for helse- og sosialfagutdanninger § 2, og tilpasset utdanningen.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2019-03-15-413/KAPITTEL_2"><h2>Kapittel 2. Læringsutbytte for kompetanseområdet aktivitet og deltakelse i hverdagslivet</h2><article class="legalArticle" data-lovdata-URL="LTI/forskrift/2019-03-15-413/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Aktivitet og deltakelse – Kunnskap</span></h3><article class="legalP" id="kapittel-2-paragraf-1-ledd-1">Kandidaten<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">har bred kunnskap om aktivitetsvitenskap og sentrale aktivitetsteorier og -modeller i ergoterapi</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">har bred kunnskap om hvordan aktivitetsanalyse, vurdering av fysiske, psykiske, kognitive og sosiale funksjoner og meningsfull aktivitet brukes målrettet i intervensjon for å fremme mestring og selvstendighet i hverdagslivet</article></article></li><li data-li-identifier="c)" data-name="c)"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">har bred kunnskap om hvordan personers aktivitet, deltakelse og helse påvirker hverandre og inngår i samspill med omgivelsene gjennom livsløpet</article></article></li><li data-li-identifier="d)" data-name="d)"><article class="listArticle" id="kapittel-2-paragraf-1-ledd-1-punkt-4"><article class="legalP" id="kapittel-2-paragraf-1-ledd-1-punkt-4-ledd-1">har bred kunnskap om forutsetninger for aktivitetsutførelse</article></article></li><li data-li-identifier="e)" data-name="e)"><article class="listArticle" id="kapittel-2-paragraf-1-ledd-1-punkt-5"><article class="legalP" id="kapittel-2-paragraf-1-ledd-1-punkt-5-ledd-1">har bred kunnskap om betydningen hverdagslivets aktiviteter, lek, læring og arbeid har for helse og identitet</article></article></li><li data-li-identifier="f)" data-name="f)"><article class="listArticle" id="kapittel-2-paragraf-1-ledd-1-punkt-6"><article class="legalP" id="kapittel-2-paragraf-1-ledd-1-punkt-6-ledd-1">har kunnskap om hvordan levevaner og aktivitetsbalanse kan fremme helse og livskvalitet</article></article></li><li data-li-identifier="g)" data-name="g)"><article class="listArticle" id="kapittel-2-paragraf-1-ledd-1-punkt-7"><article class="legalP" id="kapittel-2-paragraf-1-ledd-1-punkt-7-ledd-1">har kunnskap om å fremme aktiv aldring og eldres mestring av hverdagslivets aktiviteter.</article></article></li></ul></article></article><article class="legalArticle" data-lovdata-URL="LTI/forskrift/2019-03-15-413/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Aktivitet og deltakelse – Ferdigheter</span></h3><article class="legalP" id="kapittel-2-paragraf-2-ledd-1">Kandidaten<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">kan beherske aktivitetsanalyse og ergoterapeutiske arbeidsprosesser gjennom kartlegging og intervensjoner</article></article></li><li data-li-identifier="b)" data-name="b)"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">kan beherske aktivitetsbaserte kartleggings- og undersøkelsesredskaper</article></article></li><li data-li-identifier="c)" data-name="c)"><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">kan anvende aktiviteter metodisk for å fremme aktivitetsutførelse</article></article></li><li data-li-identifier="d)" data-name="d)"><article class="listArticle" id="kapittel-2-paragraf-2-ledd-1-punkt-4"><article class="legalP" id="kapittel-2-paragraf-2-ledd-1-punkt-4-ledd-1">kan anvende faglig kunnskap om å tilpasse aktiviteter for å utvikle eller vedlikeholde ferdigheter, aktivitetsvaner og aktivitetsroller</article></article></li><li data-li-identifier="e)" data-name="e)"><article class="listArticle" id="kapittel-2-paragraf-2-ledd-1-punkt-5"><article class="legalP" id="kapittel-2-paragraf-2-ledd-1-punkt-5-ledd-1">kan anvende faglig kunnskap for å engasjere og involvere personer i hverdagslivets aktiviteter.</article></article></li></ul></article></article><article class="legalArticle" data-lovdata-URL="LTI/forskrift/2019-03-15-413/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Aktivitet og deltakelse – Generell kompetanse</span></h3><article class="legalP" id="kapittel-2-paragraf-3-ledd-1">Kandidaten<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">kan planlegge og tilrettelegge for at personer med funksjonsnedsettelser kan delta i meningsfulle og verdsatte aktiviteter.</article></article></li></ul></article></article></section><section class="section" data-name="kap3" id="kapittel-3" data-lovdata-URL="LTI/forskrift/2019-03-15-413/KAPITTEL_3"><h2>Kapittel 3. Læringsutbytte for kompetanseområdet ergoterapeutisk profesjonsutøvelse</h2><article class="legalArticle" data-lovdata-URL="LTI/forskrift/2019-03-15-413/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Ergoterapeutisk profesjonsutøvelse – Kunnskap</span></h3><article class="legalP" id="kapittel-3-paragraf-1-ledd-1">Kandidaten<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">har bred kunnskap om ergoterapeutiske arbeidsprosesser og -metoder som fremmer aktivitet og deltakelse</article></article></li><li data-li-identifier="b)" data-name="b)"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">har kunnskap om og holder seg oppdatert på relevant lovverk for ergoterapeutisk profesjonsutøvelse</article></article></li><li data-li-identifier="c)" data-name="c)"><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">har kunnskap om ergoterapifagets historie, utvikling, egenart og betydning i samfunnet</article></article></li><li data-li-identifier="d)" data-name="d)"><article class="listArticle" id="kapittel-3-paragraf-1-ledd-1-punkt-4"><article class="legalP" id="kapittel-3-paragraf-1-ledd-1-punkt-4-ledd-1">har kunnskap om menneskerettigheter, brukermedvirkning, veiledning, kommunikasjon, etikk og relasjonsbygging.</article></article></li></ul></article></article><article class="legalArticle" data-lovdata-URL="LTI/forskrift/2019-03-15-413/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Ergoterapeutisk profesjonsutøvelse – Ferdigheter</span></h3><article class="legalP" id="kapittel-3-paragraf-2-ledd-1">Kandidaten<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">kan finne og henvise til lovverk som er relevant for ergoterapeutisk profesjonsutøvelse</article></article></li><li data-li-identifier="b)" data-name="b)"><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">kan identifisere, reflektere over og anvende terapeutisk og etisk kompetanse i møte med brukere, pasienter, pårørende og relevant personell som er i lærings-, mestrings- og endringsprosesser</article></article></li><li data-li-identifier="c)" data-name="c)"><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">kan anvende veiledende, ressursorienterte, myndiggjørende, problemløsende og kreative strategier som fremmer aktivitet og deltakelse.</article></article></li></ul></article></article><article class="legalArticle" data-lovdata-URL="LTI/forskrift/2019-03-15-413/§9" data-name="§9" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Ergoterapeutisk profesjonsutøvelse – Generell kompetanse</span></h3><article class="legalP" id="kapittel-3-paragraf-3-ledd-1">Kandidaten<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">kan reflektere over faglige og helse- og sosialpolitiske spørsmål</article></article></li><li data-li-identifier="b)" data-name="b)"><article class="listArticle" id="kapittel-3-paragraf-3-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1">har innsikt i og kan følge ergoterapeutenes yrkesetiske retningslinjer for å fremme personers rett til aktivitet og deltakelse</article></article></li><li data-li-identifier="c)" data-name="c)"><article class="listArticle" id="kapittel-3-paragraf-3-ledd-1-punkt-3"><article class="legalP" id="kapittel-3-paragraf-3-ledd-1-punkt-3-ledd-1">kan formidle og dokumentere ergoterapeutisk profesjonsutøvelse</article></article></li><li data-li-identifier="d)" data-name="d)"><article class="listArticle" id="kapittel-3-paragraf-3-ledd-1-punkt-4"><article class="legalP" id="kapittel-3-paragraf-3-ledd-1-punkt-4-ledd-1">kan vurdere og forebygge risiko for uønskede hendelser og kjenner til metoder for å følge dette opp systematisk.</article></article></li></ul></article></article></section><section class="section" data-name="kap4" id="kapittel-4" data-lovdata-URL="LTI/forskrift/2019-03-15-413/KAPITTEL_4"><h2>Kapittel 4. Læringsutbytte for kompetanseområdet rehabilitering, habilitering og behandling</h2><article class="legalArticle" data-lovdata-URL="LTI/forskrift/2019-03-15-413/§10" data-name="§10" id="kapittel-4-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Rehabilitering, habilitering og behandling – Kunnskap</span></h3><article class="legalP" id="kapittel-4-paragraf-1-ledd-1">Kandidaten<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">har bred kunnskap om ergoterapeuters tilnærming innen rehabilitering og habilitering</article></article></li><li data-li-identifier="b)" data-name="b)"><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1">har bred kunnskap om hvordan ergoterapeuter kan bidra til etablering og endring av vaner, rutiner og roller</article></article></li><li data-li-identifier="c)" data-name="c)"><article class="listArticle" id="kapittel-4-paragraf-1-ledd-1-punkt-3"><article class="legalP" id="kapittel-4-paragraf-1-ledd-1-punkt-3-ledd-1">har kunnskap om hvordan overgangsfaser i livet har betydning for mestring, aktivitet og deltakelse</article></article></li><li data-li-identifier="d)" data-name="d)"><article class="listArticle" id="kapittel-4-paragraf-1-ledd-1-punkt-4"><article class="legalP" id="kapittel-4-paragraf-1-ledd-1-punkt-4-ledd-1">har kunnskap om palliativ og behandlende ergoterapi.</article></article></li></ul></article></article><article class="legalArticle" data-lovdata-URL="LTI/forskrift/2019-03-15-413/§11" data-name="§11" id="kapittel-4-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Rehabilitering, habilitering og behandling – Ferdigheter</span></h3><article class="legalP" id="kapittel-4-paragraf-2-ledd-1">Kandidaten<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">kan anvende faglig kunnskap om meningsfull aktivitet i personers habilitering, rehabilitering, behandling og palliasjon</article></article></li><li data-li-identifier="b)" data-name="b)"><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1">kan anvende relevant faglig kunnskap om barn og unge, inklusive personers og pårørendes erfaringskompetanse, i terapeutisk samhandling.</article></article></li></ul></article></article><article class="legalArticle" data-lovdata-URL="LTI/forskrift/2019-03-15-413/§12" data-name="§12" id="kapittel-4-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Rehabilitering, habilitering og behandling – Generell kompetanse</span></h3><article class="legalP" id="kapittel-4-paragraf-3-ledd-1">Kandidaten<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-3-ledd-1-punkt-1"><article class="legalP" id="kapittel-4-paragraf-3-ledd-1-punkt-1-ledd-1">kan planlegge og gjennomføre behandling eller tjenester som sikrer barn og unges medvirkning og rettigheter</article></article></li><li data-li-identifier="b)" data-name="b)"><article class="listArticle" id="kapittel-4-paragraf-3-ledd-1-punkt-2"><article class="legalP" id="kapittel-4-paragraf-3-ledd-1-punkt-2-ledd-1">kan planlegge og samhandle både tverrfaglig, tverrprofesjonelt, tverrsektorielt og på tvers av virksomheter og nivåer, og initiere slik samhandling.</article></article></li></ul></article></article></section><section class="section" data-name="kap5" id="kapittel-5" data-lovdata-URL="LTI/forskrift/2019-03-15-413/KAPITTEL_5"><h2>Kapittel 5. Læringsutbytte for kompetanseområdet tilgjengelighet, teknologi og tilrettelegging</h2><article class="legalArticle" data-lovdata-URL="LTI/forskrift/2019-03-15-413/§13" data-name="§13" id="kapittel-5-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Tilgjengelighet, teknologi og tilrettelegging – Kunnskap</span></h3><article class="legalP" id="kapittel-5-paragraf-1-ledd-1">Kandidaten<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-1-ledd-1-punkt-1"><article class="legalP" id="kapittel-5-paragraf-1-ledd-1-punkt-1-ledd-1">har bred kunnskap om bomiljø, universell utforming og tilrettelegging av omgivelsene</article></article></li><li data-li-identifier="b)" data-name="b)"><article class="listArticle" id="kapittel-5-paragraf-1-ledd-1-punkt-2"><article class="legalP" id="kapittel-5-paragraf-1-ledd-1-punkt-2-ledd-1">har bred kunnskap om hvordan teknologi og hjelpemidler kan fremme personers aktivitet og deltakelse</article></article></li><li data-li-identifier="c)" data-name="c)"><article class="listArticle" id="kapittel-5-paragraf-1-ledd-1-punkt-3"><article class="legalP" id="kapittel-5-paragraf-1-ledd-1-punkt-3-ledd-1">har bred kunnskap om ergonomi, tilrettelegging av arbeidsplass og sammenhenger mellom funksjonsnedsettelse, helse og arbeidsdeltakelse.</article></article></li></ul></article></article><article class="legalArticle" data-lovdata-URL="LTI/forskrift/2019-03-15-413/§14" data-name="§14" id="kapittel-5-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Tilgjengelighet, teknologi og tilrettelegging – Ferdigheter</span></h3><article class="legalP" id="kapittel-5-paragraf-2-ledd-1">Kandidaten<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-2-ledd-1-punkt-1"><article class="legalP" id="kapittel-5-paragraf-2-ledd-1-punkt-1-ledd-1">kan anvende faglig kunnskap om omgivelsenes utforming og bomiljø for å fremme selvstendighet, helse og livskvalitet</article></article></li><li data-li-identifier="b)" data-name="b)"><article class="listArticle" id="kapittel-5-paragraf-2-ledd-1-punkt-2"><article class="legalP" id="kapittel-5-paragraf-2-ledd-1-punkt-2-ledd-1">kan anvende faglig kunnskap om ergonomi og tilrettelegging av arbeidsplass</article></article></li><li data-li-identifier="c)" data-name="c)"><article class="listArticle" id="kapittel-5-paragraf-2-ledd-1-punkt-3"><article class="legalP" id="kapittel-5-paragraf-2-ledd-1-punkt-3-ledd-1">kan anvende digital kompetanse og kan bistå i utviklingen av, og bruke, egnet teknologi både på individ- og systemnivå. Videre skal kandidaten også ha kunnskap om digital sikkerhet.</article></article></li></ul></article></article><article class="legalArticle" data-lovdata-URL="LTI/forskrift/2019-03-15-413/§15" data-name="§15" id="kapittel-5-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Tilgjengelighet, teknologi og tilrettelegging – Generell kompetanse</span></h3><article class="legalP" id="kapittel-5-paragraf-3-ledd-1">Kandidaten<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-3-ledd-1-punkt-1"><article class="legalP" id="kapittel-5-paragraf-3-ledd-1-punkt-1-ledd-1">kan utveksle synspunkter og samarbeide med andre om utvikling og bruk av velferdsteknologi</article></article></li><li data-li-identifier="b)" data-name="b)"><article class="listArticle" id="kapittel-5-paragraf-3-ledd-1-punkt-2"><article class="legalP" id="kapittel-5-paragraf-3-ledd-1-punkt-2-ledd-1">har innsikt i og kan reflektere over konsekvenser av digitaliseringen.</article></article></li></ul></article></article></section><section class="section" data-name="kap6" id="kapittel-6" data-lovdata-URL="LTI/forskrift/2019-03-15-413/KAPITTEL_6"><h2>Kapittel 6. Læringsutbytte for kompetanseområdet inkludering, deltakelse og tilhørighet</h2><article class="legalArticle" data-lovdata-URL="LTI/forskrift/2019-03-15-413/§16" data-name="§16" id="kapittel-6-paragraf-1"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Inkludering, deltakelse og tilhørighet – Kunnskap</span></h3><article class="legalP" id="kapittel-6-paragraf-1-ledd-1">Kandidaten<ul class="defaultList"><li data-li-identifier="a)" data-name="a)"><article class="listArticle" id="kapittel-6-paragraf-1-ledd-1-punkt-1"><article class="legalP" id="kapittel-6-paragraf-1-ledd-1-punkt-1-ledd-1">har bred kunnskap om inkluderende og ekskluderende forhold som påvirker deltakelse og tilhørighet</article></article></li><li data-li-identifier="b)" data-name="b)"><article class="listArticle" id="kapittel-6-paragraf-1-ledd-1-punkt-2"><article class="legalP" id="kapittel-6-paragraf-1-ledd-1-punkt-2-ledd-1">har kunnskap om forsknings- og utviklingsarbeid innen ergoterapi som kan knyttes til folkehelse, helsefremmende og forebyggende arbeid</article></article></li><li data-li-identifier="c)" data-name="c)"><article class="listArticle" id="kapittel-6-paragraf-1-ledd-1-punkt-3"><article class="legalP" id="kapittel-6-paragraf-1-ledd-1-punkt-3-ledd-1">har kunnskap om og forholder seg til helse- og sosialpolitikk og kan anvende oppdatert kunnskap om helse- og velferdssystemet, lover, regelverk og veiledere i sin tjenesteutøvelse</article></article></li><li data-li-identifier="d)" data-name="d)"><article class="listArticle" id="kapittel-6-paragraf-1-ledd-1-punkt-4"><article class="legalP" id="kapittel-6-paragraf-1-ledd-1-punkt-4-ledd-1">har kunnskap om hvordan sosiale og helsemessige problemer inkludert omsorgssvikt, vold, overgrep, rus- og sosioøkonomiske problemer har konsekvenser for aktivitetsdeltakelse</article></article></li><li data-li-identifier="e)" data-name="e)"><article class="listArticle" id="kapittel-6-paragraf-1-ledd-1-punkt-5"><article class="legalP" id="kapittel-6-paragraf-1-ledd-1-punkt-5-ledd-1">har kunnskap om inkludering, likestilling og ikke-diskriminering, uavhengig av kjønn, etnisitet, religion og livssyn, funksjonsnedsettelse, seksuell orientering, kjønnsidentitet, kjønnsuttrykk og alder, slik at kandidaten bidrar til å sikre likeverdige tjenester for alle grupper i samfunnet</article></article></li><li data-li-identifier="f)" data-name="f)"><article class="listArticle" id="kapittel-6-paragraf-1-ledd-1-punkt-6"><article class="legalP" id="kapittel-6-paragraf-1-ledd-1-punkt-6-ledd-1">kjenner til minoritetsgruppers rettigheter og aktivitetsdeltakelse, og har kunnskap om og forståelse for samers rettigheter og status som urfolk</article></article></li><li data-li-identifier="g)" data-name="g)"><article class="listArticle" id="kapittel-6-paragraf-1-ledd-1-punkt-7"><article class="legalP" id="kapittel-6-paragraf-1-ledd-1-punkt-7-ledd-1">kjenner til hvordan lokale, nasjonale og globale helse- og miljøutfordringer påvirker aktivitetsmuligheter i ulike kontekster.</article></article></li></ul></article></article><article class="legalArticle" data-lovdata-URL="LTI/forskrift/2019-03-15-413/§17" data-name="§17" id="kapittel-6-paragraf-2"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Inkludering, deltakelse og tilhørighet – Ferdigheter</span></h3><article class="legalP" id="kapittel-6-paragraf-2-ledd-1">Kandidaten<ul class="defaultList"><li data-li-identifier="a)" data-name="a)"><article class="listArticle" id="kapittel-6-paragraf-2-ledd-1-punkt-1"><article class="legalP" id="kapittel-6-paragraf-2-ledd-1-punkt-1-ledd-1">kan anvende faglig kunnskap om fysiske, psykososiale, strukturelle, digitale, kulturelle og holdningsmessige forhold for å fremme inkludering og deltakelse</article></article></li><li data-li-identifier="b)" data-name="b)"><article class="listArticle" id="kapittel-6-paragraf-2-ledd-1-punkt-2"><article class="legalP" id="kapittel-6-paragraf-2-ledd-1-punkt-2-ledd-1">kan anvende faglig kunnskap om og sette inn tiltak og/eller behandling for mennesker med sosiale og helsemessige utfordringer, eller henvise videre ved behov</article></article></li><li data-li-identifier="c)" data-name="c)"><article class="listArticle" id="kapittel-6-paragraf-2-ledd-1-punkt-3"><article class="legalP" id="kapittel-6-paragraf-2-ledd-1-punkt-3-ledd-1">kan reflektere over hvordan menneskerettighetene og retten til aktivitet kan sikre likeverdige tjenester for sårbare grupper</article></article></li><li data-li-identifier="d)" data-name="d)"><article class="listArticle" id="kapittel-6-paragraf-2-ledd-1-punkt-4"><article class="legalP" id="kapittel-6-paragraf-2-ledd-1-punkt-4-ledd-1">kan reflektere over aktiviteters kulturelle betydning for tilhørighet i lokalsamfunn</article></article></li><li data-li-identifier="e)" data-name="e)"><article class="listArticle" id="kapittel-6-paragraf-2-ledd-1-punkt-5"><article class="legalP" id="kapittel-6-paragraf-2-ledd-1-punkt-5-ledd-1">kan reflektere over sammenheng mellom helse, oppvekst, utdanning, arbeid og levekår for å bidra til utvikling av god folkehelse og arbeidsinkludering for både enkeltpersoner og grupper.</article></article></li></ul></article></article><article class="legalArticle" data-lovdata-URL="LTI/forskrift/2019-03-15-413/§18" data-name="§18" id="kapittel-6-paragraf-3"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Inkludering, deltakelse og tilhørighet – Generell kompetanse</span></h3><article class="legalP" id="kapittel-6-paragraf-3-ledd-1">Kandidaten<ul class="defaultList"><li data-li-identifier="a)" data-name="a)"><article class="listArticle" id="kapittel-6-paragraf-3-ledd-1-punkt-1"><article class="legalP" id="kapittel-6-paragraf-3-ledd-1-punkt-1-ledd-1">kan planlegge og gjennomføre samarbeid med frivillige, personer og organisasjoner og andre relevante aktører</article></article></li><li data-li-identifier="b)" data-name="b)"><article class="listArticle" id="kapittel-6-paragraf-3-ledd-1-punkt-2"><article class="legalP" id="kapittel-6-paragraf-3-ledd-1-punkt-2-ledd-1">kan utveksle synspunkter og erfaringer som sikrer likeverdige tjenester og gjennom dette bidra til utvikling av god praksis.</article></article></li></ul></article></article></section><section class="section" data-name="kap7" id="kapittel-7" data-lovdata-URL="LTI/forskrift/2019-03-15-413/KAPITTEL_7"><h2>Kapittel 7. Læringsutbytte for kompetanseområdet innovasjon, fagutvikling og ledelse</h2><article class="legalArticle" data-lovdata-URL="LTI/forskrift/2019-03-15-413/§19" data-name="§19" id="kapittel-7-paragraf-1"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Innovasjon, fagutvikling og ledelse – Kunnskap</span></h3><article class="legalP" id="kapittel-7-paragraf-1-ledd-1">Kandidaten<ul class="defaultList"><li data-li-identifier="a)" data-name="a)"><article class="listArticle" id="kapittel-7-paragraf-1-ledd-1-punkt-1"><article class="legalP" id="kapittel-7-paragraf-1-ledd-1-punkt-1-ledd-1">har kunnskap om prinsipper for kunnskapsbasert praksis</article></article></li><li data-li-identifier="b)" data-name="b)"><article class="listArticle" id="kapittel-7-paragraf-1-ledd-1-punkt-2"><article class="legalP" id="kapittel-7-paragraf-1-ledd-1-punkt-2-ledd-1">har kjennskap til innovasjon, fagutvikling, ledelse, veiledning, prosjektarbeid og entreprenørskap</article></article></li><li data-li-identifier="c)" data-name="c)"><article class="listArticle" id="kapittel-7-paragraf-1-ledd-1-punkt-3"><article class="legalP" id="kapittel-7-paragraf-1-ledd-1-punkt-3-ledd-1">har kjennskap til vitenskapsteori, forskningsetikk og -metoder, og hvordan dette har betydning for kunnskapsutvikling i ergoterapi.</article></article></li></ul></article></article><article class="legalArticle" data-lovdata-URL="LTI/forskrift/2019-03-15-413/§20" data-name="§20" id="kapittel-7-paragraf-2"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Innovasjon, fagutvikling og ledelse – Ferdigheter</span></h3><article class="legalP" id="kapittel-7-paragraf-2-ledd-1">Kandidaten<ul class="defaultList"><li data-li-identifier="a)" data-name="a)"><article class="listArticle" id="kapittel-7-paragraf-2-ledd-1-punkt-1"><article class="legalP" id="kapittel-7-paragraf-2-ledd-1-punkt-1-ledd-1">kan finne og vurdere vitenskapelig litteratur som er relevant for egen profesjonsutøvelse</article></article></li><li data-li-identifier="b)" data-name="b)"><article class="listArticle" id="kapittel-7-paragraf-2-ledd-1-punkt-2"><article class="legalP" id="kapittel-7-paragraf-2-ledd-1-punkt-2-ledd-1">kan anvende ny faglig kunnskap og kan foreta faglige vurderinger, avgjørelser og handlinger i tråd med kunnskapsbasert praksis.</article></article></li></ul></article></article><article class="legalArticle" data-lovdata-URL="LTI/forskrift/2019-03-15-413/§21" data-name="§21" id="kapittel-7-paragraf-3"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Innovasjon, fagutvikling og ledelse – Generell kompetanse</span></h3><article class="legalP" id="kapittel-7-paragraf-3-ledd-1">Kandidaten<ul class="defaultList"><li data-li-identifier="a)" data-name="a)"><article class="listArticle" id="kapittel-7-paragraf-3-ledd-1-punkt-1"><article class="legalP" id="kapittel-7-paragraf-3-ledd-1-punkt-1-ledd-1">kjenner til nytenkning og kan bidra til tjenesteinnovasjon og systematiske og kvalitetsforbedrende arbeidsprosesser</article></article></li><li data-li-identifier="b)" data-name="b)"><article class="listArticle" id="kapittel-7-paragraf-3-ledd-1-punkt-2"><article class="legalP" id="kapittel-7-paragraf-3-ledd-1-punkt-2-ledd-1">kan planlegge og gjennomføre ergoterapifaglige utviklingsprosjekter.</article></article></li></ul></article></article></section><section class="section" data-name="kap8" id="kapittel-8" data-lovdata-URL="LTI/forskrift/2019-03-15-413/KAPITTEL_8"><h2>Kapittel 8. Studiets oppbygging og praksisstudier</h2><article class="legalArticle" data-lovdata-URL="LTI/forskrift/2019-03-15-413/§22" data-name="§22" id="kapittel-8-paragraf-1"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Studiets oppbygging</span></h3><article class="legalP" id="kapittel-8-paragraf-1-ledd-1">Ergoterapeututdanningen skal organiseres slik at studentene tilegner seg særskilt kompetanse i å fremme og legge til rette for personers aktivitet, deltakelse og inkludering i samfunnet. Utdanningen skal ha en oppbygging som bidrar til progresjon gjennom studiet. Utdanningen skal fremstå som helhetlig ved at faglig innhold, pedagogiske virkemidler, vurderingsformer og praksisstudier kobles sammen.</article><article class="legalP" id="kapittel-8-paragraf-1-ledd-2">Utdanningen skal tilrettelegges slik at studentene får trening i praktiske ferdigheter og muligheter til å arbeide med egne holdninger og forforståelser. Studentene skal gjennom utdanningen bli trygge i egen profesjon. Det skal legges vekt på at studentene kan integrere teoretisk og praktisk kunnskap, og at de trenes i kritisk refleksjon over egen profesjon, profesjonsutøvelse og i tverrprofesjonell samhandling.</article></article><article class="legalArticle" data-lovdata-URL="LTI/forskrift/2019-03-15-413/§23" data-name="§23" id="kapittel-8-paragraf-2"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Praksisstudier</span></h3><article class="legalP" id="kapittel-8-paragraf-2-ledd-1">Praksisstudier er den delen av utdanningen hvor studentene lærer å planlegge, gjennomføre og evaluere ergoterapeutisk profesjonsutøvelse. Praksisstudiene skal utformes slik at de sikrer at læringsutbyttet oppnås, og er en viktig arena for å praktisere og lære ergoterapi gjennom erfaring, og for å styrke studentenes profesjonsidentitet.</article><article class="legalP" id="kapittel-8-paragraf-2-ledd-2">Praksisstudier skal utgjøre minimum 30 uker. Det bør være en lengre praksisperiode hvert studieår, og de ulike praksisstudiene bør være varierte for den enkelte student. Praksisstudier innbefatter tverrprofesjonell, personsentrert praksis i kommune- og spesialisthelsetjeneste og på andre arenaer der ergoterapeuter arbeider. Praksisstudiene kan også organiseres i prosjekt med offentlige, private og frivillige aktører der studentene arbeider på arenaer som fremmer personers aktivitet og deltakelse.</article></article></section><section class="section" data-name="kap9" id="kapittel-9" data-lovdata-URL="LTI/forskrift/2019-03-15-413/KAPITTEL_9"><h2>Kapittel 9. Ikrafttredelse og overgangsordninger</h2><article class="legalArticle" data-lovdata-URL="LTI/forskrift/2019-03-15-413/§24" data-name="§24" id="kapittel-9-paragraf-1"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Ikrafttredelse og overgangsordninger</span></h3><article class="legalP" id="kapittel-9-paragraf-1-ledd-1">Forskriften trer i kraft 1. juli 2019. Forskriften gjelder for studenter som tas opp fra og med opptak til studieåret 2020–2021.</article><article class="legalP" id="kapittel-9-paragraf-1-ledd-2">Studenter som følger tidligere rammeplan, har rett til å avlegge eksamen etter denne inntil 31. desember 2023. Fra dette tidspunktet oppheves forskrift 1. desember 2005 nr. 1374 til rammeplan for ergoterapeututdanning.</article><article class="legalP" id="kapittel-9-paragraf-1-ledd-3">Universiteter og høyskoler som tilbyr utdanningen, kan likevel tilby eksamen etter nevnte rammeplan inntil 31. desember 2025.</article></article></section></main></body></html>