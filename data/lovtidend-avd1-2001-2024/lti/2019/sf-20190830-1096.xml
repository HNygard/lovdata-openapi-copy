<!DOCTYPE html><html lang="no"><head><title>Delegering av myndighet etter lov 22. juni 2018 nr. 83 om kommuner og fylkeskommuner (kommuneloven) §§ 3-1, 8-7, 9-6, 13-5, 14-3, 14-19, 20-7, 21-1, 28-1, 28-3, 28-4, 28-5, 28-6, 30-5 og kapittel 27, inndelingslova §§ 6, 7 og 17 og forvaltningsloven § 28</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-08-30-1096</dd><dt class="dokid">DokumentID</dt><dd class="dokid">LTI/forskrift/2019-08-30-1096</dd><dt class="ministry">Departement</dt><dd class="ministry"><ul><li>Kommunal- og moderniseringsdepartementet</li></ul></dd><dt class="dateInForce">I kraft fra</dt><dd class="dateInForce">2020-01-01, første konstituerende kommunestyre- eller fylkestingsmøte 2019</dd><dt class="changesToDocuments">Endrer</dt><dd class="changesToDocuments"><ul><li>forskrift/2017-10-27-1666</li><li>forskrift/1992-12-18-1079</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2018-06-22-83/§3-1</li><li>lov/2018-06-22-83/§8-7</li><li>lov/2018-06-22-83/§9-6</li><li>lov/2018-06-22-83/§13-5</li><li>lov/2018-06-22-83/§14-3</li><li>lov/2018-06-22-83/§14-19</li><li>lov/2018-06-22-83/§20-7</li><li>lov/2018-06-22-83/§21-1</li><li>lov/2018-06-22-83/§27-1</li><li>lov/2018-06-22-83/§27-2</li><li>lov/2018-06-22-83/§27-3</li><li>lov/2018-06-22-83/§27-4</li><li>lov/2018-06-22-83/§28-1</li><li>lov/2018-06-22-83/§28-3</li><li>lov/2018-06-22-83/§28-4</li><li>lov/2018-06-22-83/§28-5</li><li>lov/2018-06-22-83/§28-6</li><li>lov/2018-06-22-83/§30-5</li><li>lov/2001-06-15-70/§6</li><li>lov/2001-06-15-70/§7</li><li>lov/2001-06-15-70/§17</li><li>lov/1967-02-10/§28</li></ul></dd><dt class="dateOfPublication">Kunngjort</dt><dd class="dateOfPublication">2019-08-30 14:50</dd><dt class="journalNumber">Journalnummer</dt><dd class="journalNumber">2019-0735</dd><dt class="titleShort">Korttittel</dt><dd class="titleShort">Deleg. av myndighet etter kommuneloven, inndelingslova og forvaltningsloven</dd><dt class="title">Tittel</dt><dd class="title">Delegering av myndighet etter lov 22. juni 2018 nr. 83 om kommuner og fylkeskommuner (kommuneloven) §§ 3-1, 8-7, 9-6, 13-5, 14-3, 14-19, 20-7, 21-1, 28-1, 28-3, 28-4, 28-5, 28-6, 30-5 og kapittel 27, inndelingslova §§ 6, 7 og 17 og forvaltningsloven § 28</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 30. august 2019 med hjemmel i lov 22. juni 2018 nr. 83 om kommuner og fylkeskommuner (kommuneloven) § 3-1, § 8-7, § 9-6, § 13-5, § 14-3, § 14-19, § 20-7, § 21-1, § 27-1, § 27-2, § 27-3, § 27-4, § 28-1, § 28-3, § 28-4, § 28-5, § 28-6 og § 30-5, lov 15. juni 2001 nr. 70 om fastsetjing og endring av kommune- og fylkesgrenser (inndelingslova) § 6, § 7 og § 17 og lov 10. februar 1967 om behandlingsmåten i forvaltningssaker (forvaltningsloven) § 28. Fremmet av Kommunal- og moderniseringsdepartementet.</dd><dt class="refid">RefID</dt><dd class="refid">forskrift/2019-08-30-1096</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Delegering av myndighet etter lov 22. juni 2018 nr. 83 om kommuner og fylkeskommuner (kommuneloven) §§ 3-1, 8-7, 9-6, 13-5, 14-3, 14-19, 20-7, 21-1, 28-1, 28-3, 28-4, 28-5, 28-6, 30-5 og kapittel 27, inndelingslova §§ 6, 7 og 17 og forvaltningsloven § 28<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li><li>VII</li><li>VIII</li><li>IX</li><li>X</li><li>XI</li><li>XII</li><li>XIII</li><li>XIV</li><li>XV</li><li>XVI</li><li>XVII</li><li>XVIII</li></ul></li></ul></dd></dl></header><main class="documentBody" data-lovdata-URL="LTI/forskrift/2019-08-30-1096" id="dokument"><h1>Delegering av myndighet etter lov 22. juni 2018 nr. 83 om kommuner og fylkeskommuner (kommuneloven) §§ 3-1, 8-7, 9-6, 13-5, 14-3, 14-19, 20-7, 21-1, 28-1, 28-3, 28-4, 28-5, 28-6, 30-5 og kapittel 27, inndelingslova §§ 6, 7 og 17 og forvaltningsloven § 28</h1><section class="section" data-name="kapI" id="kapittel-1" data-lovdata-URL="LTI/forskrift/2019-08-30-1096/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">Kongens myndighet etter inndelingslova § 6 og § 7 til å gjøre vedtak om justering av grenser mellom kommuner og mellom fylker, og om fastsetting av uklare, omstridte eller tidligere ikke fastsatte grenser mellom kommuner eller fylker, delegeres til Kommunal- og moderniseringsdepartementet.</article></section><section class="section" data-name="kapII" id="kapittel-2" data-lovdata-URL="LTI/forskrift/2019-08-30-1096/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Kongens myndighet etter inndelingslova § 17 til å fastsette nærmere regler for gjennomføringen av endringer av kommune- og fylkesgrenser etter § 4, § 5 og § 6, delegeres til Kommunal- og moderniseringsdepartementet. Fullmakten innebærer også en fullmakt til å gjøre nødvendige unntak fra gjeldende regler i lov eller forskrift etter § 17 andre ledd.</article><article class="legalP" id="kapittel-2-ledd-2">Kommunal- og moderniseringsdepartementet kan ikke delegere denne myndigheten videre.</article></section><section class="section" data-name="kapIII" id="kapittel-3" data-lovdata-URL="LTI/forskrift/2019-08-30-1096/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Kommunal- og moderniseringsdepartementet gis fullmakt til å fastsette navn på kommuner etter kommuneloven § 3-1 tredje ledd. Fullmakten gjelder kun for navnefastsettelser i forbindelse med grenseendringer etter inndelingslova.</article></section><section class="section" data-name="kapIV" id="kapittel-4" data-lovdata-URL="LTI/forskrift/2019-08-30-1096/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Arbeids- og sosialdepartementet gis fullmakt til å treffe de avgjørelsene som er tillagt Kongen etter kommuneloven § 8-7 andre ledd og § 13-5.</article></section><section class="section" data-name="kapV" id="kapittel-5" data-lovdata-URL="LTI/forskrift/2019-08-30-1096/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">Arbeids- og sosialdepartementet gis fullmakt til å treffe de avgjørelsene som er tillagt Kongen etter kommuneloven § 9-6 andre ledd.</article></section><section class="section" data-name="kapVI" id="kapittel-6" data-lovdata-URL="LTI/forskrift/2019-08-30-1096/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">Kommuner skal sende inn dokumentasjon etter kommuneloven § 14-3 femte ledd til fylkesmannen i fylket.</article><article class="legalP" id="kapittel-6-ledd-2">Fylkeskommuner skal sende inn dokumentasjon etter samme bestemmelse til Kommunal- og moderniseringsdepartementet.</article></section><section class="section" data-name="kapVII" id="kapittel-7" data-lovdata-URL="LTI/forskrift/2019-08-30-1096/KAPITTEL_7"><h2 data-text-align="center">VII</h2><article class="legalP" id="kapittel-7-ledd-1">Fylkesmannen gis fullmakt til å godkjenne kommunale vedtak om kausjoner eller andre økonomiske garantier etter kommuneloven § 14-19 første ledd. Fullmakten innebærer også en fullmakt til å nekte godkjenning.</article><article class="legalP" id="kapittel-7-ledd-2">Fylkesmannen skal sende saker av særlig betydning eller prinsipiell art til Kommunal- og moderniseringdepartementet for avgjørelse. Kommunestyret kan innen en frist på seks uker påklage fylkesmannens vedtak til departementet.</article><article class="legalP" id="kapittel-7-ledd-3">Kommunal- og moderniseringsdepartementet godkjenner fylkeskommunale vedtak om kausjoner mv. etter samme bestemmelse.</article></section><section class="section" data-name="kapVIII" id="kapittel-8" data-lovdata-URL="LTI/forskrift/2019-08-30-1096/KAPITTEL_8"><h2 data-text-align="center">VIII</h2><article class="legalP" id="kapittel-8-ledd-1">Arbeids- og sosialdepartementet gis fullmakt til å treffe de avgjørelsene som er tillagt departementet etter kommuneloven § 21-1 andre ledd.</article></section><section class="section" data-name="kapIX" id="kapittel-9" data-lovdata-URL="LTI/forskrift/2019-08-30-1096/KAPITTEL_9"><h2 data-text-align="center">IX</h2><article class="legalP" id="kapittel-9-ledd-1">Fylkesmannen gis fullmakt til å føre lovlighetskontroll med kommunale vedtak etter reglene i kommuneloven kapittel 27, med unntak av vedtak etter kirke- og gravplasslovgivningen. Lovlighetsklager på kommunale vedtak etter kirke- og gravplasslovgivningen skal bringes inn for det ansvarlige departementet.</article><article class="legalP" id="kapittel-9-ledd-2">De enkelte departementene gis fullmakt til å føre lovlighetskontroll med fylkeskommunale vedtak etter reglene i kommuneloven kapittel 27. Fullmakten gjelder bare vedtak som er truffet i medhold av de lovene som vedkommende departement til enhver tid forvalter.</article><article class="legalP" id="kapittel-9-ledd-3">Fylkesmannens og de enkelte departementenes fullmakt til å føre lovlighetskontroll med henholdsvis kommunale og fylkeskommunale vedtak gjelder tilsvarende ved lovlighetskontroll som nevnt i § 20-7.</article><article class="legalP" id="kapittel-9-ledd-4">Hvert departement plikter å holde Kommunal- og moderniseringsdepartementet underrettet om de avgjørelsene som tas i medhold av fullmakten.</article><article class="legalP" id="kapittel-9-ledd-5">Kommunal- og moderniseringsdepartementet gir nærmere regler om departementenes lovlighetskontroll.</article></section><section class="section" data-name="kapX" id="kapittel-10" data-lovdata-URL="LTI/forskrift/2019-08-30-1096/KAPITTEL_10"><h2 data-text-align="center">X</h2><article class="legalP" id="kapittel-10-ledd-1">Fylkesmannen fører kontroll med om kommuner skal føres inn i eller meldes ut av ROBEK etter kommuneloven § 28-1 første ledd og § 28-5.</article><article class="legalP" id="kapittel-10-ledd-2">Kommunal- og moderniseringsdepartementet fører kontroll med om fylkeskommuner skal føres inn i eller meldes ut av ROBEK etter samme bestemmelser.</article></section><section class="section" data-name="kapXI" id="kapittel-11" data-lovdata-URL="LTI/forskrift/2019-08-30-1096/KAPITTEL_11"><h2 data-text-align="center">XI</h2><article class="legalP" id="kapittel-11-ledd-1">Fylkesmannen fører kontroll med lovligheten av vedtak om årsbudsjett truffet av kommuner etter kommuneloven § 28-3 første ledd.</article><article class="legalP" id="kapittel-11-ledd-2">Kommunal- og moderniseringsdepartementet fører kontroll med lovligheten av vedtak om årsbudsjett truffet av fylkeskommuner etter samme bestemmelse.</article></section><section class="section" data-name="kapXII" id="kapittel-12" data-lovdata-URL="LTI/forskrift/2019-08-30-1096/KAPITTEL_12"><h2 data-text-align="center">XII</h2><article class="legalP" id="kapittel-12-ledd-1">Fylkesmannen gis fullmakt til å godkjenne kommuners vedtak om å ta opp lån etter kommuneloven § 28-3 andre ledd, jf. § 28-1 første ledd. Det samme gjelder kommuners vedtak om å inngå avtaler om leie av varige driftsmidler hvor leieavtalen kan påføre kommunen utgifter ut over de neste fire budsjettårene.</article><article class="legalP" id="kapittel-12-ledd-2">Fullmakten innebærer også en fullmakt til å nekte godkjenning.</article><article class="legalP" id="kapittel-12-ledd-3">Når det gjelder godkjenningen av kommuners vedtak om å ta opp lån, skal fylkesmannen oversende saker av særlig betydning eller prinsipiell art til Kommunal- og moderniseringdepartementet for avgjørelse. Kommunestyret kan innen en frist på seks uker påklage fylkesmannens vedtak til departementet.</article><article class="legalP" id="kapittel-12-ledd-4">Kommunal- og moderniseringsdepartementet godkjenner fylkeskommuners låneopptak mv. etter samme bestemmelse.</article></section><section class="section" data-name="kapXIII" id="kapittel-13" data-lovdata-URL="LTI/forskrift/2019-08-30-1096/KAPITTEL_13"><h2 data-text-align="center">XIII</h2><article class="legalP" id="kapittel-13-ledd-1">Kommuner skal sende tiltaksplanen etter kommuneloven § 28-4 fjerde ledd til fylkesmannen.</article><article class="legalP" id="kapittel-13-ledd-2">Fylkeskommuner skal sende tiltaksplanen etter samme bestemmelse til Kommunal- og moderniseringsdepartementet.</article></section><section class="section" data-name="kapXIV" id="kapittel-14" data-lovdata-URL="LTI/forskrift/2019-08-30-1096/KAPITTEL_14"><h2 data-text-align="center">XIV</h2><article class="legalP" id="kapittel-14-ledd-1">Departementets oppgave med å føre lovlighetskontroll med kommunale vedtak om årsregnskap etter kommuneloven § 28-6, blir delegert til fylkesmannen.</article><article class="legalP" id="kapittel-14-ledd-2">Kommunal- og moderniseringsdepartementet fører lovlighetskontroll med fylkeskommunale vedtak om årsregnskap etter samme bestemmelse.</article></section><section class="section" data-name="kapXV" id="kapittel-15" data-lovdata-URL="LTI/forskrift/2019-08-30-1096/KAPITTEL_15"><h2 data-text-align="center">XV</h2><article class="legalP" id="kapittel-15-ledd-1">De enkelte departementene behandler kommuners eller fylkeskommuners klager på avgjørelser innenfor eget fagområde etter kommuneloven § 30-5, jf. forvaltningsloven § 28 første ledd.</article></section><section class="section" data-name="kapXVI" id="kapittel-16" data-lovdata-URL="LTI/forskrift/2019-08-30-1096/KAPITTEL_16"><h2 data-text-align="center">XVI</h2><article class="legalP" id="kapittel-16-ledd-1">De enkelte departementene gis fullmakt til å treffe de avgjørelser som er tillagt departementet etter forvaltningsloven § 28 andre ledd.</article></section><section class="section" data-name="kapXVII" id="kapittel-17" data-lovdata-URL="LTI/forskrift/2019-08-30-1096/KAPITTEL_17"><h2 data-text-align="center">XVII</h2><article class="legalP" id="kapittel-17-ledd-1">Vedtakene I–V, VIII, IX, XV og XVI trer i kraft fra og med det konstituerende møtet i det enkelte kommunestyret og fylkestinget ved oppstart av valgperioden 2019–2023. Fra samme tidspunkt oppheves kongelig resolusjon 27. oktober 2017 nr. 1666 og kongelig resolusjon 18. desember 1992 nr. 1079.</article></section><section class="section" data-name="kapXVIII" id="kapittel-18" data-lovdata-URL="LTI/forskrift/2019-08-30-1096/KAPITTEL_18"><h2 data-text-align="center">XVIII</h2><article class="legalP" id="kapittel-18-ledd-1">Vedtakene VI, VII og X–XIV trer i kraft 1. januar 2020.</article></section></main></body></html>