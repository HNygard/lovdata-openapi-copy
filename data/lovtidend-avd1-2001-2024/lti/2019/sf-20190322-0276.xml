<!DOCTYPE html><html lang="no"><head><title>Forskrift om endring i forskrift om spesielle tillatelser til å drive enkelte former for fiske og fangst (konsesjonsforskriften) mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-03-22-276</dd><dt class="dokid">DokumentID</dt><dd class="dokid">LTI/forskrift/2019-03-22-276</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">2019-03-22, 2019-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-10-13-1157</li><li>forskrift/2014-12-19-1836</li><li>forskrift/2012-12-07-1144</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-03-26-15/§6</li><li>lov/1999-03-26-15/§12</li><li>lov/1999-03-26-15/§14</li><li>lov/1999-03-26-15/§17</li><li>lov/1999-03-26-15/§18</li><li>lov/1999-03-26-15/§11</li><li>lov/1999-03-26-15/§20</li><li>lov/1999-03-26-15/§28</li><li>lov/1999-03-26-15/§29</li><li>lov/1999-03-26-15/§30</li><li>forskrift/2006-10-13-1157/§9-4</li><li>lov/2008-06-06-37/§11</li><li>lov/2008-06-06-37/§16</li><li>lov/2008-06-06-37/§36</li><li>lov/2008-06-06-37/§37</li><li>lov/2008-06-06-37/§47</li><li>lov/1925-07-17-11/§4</li></ul></dd><dt class="dateOfPublication">Kunngjort</dt><dd class="dateOfPublication">2019-03-25 15:20</dd><dt class="journalNumber">Journalnummer</dt><dd class="journalNumber">2019-0191</dd><dt class="titleShort">Korttittel</dt><dd class="titleShort">Endr. i konsesjonsforskriften mv.</dd><dt class="title">Tittel</dt><dd class="title">Forskrift om endring i forskrift om spesielle tillatelser til å drive enkelte former for fiske og fangst (konsesjonsforskriften) mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 22. mars 2019 med hjemmel i lov 26. mars 1999 nr. 15 om retten til å delta i fiske og fangst (deltakerloven) § 6, § 12 andre og tredje ledd, § 14, § 17, § 18 andre ledd, jf. § 11 andre ledd bokstav a, § 20, § 28, § 29 og § 30, forskrift 13. oktober 2006 nr. 1157 om spesielle tillatelser til å drive enkelte former for fiske og fangst (konsesjonsforskriften) § 9-4, lov 6. juni 2008 nr. 37 om forvaltning av viltlevande marine ressursar (havressurslova) § 11, § 16, § 36, § 37 og § 47 og lov 17. juli 1925 nr. 11 om Svalbard § 4.</dd><dt class="refid">RefID</dt><dd class="refid">forskrift/2019-03-22-276</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om spesielle tillatelser til å drive enkelte former for fiske og fangst (konsesjonsforskriften) mv.<ul class="tocSubUl"><li>I<ul class="tocSubUl"><li>§ 6-1. (snøkrabbetillatelse)</li><li>§ 6-2. (vilkår for tildeling av snøkrabbetillatelse)</li><li>§ 6-3. (øvrige bestemmelser)</li></ul></li><li>II</li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/forskrift/2019-03-22-276" id="dokument"><h1>Forskrift om endring i forskrift om spesielle tillatelser til å drive enkelte former for fiske og fangst (konsesjonsforskriften) mv.</h1><section class="section" data-name="kapI" id="kapittel-1" data-lovdata-URL="LTI/forskrift/2019-03-22-276/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 13. oktober 2006 nr. 1157 om spesielle tillatelser til å drive enkelte former for fiske og fangst (konsesjonsforskriften) gjøres følgende endringer:</article> <article class="defaultP" margin-top="true">§ 1-1 første ledd (endret) skal lyde:</article><article class="legalP" id="kapittel-1-ledd-2">Ingen må uten spesiell tillatelse drive ervervsmessig fiske og fangst med trål, reketrål, ringnot eller seinot, eller drive ervervsmessig fangst av hval, sel eller snøkrabbe.</article> <article class="defaultP" margin-top="true">§ 1-3 annet punktum (endret) skal lyde:</article><article class="legalP" id="kapittel-1-ledd-3">Det kan likevel tildeles rødåtetråltillatelse etter § 2-25 og spesiell tillatelse til å drive hvalfangst, selfangst eller fangst av snøkrabbe dersom øvrige vilkår for dette er oppfylt.</article> <article class="defaultP" margin-top="true">Nytt kapittel 6 skal lyde:</article><span class="futuretitle" id="kapittel-1-foreslåttittel-1">6. Særskilt om tildeling av tillatelse til å drive fangst av snøkrabbe</span><article class="futureLegalArticle" data-name="§6-1" id="kapittel-1-foreslåttparagraf-1"><span class="futureLegalArticleHeader">§ 6-1. <span class="legalArticleTitle">(snøkrabbetillatelse)</span></span><article class="legalP" id="kapittel-1-foreslåttparagraf-1-ledd-1">Fiskeridirektoratet tildeler tillatelse til fangst av snøkrabbe i Barentshavet med teiner (snøkrabbetillatelse).</article></article><article class="futureLegalArticle" data-name="§6-2" id="kapittel-1-foreslåttparagraf-2"><span class="futureLegalArticleHeader">§ 6-2. <span class="legalArticleTitle">(vilkår for tildeling av snøkrabbetillatelse)</span></span><article class="legalP" id="kapittel-1-foreslåttparagraf-2-ledd-1">Snøkrabbetillatelse kan bare tildeles dersom følgende vilkår er oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">Fartøyet er registrert i merkeregisteret.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">Fartøyet er egnet og utrustet for fangst av snøkrabbe med teiner i Barentshavet.</article></article></li></ul></article><article class="legalP" id="kapittel-1-foreslåttparagraf-2-ledd-2">Snøkrabbetillatelse kan kun tildeles fartøy som har annet driftsgrunnlag i form av spesiell tillatelse eller deltakeradgang. Fartøy med ervervstillatelse begrenset til fangst av kongekrabbe og taskekrabbe, kan likevel tildeles snøkrabbetillatelse hvis ervervstillatelsen ble gjort gjeldende for snøkrabbe før utgangen av 2014. Dette gjelder også dersom fartøyet er erstatningsfartøy for slikt fartøy, eller ny eier har kjøpt slikt fartøy for fortsatt drift. Det er et vilkår for å drive fangst av snøkrabbe med et erstatningsfartøy at utskiftningsfartøyet ikke lenger kan benyttes til fangst av snøkrabbe.</article><article class="legalP" id="kapittel-1-foreslåttparagraf-2-ledd-3">Fartøy som ikke har annet driftsgrunnlag enn selfangsttillatelse, hvalfangsttillatelse eller reketråltillatelse, kan bare tildeles snøkrabbetillatelse dersom fartøyet eller fartøy det er kommet til erstatning for har drevet selfangst, hvalfangst eller reketråling i minst to av de tre forutgående kalenderår. Fartøy uten annet driftsgrunnlag enn selfangsttillatelse, hvalfangsttillatelse eller reketråltillatelse kan ikke tildeles snøkrabbetillatelse ut over varigheten av det aktuelle driftsgrunnlaget.</article><article class="legalP" id="kapittel-1-foreslåttparagraf-2-ledd-4">Begrensningene i tredje ledd gjelder tilsvarende hvis fartøyets øvrige driftsgrunnlag er spesielle tillatelser som er unntatt fra driftskravet i konsesjonsforskriften § 1-4.</article><article class="legalP" id="kapittel-1-foreslåttparagraf-2-ledd-5">Fartøy som hadde dispensasjon fra forbudet mot fangst av snøkrabbe 15. mars 2019 kan likevel tildeles snøkrabbetillatelse med varighet ut år 2020 uten hensyn til om § 6-2 annet ledd er oppfylt.</article></article><article class="futureLegalArticle" data-name="§6-3" id="kapittel-1-foreslåttparagraf-3"><span class="futureLegalArticleHeader">§ 6-3. <span class="legalArticleTitle">(øvrige bestemmelser)</span></span><article class="legalP" id="kapittel-1-foreslåttparagraf-3-ledd-1">Det kan bare deltas på annen stats kontinentalsokkel når det foreligger eksplisitt samtykke fra den aktuelle staten.</article><article class="legalP" id="kapittel-1-foreslåttparagraf-3-ledd-2">Fartøy som deltar i fangst av snøkrabbe kan pålegges krav om rapportering ut over det som føres i fangstdagbok dersom Havforskningsinstituttet har behov for data. Et eksempel kan være prøvetaking av fangst.</article><article class="legalP" id="kapittel-1-foreslåttparagraf-3-ledd-3">Observatører fra Havforskningsinstituttet og Fiskeridirektoratet skal ha adgang til å delta vederlagsfritt om bord i fartøy som fangster snøkrabbe.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2019-03-22-276/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 19. desember 2014 nr. 1836 om forbud mot fangst av snøkrabbe gjøres det følgende endringer:</article> <article class="defaultP" margin-top="true">§ 2 oppheves.</article> <article class="defaultP" margin-top="true">§ 3 første ledd (endret) skal lyde:</article><article class="legalP" id="kapittel-2-ledd-2">Uten hinder av forbudet i § 1 kan fartøy med snøkrabbetillatelse etter konsesjonsforskriften fangste og lande inntil 4&#xa0;000 tonn snøkrabbe utenfor territorialfarvannet i 2019.</article></section><section class="section" data-name="kapIII" id="kapittel-3" data-lovdata-URL="LTI/forskrift/2019-03-22-276/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I forskrift 7. desember 2012 nr. 1144 om ervervstillatelse, registrering og merking av fiskefartøy mv. (ervervstillatelsesforskriften) gjøres følgende endring:</article> <article class="defaultP" margin-top="true">§ 2a tredje ledd annet og tredje punktum oppheves.</article></section><section class="section" data-name="kapIV" id="kapittel-4" data-lovdata-URL="LTI/forskrift/2019-03-22-276/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Forskriften trer i kraft straks. Endringen i forskrift 13. oktober 2006 nr. 1157 om spesielle tillatelser til å drive enkelte former for fiske og fangst (konsesjonsforskriften) § 1-1 og endringene i forskrift 19. desember 2014 nr. 1836 om forbud mot fangst av snøkrabbe trer likevel ikke i kraft før 1. juli 2019.</article></section></main></body></html>