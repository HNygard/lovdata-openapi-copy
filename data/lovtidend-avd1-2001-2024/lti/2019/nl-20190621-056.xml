<!DOCTYPE html><html lang="no"><head><title>Lov om endringer i ekomloven (prisregulering av spesialnummer, internasjonale samtaler og SMS mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2019-06-21-56</dd><dt class="dokid">DokumentID</dt><dd class="dokid">LTI/lov/2019-06-21-56</dd><dt class="ministry">Departement</dt><dd class="ministry"><ul><li>Kommunal- og moderniseringsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2003-07-04-83</li></ul></dd><dt class="legalArea">Rettsområde</dt><dd class="legalArea"><ul><li>IKT- og medierett &gt; Telekommunikasjon</li> <li>Sivil- og straffeprosess &gt; Sivilprosess/tvisteloven</li></ul></dd><dt class="dateOfPublication">Kunngjort</dt><dd class="dateOfPublication">2019-06-21 17:35</dd><dt class="journalNumber">Journalnummer</dt><dd class="journalNumber">2019-0442</dd><dt class="titleShort">Korttittel</dt><dd class="titleShort">Endringslov til ekomloven</dd><dt class="title">Tittel</dt><dd class="title">Lov om endringer i ekomloven (prisregulering av spesialnummer, internasjonale samtaler og SMS mv.)</dd><dt class="miscInformation">Annet om dokumentet</dt><dd class="miscInformation">Prop.104 L (2018–2019), Innst.303 L (2018–2019), Lovvedtak 67 (2018–2019). Stortingets første og andre gangs behandling hhv. 4. og 11. juni 2019. Fremmet av Kommunal- og moderniseringsdepartementet.</dd><dt class="refid">RefID</dt><dd class="refid">lov/2019-06-21-56</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i ekomloven (prisregulering av spesialnummer, internasjonale samtaler og SMS mv.)<ul class="tocSubUl"><li>I<ul class="tocSubUl"><li>§ 4-15. Maksimalpriser for internasjonale nummerbaserte kommunikasjonstjenester innenfor EØS-området</li><li>§ 11-8. Søksmålsfrister</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2019-06-21-56" id="dokument"><h1>Lov om endringer i ekomloven (prisregulering av spesialnummer, internasjonale samtaler og SMS mv.)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 4. juli 2003 nr. 83 om elektronisk kommunikasjon (ekomloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2019-06-21-56/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 4. juli 2003 nr. 83 om elektronisk kommunikasjon gjøres følgende endringer:</article> <article class="defaultP" margin-top="true">Ny § 4-15 skal lyde:</article><article class="futureLegalArticle" data-name="§4-15" id="kapittel-1-foreslåttparagraf-1"><span class="futureLegalArticleHeader">§ 4-15. <span class="legalArticleTitle">Maksimalpriser for internasjonale nummerbaserte kommunikasjonstjenester innenfor EØS-området</span></span><article class="legalP" id="kapittel-1-foreslåttparagraf-1-ledd-1">Myndigheten kan gi forskrift om maksimalpriser for internasjonale nummerbaserte kommunikasjonstjenester innenfor EØS-området.</article></article> <article class="defaultP" margin-top="true">§ 7-1 fjerde ledd skal lyde:</article><article class="legalP" id="kapittel-1-ledd-2">Myndigheten kan gi forskrift om tillatelse til bruk av nummer, navn og adresser, om bruk av nummerplaner og planer for navn og adresser, og om nærmere vilkår for utpekt offentlig organ eller private som administrerer nummer, navn, adresser etter tredje ledd. Myndigheten kan gi forskrift om takstprinsipper og maksimalpriser for anrop til enkelte spesifikke nummerserier, både på sluttbruker- og grossistnivå.</article> <article class="defaultP" margin-top="true">§ 10-13 første ledd nr. 2 og 3 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">overtrer forskrift gitt med hjemmel i §§ 2-1 til 2-9, § 2-10 femte ledd, § 2-12, § 2-14, § 2-15, §§ 4-1 til 4-8, § 4-14, § 4-15, § 5-1, § 6-2, § 6-5, §§ 7-1 til 7-4, § 8-1, § 10-3 eller § 10-5</article></article></li><li data-li-identifier="3." data-name="3."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">overtrer enkeltvedtak fastsatt med hjemmel i §§ 2-3 til 2-5, § 2-7a annet ledd, § 2-10 annet ledd, § 4-1, § 4-2 annet ledd, § 4-4 første til fjerde ledd, § 4-5 første ledd, § 4-6 første, annet eller fjerde ledd, § 4-7 første eller annet ledd, § 4-8 første, tredje til femte ledd, §§ 4-9 a første ledd, § 4-10, § 4-15, § 5-3, § 6-2, § 6-5 annet ledd, § 7-2, § 7-5, § 8-1, § 10-3, § 10-4, § 10-6 eller § 10-10</article></article></li></ul></article> <article class="defaultP" margin-top="true">§ 11-6 nytt fjerde ledd skal lyde:</article><article class="legalP" id="kapittel-1-ledd-3">Forvaltningsloven § 34 tredje ledd annet punktum gjelder ikke for klager på vedtak fattet med hjemmel i eller i medhold av kapittel 3, 4 og 10. Melding om endring av vedtak til skade for klageren må være sendt klageren innen seks måneder etter at underinstansen mottok klagen.</article> <article class="defaultP" margin-top="true">Gjeldende fjerde og femte ledd blir femte og sjette ledd.</article> <article class="defaultP" margin-top="true">Ny 11-8 skal lyde:</article><article class="futureLegalArticle" data-name="§11-8" id="kapittel-1-foreslåttparagraf-2"><span class="futureLegalArticleHeader">§ 11-8. <span class="legalArticleTitle">Søksmålsfrister</span></span><article class="legalP" id="kapittel-1-foreslåttparagraf-2-ledd-1">Søksmål som gjelder enkeltvedtak fattet med hjemmel i eller i medhold av denne lov må reises innen seks måneder etter at vedtaket ble fattet.</article><article class="legalP" id="kapittel-1-foreslåttparagraf-2-ledd-2">Søksmålsfristen avbrytes når enkeltvedtaket er påklaget til departementet. Søksmålsfristen løper ikke så lenge klagebehandling pågår. Ny søksmålsfrist løper fra klagevedtaket er fattet.</article><article class="legalP" id="kapittel-1-foreslåttparagraf-2-ledd-3">Det kan gis oppfriskning for oversittelse av fristen etter reglene i tvisteloven §§ 16-12 til 16-14.</article><article class="legalP" id="kapittel-1-foreslåttparagraf-2-ledd-4">Når søksmålsfristen er utløpt uten at søksmål er reist, har enkeltvedtak samme virkning som rettskraftig dom, og kan fullbyrdes etter reglene for dommer. Rettskraften gjelder for og mot alle.</article></article> <article class="defaultP" margin-top="true">§ 13-2 nytt fjerde ledd skal lyde:</article><article class="legalP" id="kapittel-1-ledd-4">For vedtak fattet før lovens ikrafttredelse må søksmål reises innen seks måneder etter ikrafttredelsen. Forvaltningsloven § 27 tredje ledd tredje punktum gjelder ikke for slike vedtak.</article></section><section class="section" data-name="kapII" id="kapittel-2" data-lovdata-URL="LTI/lov/2019-06-21-56/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article></section></main></body></html>