<!DOCTYPE html><html lang="no"><head><title>Forskrift om garantier og finans- og gjeldsforvaltning i kommuner og fylkeskommuner</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-11-18-1520</dd><dt class="dokid">DokumentID</dt><dd class="dokid">LTI/forskrift/2019-11-18-1520</dd><dt class="ministry">Departement</dt><dd class="ministry"><ul><li>Kommunal- og moderniseringsdepartementet</li></ul></dd><dt class="dateInForce">I kraft fra</dt><dd class="dateInForce">2020-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-02-02-144</li><li>forskrift/2009-06-09-635</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2018-06-22-83/§14-13</li><li>lov/2018-06-22-83/§14-19</li></ul></dd><dt class="dateOfPublication">Kunngjort</dt><dd class="dateOfPublication">2019-11-18 15:10</dd><dt class="journalNumber">Journalnummer</dt><dd class="journalNumber">2019-0955</dd><dt class="titleShort">Korttittel</dt><dd class="titleShort">Forskrift om garantier og finans- og gjeldsforvaltning i kommuner og fylkeskommuner</dd><dt class="title">Tittel</dt><dd class="title">Forskrift om garantier og finans- og gjeldsforvaltning i kommuner og fylkeskommuner</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og moderniseringsdepartementet 18. november 2019 med hjemmel i lov 22. juni 2018 nr. 83 om kommuner og fylkeskommuner (kommuneloven) § 14-13 og § 14-19.</dd><dt class="refid">RefID</dt><dd class="refid">forskrift/2019-11-18-1520</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om garantier og finans- og gjeldsforvaltning i kommuner og fylkeskommuner<ul class="tocSubUl"><li>Kapittel 1. Garantier<ul class="tocSubUl"><li>§ 1. Saklig virkeområde</li><li>§ 2. Krav til innholdet i vedtak om garantier</li><li>§ 3. Begrensninger i garantiens varighet</li><li>§ 4. Kommunale garantier for små beløp</li><li>§ 5. Fylkeskommunale garantier for små beløp</li></ul></li><li>Kapittel 2. Finans- og gjeldsforvaltning<ul class="tocSubUl"><li>§ 6. Krav til innholdet i finansreglementet</li><li>§ 7. Krav om kvalitetssikring av finansreglementet og rutinene for finans- og gjeldsforvaltningen</li><li>§ 8. Krav til innholdet i kommunedirektørens rapporter til kommunestyret og fylkestinget</li></ul></li><li>Kapittel 3. Ikrafttredelse og overgangsbestemmelser<ul class="tocSubUl"><li>§ 9. Ikrafttredelse og overgangsbestemmelser</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2019-11-18-1520" id="dokument"><h1>Forskrift om garantier og finans- og gjeldsforvaltning i kommuner og fylkeskommuner</h1><section class="section" data-name="kap1" id="kapittel-1" data-lovdata-URL="LTI/forskrift/2019-11-18-1520/KAPITTEL_1"><h2>Kapittel 1. Garantier</h2><article class="legalArticle" data-lovdata-URL="LTI/forskrift/2019-11-18-1520/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Saklig virkeområde</span></h3><article class="legalP" id="kapittel-1-paragraf-1-ledd-1">Bestemmelsene i kapittel 1 gjelder for kausjoner og annen økonomisk garanti som kommuner eller fylkeskommuner stiller for virksomhet som drives av andre enn kommunen eller fylkeskommunen selv.</article></article><article class="legalArticle" data-lovdata-URL="LTI/forskrift/2019-11-18-1520/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Krav til innholdet i vedtak om garantier</span></h3><article class="legalP" id="kapittel-1-paragraf-2-ledd-1">Et garantivedtak skal angi<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">hvem garantien er stilt for</article></article></li><li data-li-identifier="b." data-name="b."><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">hvilket formål garantien gjelder</article></article></li><li data-li-identifier="c." data-name="c."><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1">hvilken type garanti som er stilt</article></article></li><li data-li-identifier="d." data-name="d."><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1">det maksimale beløpet som det garanteres for og hvordan beløpet eventuelt reduseres i garantiperioden</article></article></li><li data-li-identifier="e." data-name="e."><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1">hvilket tidspunkt garantien gjelder fra og når den opphører</article></article></li><li data-li-identifier="f." data-name="f."><article class="listArticle" id="kapittel-1-paragraf-2-ledd-1-punkt-6"><article class="legalP" id="kapittel-1-paragraf-2-ledd-1-punkt-6-ledd-1">om vedtaket må godkjennes av departementet etter kommuneloven § 14-19.</article></article></li></ul></article><article class="legalP" id="kapittel-1-paragraf-2-ledd-2">Hvis det kausjoneres for lån, skal garantivedtaket også angi lånets hovedstol og hvilket tillegg for renter og omkostninger som det garanteres for.</article><article class="legalP" id="kapittel-1-paragraf-2-ledd-3">Hvis kommunen eller fylkeskommunen tar forbehold som har betydning for kommunens eller fylkeskommunens garantiansvar, skal forbeholdene komme fram av garantivedtaket.</article><article class="legalP" id="kapittel-1-paragraf-2-ledd-4">Hvis kommunen eller fylkeskommunen skal ha rettigheter som skal dekke utgiftene ved en eventuell innfrielse av garantien, skal rettighetene komme fram av garantivedtaket.</article><article class="legalP" id="kapittel-1-paragraf-2-ledd-5">Hvis garantien er gitt for små beløp og ikke skal være gjenstand for godkjenning av departementet, jf. kommuneloven § 14-19 andre ledd første punktum, skal garantivedtaket også angi at garantien er ugyldig hvis mottakeren av garantien forsto eller burde ha forstått at den er i strid med kommuneloven § 14-19 første ledd første punktum.</article></article><article class="legalArticle" data-lovdata-URL="LTI/forskrift/2019-11-18-1520/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Begrensninger i garantiens varighet</span></h3><article class="legalP" id="kapittel-1-paragraf-3-ledd-1">Garantier for finansiering av investeringer, kan ikke gis utover investeringens levetid og uansett ikke for mer enn 40 år.</article><article class="legalP" id="kapittel-1-paragraf-3-ledd-2">Garantier for andre formål, kan ikke gis for mer enn fem år.</article><article class="legalP" id="kapittel-1-paragraf-3-ledd-3">Kausjoner kan ikke gjelde for mer enn to år fra det tidspunktet som fordringen mot hoveddebitor forfaller.</article></article><article class="legalArticle" data-lovdata-URL="LTI/forskrift/2019-11-18-1520/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Kommunale garantier for små beløp</span></h3><article class="legalP" id="kapittel-1-paragraf-4-ledd-1">Et garantivedtak som er truffet av en kommune skal ikke være gjenstand for godkjenning av departementet, jf. kommuneloven § 14-19 andre ledd første punktum, hvis beløpet som kommunen garanterer for er lavere enn eller lik den beløpsgrensen som gjelder for kommunen etter andre ledd.</article><article class="legalP" id="kapittel-1-paragraf-4-ledd-2">Beløpsgrensen for kommuner som<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-4-ledd-2-punkt-1"><article class="legalP" id="kapittel-1-paragraf-4-ledd-2-punkt-1-ledd-1">ikke har over 3&#xa0;000 innbyggere, er 800&#xa0;000 kroner</article></article></li><li data-li-identifier="b." data-name="b."><article class="listArticle" id="kapittel-1-paragraf-4-ledd-2-punkt-2"><article class="legalP" id="kapittel-1-paragraf-4-ledd-2-punkt-2-ledd-1">har over 3&#xa0;000, men ikke over 10&#xa0;000 innbyggere, er 2&#xa0;000&#xa0;000 kroner</article></article></li><li data-li-identifier="c." data-name="c."><article class="listArticle" id="kapittel-1-paragraf-4-ledd-2-punkt-3"><article class="legalP" id="kapittel-1-paragraf-4-ledd-2-punkt-3-ledd-1">har over 10&#xa0;000, men ikke over 30&#xa0;000 innbyggere, er 4&#xa0;000&#xa0;000 kroner</article></article></li><li data-li-identifier="d." data-name="d."><article class="listArticle" id="kapittel-1-paragraf-4-ledd-2-punkt-4"><article class="legalP" id="kapittel-1-paragraf-4-ledd-2-punkt-4-ledd-1">har over 30&#xa0;000, men ikke over 100&#xa0;000 innbyggere, er 7&#xa0;000&#xa0;000 kroner</article></article></li><li data-li-identifier="e." data-name="e."><article class="listArticle" id="kapittel-1-paragraf-4-ledd-2-punkt-5"><article class="legalP" id="kapittel-1-paragraf-4-ledd-2-punkt-5-ledd-1">har over 100&#xa0;000 innbyggere, er 10&#xa0;000&#xa0;000 kroner.</article></article></li></ul></article><article class="legalP" id="kapittel-1-paragraf-4-ledd-3">Det er innbyggertallet i kommunen 1. januar i året før garantivedtaket som avgjør hva som er beløpsgrensen for kommunen.</article></article><article class="legalArticle" data-lovdata-URL="LTI/forskrift/2019-11-18-1520/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Fylkeskommunale garantier for små beløp</span></h3><article class="legalP" id="kapittel-1-paragraf-5-ledd-1">Et fylkeskommunalt garantivedtak skal ikke være gjenstand for godkjenning av departementet, jf. kommuneloven § 14-19 andre ledd første punktum, hvis beløpet ikke er over kr 10&#xa0;000&#xa0;000.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2019-11-18-1520/KAPITTEL_2"><h2>Kapittel 2. Finans- og gjeldsforvaltning</h2><article class="legalArticle" data-lovdata-URL="LTI/forskrift/2019-11-18-1520/§6" data-name="§6" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Krav til innholdet i finansreglementet</span></h3><article class="legalP" id="kapittel-2-paragraf-1-ledd-1">Finansreglementet skal inneholde regler om hvordan kommunens eller fylkeskommunens finansielle midler og finansielle forpliktelser skal forvaltes i samsvar med kommuneloven § 14-1 tredje ledd, jf. § 14-13 første ledd.</article><article class="legalP" id="kapittel-2-paragraf-1-ledd-2">Finansreglementet skal minst angi<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-1-ledd-2-punkt-1"><article class="legalP" id="kapittel-2-paragraf-1-ledd-2-punkt-1-ledd-1">hva som er formålet med forvaltningen</article></article></li><li data-li-identifier="b." data-name="b."><article class="listArticle" id="kapittel-2-paragraf-1-ledd-2-punkt-2"><article class="legalP" id="kapittel-2-paragraf-1-ledd-2-punkt-2-ledd-1">hvilke midler som skal forvaltes med lav risiko og høy likviditet</article></article></li><li data-li-identifier="c." data-name="c."><article class="listArticle" id="kapittel-2-paragraf-1-ledd-2-punkt-3"><article class="legalP" id="kapittel-2-paragraf-1-ledd-2-punkt-3-ledd-1">hvilke midler som skal forvaltes med en lang tidshorisont</article></article></li><li data-li-identifier="d." data-name="d."><article class="listArticle" id="kapittel-2-paragraf-1-ledd-2-punkt-4"><article class="legalP" id="kapittel-2-paragraf-1-ledd-2-punkt-4-ledd-1">hvilke avkastningsmål, rammer og begrensninger som gjelder for forvaltningen av midlene som er nevnt i bokstav b og c</article></article></li><li data-li-identifier="e." data-name="e."><article class="listArticle" id="kapittel-2-paragraf-1-ledd-2-punkt-5"><article class="legalP" id="kapittel-2-paragraf-1-ledd-2-punkt-5-ledd-1">hvilke rammer og begrensninger som gjelder for forvaltningen av gjeld</article></article></li><li data-li-identifier="f." data-name="f."><article class="listArticle" id="kapittel-2-paragraf-1-ledd-2-punkt-6"><article class="legalP" id="kapittel-2-paragraf-1-ledd-2-punkt-6-ledd-1">hvordan avvik fra finansreglementet skal håndteres.</article></article></li></ul></article><article class="legalP" id="kapittel-2-paragraf-1-ledd-3">Etter første ledd bokstav d og e skal det blant annet angis hva som er tillatt risiko, kravene til risikospredning og hvilke finansielle instrumenter som er tillatt.</article></article><article class="legalArticle" data-lovdata-URL="LTI/forskrift/2019-11-18-1520/§7" data-name="§7" id="kapittel-2-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Krav om kvalitetssikring av finansreglementet og rutinene for finans- og gjeldsforvaltningen</span></h3><article class="legalP" id="kapittel-2-paragraf-2-ledd-1">En uavhengig instans med tilstrekkelig kunnskap om finans- og gjeldsforvaltning skal vurdere om finansreglementet legger opp til en forvaltning som er i samsvar med kommuneloven § 14-1 tredje ledd og som oppfyller kravene § 14-13 første ledd første punktum og forskriften § 6. Vurderingen skal foreligge før finansreglementet vedtas av kommunestyret eller fylkestinget.</article><article class="legalP" id="kapittel-2-paragraf-2-ledd-2">En slik instans skal vurdere rutinene for finans- og gjeldsforvaltningen.</article></article><article class="legalArticle" data-lovdata-URL="LTI/forskrift/2019-11-18-1520/§8" data-name="§8" id="kapittel-2-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Krav til innholdet i kommunedirektørens rapporter til kommunestyret og fylkestinget</span></h3><article class="legalP" id="kapittel-2-paragraf-3-ledd-1">Rapportene om finans- og gjeldsforvaltningen til kommunestyret eller fylkestinget skal inneholde en beskrivelse og vurdering av kommunens eller fylkeskommunens finansielle risiko og avkastning, sammenholdt med målene og kravene i finansreglementet. Rapportene skal også inneholde en beskrivelse og vurdering av eventuelle vesentlige endringer i markedet og i kommunens eller fylkeskommunens finansielle risiko. Rapportene skal også opplyse om eventuelle avvik mellom kravene i finansreglementet og den faktiske forvaltningen, og hvordan avvikene er håndtert.</article><article class="legalP" id="kapittel-2-paragraf-3-ledd-2">Rapportene skal<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-3-ledd-2-punkt-1"><article class="legalP" id="kapittel-2-paragraf-3-ledd-2-punkt-1-ledd-1">vise hvordan de finansielle midlene er sammensatt og markedsverdien av dem, både samlet og for hver gruppe av midler</article></article></li><li data-li-identifier="b." data-name="b."><article class="listArticle" id="kapittel-2-paragraf-3-ledd-2-punkt-2"><article class="legalP" id="kapittel-2-paragraf-3-ledd-2-punkt-2-ledd-1">vise hvordan de finansielle forpliktelsene er sammensatt og verdien av dem, både samlet og for hver gruppe av forpliktelser</article></article></li><li data-li-identifier="c." data-name="c."><article class="listArticle" id="kapittel-2-paragraf-3-ledd-2-punkt-3"><article class="legalP" id="kapittel-2-paragraf-3-ledd-2-punkt-3-ledd-1">opplyse om de finansielle forpliktelsenes løpetid, og om verdien av lån som forfaller og må refinansieres innen 12 måneder</article></article></li><li data-li-identifier="d." data-name="d."><article class="listArticle" id="kapittel-2-paragraf-3-ledd-2-punkt-4"><article class="legalP" id="kapittel-2-paragraf-3-ledd-2-punkt-4-ledd-1">opplyse om aktuelle markedsrenter og kommunens eller fylkeskommunens egne rentebetingelser</article></article></li><li data-li-identifier="e." data-name="e."><article class="listArticle" id="kapittel-2-paragraf-3-ledd-2-punkt-5"><article class="legalP" id="kapittel-2-paragraf-3-ledd-2-punkt-5-ledd-1">opplyse om forhold som kommunestyret eller fylkestinget har stilt krav om at det skal opplyses om.</article></article></li></ul></article></article></section><section class="section" data-name="kap3" id="kapittel-3" data-lovdata-URL="LTI/forskrift/2019-11-18-1520/KAPITTEL_3"><h2>Kapittel 3. Ikrafttredelse og overgangsbestemmelser</h2><article class="legalArticle" data-lovdata-URL="LTI/forskrift/2019-11-18-1520/§9" data-name="§9" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse og overgangsbestemmelser</span></h3><article class="legalP" id="kapittel-3-paragraf-1-ledd-1">Forskriften trer i kraft 1. januar 2020. Fra samme tidspunkt oppheves forskrift 2. februar 2001 nr. 144 om kommunale og fylkeskommunale garantier og forskrift 9. juni 2009 nr. 635 om kommuners og fylkeskommuners finans- og gjeldsforvaltning.</article><article class="legalP" id="kapittel-3-paragraf-1-ledd-2">Lov 25. september 1992 nr. 107 om kommuner og fylkeskommuner § 51 og forskrift 2. februar 2001 nr. 144 om kommunale og fylkeskommunale garantier gjelder for garantier som er vedtatt innen 31. desember 2019, men som først behandles av departementet etter 1. januar 2020.</article></article></section></main></body></html>