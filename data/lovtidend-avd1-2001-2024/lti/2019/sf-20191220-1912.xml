<!DOCTYPE html><html lang="no"><head><title>Forskrift om endring i forskrift om større naturvernområder og fuglereservater på Svalbard videreført fra 1973</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-12-20-1912</dd><dt class="dokid">DokumentID</dt><dd class="dokid">LTI/forskrift/2019-12-20-1912</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="dateInForce">I kraft fra</dt><dd class="dateInForce">2020-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2014-04-04-377</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2001-06-15-79/§12</li><li>lov/2001-06-15-79/§16</li><li>lov/2001-06-15-79/§17</li></ul></dd><dt class="dateOfPublication">Kunngjort</dt><dd class="dateOfPublication">2019-12-20 15:45</dd><dt class="lastupdated">Rettet</dt><dd class="lastupdated">2019-12-21 (oppretting bildestørrelser).</dd><dt class="journalNumber">Journalnummer</dt><dd class="journalNumber">2019-1281</dd><dt class="titleShort">Korttittel</dt><dd class="titleShort">Endr. i forskrift om større naturvernområder på Svalbard</dd><dt class="title">Tittel</dt><dd class="title">Forskrift om endring i forskrift om større naturvernområder og fuglereservater på Svalbard videreført fra 1973</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 20. desember 2019 med hjemmel i lov 15. juni 2001 nr. 79 om miljøvern på Svalbard (svalbardmiljøloven) § 12, § 16 og § 17. Fremmet av Klima- og miljødepartementet.</dd><dt class="refid">RefID</dt><dd class="refid">forskrift/2019-12-20-1912</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om større naturvernområder og fuglereservater på Svalbard videreført fra 1973<ul class="tocSubUl"><li>I<ul class="tocSubUl"><li>§ 1. Nasjonalparker</li><li>§ 5a. Krav til organisert turopplegg i sone C</li><li>§ 5b. Ferdselsforbud ved Trollkjeldene</li><li>§ 6. Vern mot inngrep</li><li>§ 10. Forbud mot søking etter mineraler og bergarter og om bergrettigheter</li><li>§ 12. Naturreservater</li><li>§ 21. Krav til organisert turopplegg i Sone C</li><li>§ 27. Forbud mot søking etter mineraler og bergarter og om bergrettigheter</li><li>§ 31. Forbud mot all ferdsel</li><li>§ 31a. Forbud mot motorferdsel</li><li>§ 36. Forbud mot søking etter mineraler og bergarter og om bergrettigheter</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2019-12-20-1912" id="dokument"><h1>Forskrift om endring i forskrift om større naturvernområder og fuglereservater på Svalbard videreført fra 1973</h1><section class="section" data-name="kapI" id="kapittel-1" data-lovdata-URL="LTI/forskrift/2019-12-20-1912/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 4. april 2014 nr. 377 om større naturvernområder og fuglereservater på Svalbard videreført fra 1973 gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>forskrift om nasjonalparkene Sør-Spitsbergen, Forlandet og Nordvest-Spitsbergen, om naturreservatene Nordaust-Svalbard og Søraust-Svalbard, og om naturreservatene for fugl på Svalbard</i></article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Nasjonalparker</span></span><article class="legalP" id="kapittel-1-foreslåttparagraf-1-ledd-1">Svalbard har fra 1973 Sør-Spitsbergen nasjonalpark, Forlandet nasjonalpark og Nordvest-Spitsbergen nasjonalpark, som vist på kart i vedlegg 1.</article></article> <article class="defaultP" margin-top="true">§ 2 tredje ledd skal lyde:</article><article class="legalP" id="kapittel-1-ledd-2">Nordvest-Spitsbergen nasjonalpark omfatter Moffen, Reinsdyrflya, Albert I Land og Haakon VII Land med tilliggende territorialfarvann. Grensen går i sør i rette linjer fra innerste bukt i Woodfjorden over toppen av Laborfjellet, sydligste topp av Tre brødre, høyeste topp i H.U. Sverdrupfjella, Grimalditoppen til Kapp Guissez. Herfra går grensen i rette linjer gjennom posisjon 79° 0,258′ N 10° 47,627′ Ø som utgjør midtpunktet på grunnlinjen mellom grunnlinjepunkt 118 og 119, til posisjon 79° 8,583′ N 10° 0,353′ Ø på territorialgrensen og videre langs denne nord- og østover til 80° 14,766′ N 15° 0′ Ø, videre sørover langs 15° 0′ Ø til posisjon 80° 6,772′ N 15° 0′ Ø, herifra i rette linjer i Woodfjorden gjennom posisjonene 79° 32′ N 13° 38′ Ø og 79° 20′ N 14° 2′ Ø og tilbake til innerste bukt i Woodfjorden.</article> <article class="defaultP" margin-top="true">§ 4 andre ledd skal lyde:</article><article class="legalP" id="kapittel-1-ledd-3">Skip som anløper nasjonalparkene, skal ikke bruke eller ha om bord annet drivstoff enn kvaliteten DMA i samsvar med ISO 8217 Fuel Standard.</article> <article class="defaultP" margin-top="true">Ny § 5a skal lyde:</article><article class="futureLegalArticle" data-name="§5a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5a</span>. <span class="legalArticleTitle">Krav til organisert turopplegg i sone C</span></span><article class="legalP" id="kapittel-1-foreslåttparagraf-2-ledd-1">Sone C omfatter i nasjonalparkene her områdene på Ytre Norskøya, Sallyhamna, Smeerenburg, Signehamna, Fjortende Julibukta, Fuglehuken, Ahlstrandhalvøya, Gnålodden og Gåshamna, som er fastsatt med rød linje på kart i vedlegg 6a.</article><article class="legalP" id="kapittel-1-foreslåttparagraf-2-ledd-2">Reisearrangører som gjennomfører organiserte turer innenfor sone C, skal utarbeide stedsspesifikke retningslinjer for aktivitetene der. Retningslinjene skal være egnet til å beskytte naturmiljøet og kulturminner på stedet i samsvar med bestemmelsene i svalbardmiljøloven § 1, § 5, § 25, § 27–§ 31, § 42 jf. § 39, § 65–§ 68, § 71, § 73 og denne forskriften § 3–§ 10. Sysselmannen fører tilsyn med at retningslinjene ivaretar dette og bruken av retningslinjene.</article></article> <article class="defaultP" margin-top="true">Ny § 5b skal lyde:</article><article class="futureLegalArticle" data-name="§5b" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5b</span>. <span class="legalArticleTitle">Ferdselsforbud ved Trollkjeldene</span></span><article class="legalP" id="kapittel-1-foreslåttparagraf-3-ledd-1">Ferdsel ved Trollkjeldene innenfor områdene som fastsatt ved koordinater på kart i vedlegg 8, og illustrert med rød linje der, er forbudt.</article></article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Vern mot inngrep</span></span><article class="legalP" id="kapittel-1-foreslåttparagraf-4-ledd-1">Områdene er fredet mot alle inngrep og annen virksomhet som medfører påvirkning av landskapet, terrenginngrep eller forstyrrelser av naturmiljøet, herunder oppføring av bygninger og anlegg av enhver art, uansett om de er fast forbundet med grunnen eller ikke, bergverksdrift, boring etter olje og drift av oljekilder, massetak og oppdemming mv.</article><article class="legalP" id="kapittel-1-foreslåttparagraf-4-ledd-2">Havbunnen er fredet mot fangst og innhøsting ved dykking og ved bruk av bunntrål eller skrape. Tråling etter reker er tillatt i farvann med dybder på 100 meter eller mer.</article><article class="legalP" id="kapittel-1-foreslåttparagraf-4-ledd-3">Det er likevel tillatt å sette opp terrestriske navigasjonsmidler som lykter, båker mv. Navigasjonsmidlene skal utformes, anlegges, vedlikeholdes og føres tilsyn med i samråd med Sysselmannen.</article></article> <article class="defaultP" margin-top="true">§ 7 nytt andre ledd skal lyde:</article><article class="legalP" id="kapittel-1-ledd-4">Det er forbudt å slippe ut kloakk og gråvann innenfor en avstand av 500 meter fra land.</article> <article class="defaultP" margin-top="true">§ 9 overskriften skal lyde:</article> <article class="defaultP" margin-top="true">§ 9. <i>Vern av plantelivet og fossiler</i></article> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Forbud mot søking etter mineraler og bergarter og om bergrettigheter</span></span><article class="legalP" id="kapittel-1-foreslåttparagraf-5-ledd-1">I fredete områder er det ikke tillatt å søke etter mineraler og bergarter omfattet av bergverksordningen for Svalbard § 2, og det gis ikke nye bergrettigheter.</article></article> <article class="defaultP" margin-top="true">§ 12 skal lyde:</article><article class="futureLegalArticle" data-name="§12" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Naturreservater</span></span><article class="legalP" id="kapittel-1-foreslåttparagraf-6-ledd-1">Svalbard har fra 1973 Nordaust-Svalbard og Søraust-Svalbard naturreservat, som fastsatt i § 13 og vist på kart i vedlegg 1.</article></article> <article class="defaultP" margin-top="true">§ 19 første ledd første punktum skal lyde:</article><article class="legalP" id="kapittel-1-ledd-5">Sone A omfatter områdene på Nordaustlandet og Edgeøya som fastsatt med rød linje på kart i vedlegg 4.</article> <article class="defaultP" margin-top="true">§ 20 første ledd skal lyde:</article><article class="legalP" id="kapittel-1-ledd-6">Sone B omfatter delene av Lågøya og Tusenøyane som fastsatt med rød linje på kart i vedlegg 5.</article> <article class="defaultP" margin-top="true">§ 21 skal lyde:</article><article class="futureLegalArticle" data-name="§21" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 21</span>. <span class="legalArticleTitle">Krav til organisert turopplegg i Sone C</span></span><article class="legalP" id="kapittel-1-foreslåttparagraf-7-ledd-1">Sone C omfatter i naturreservatene her områdene ved Kræmerpynten, Polarstarodden, Andrèneset, Kapp Lee og Andrètangen som fastsatt med rød linje på kart i vedlegg 6b.</article><article class="legalP" id="kapittel-1-foreslåttparagraf-7-ledd-2">Reisearrangører som gjennomfører organiserte turer innenfor sone C, skal utarbeide stedsspesifikke retningslinjer for aktivitetene der. Retningslinjene skal være egnet til å beskytte naturmiljøet og kulturminner på stedet i samsvar med bestemmelsene i svalbardmiljøloven § 1, § 5, § 25, § 27–§ 31, § 42 jf. § 39, § 65–§ 68, § 71, § 73 og denne forskriften § 14–§ 20 og § 23–§ 27. Sysselmannen fører tilsyn med at retningslinjene ivaretar dette og bruken av retningslinjene.</article></article> <article class="defaultP" margin-top="true">§ 23 første ledd skal lyde:</article><article class="legalP" id="kapittel-1-ledd-7">Områdene er fredet mot alle inngrep og annen virksomhet som medfører påvirkning av landskapet, terrenginngrep eller forstyrrelser av naturmiljøet, herunder oppføring av bygninger og anlegg av enhver art, uansett om de er fast forbundet med grunnen eller ikke, bergverksdrift, boring etter olje og drift av oljekilder, massetak og oppdemming mv.</article> <article class="defaultP" margin-top="true">§ 27 skal lyde:</article><article class="futureLegalArticle" data-name="§27" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 27</span>. <span class="legalArticleTitle">Forbud mot søking etter mineraler og bergarter og om bergrettigheter</span></span><article class="legalP" id="kapittel-1-foreslåttparagraf-8-ledd-1">I fredete områder er det ikke tillatt å søke etter mineraler og bergarter omfattet av bergverksordningen for Svalbard § 2, og det gis ikke nye bergrettigheter.</article><article class="legalP" id="kapittel-1-foreslåttparagraf-8-ledd-2">Kapittel 3 overskriften skal lyde:</article></article> <article class="defaultP" margin-top="true"><i>Kapittel 3 Naturreservatene for fugl</i></article> <article class="defaultP" margin-top="true">§ 29 første ledd første punktum skal lyde:</article><article class="legalP" id="kapittel-1-ledd-8">Svalbard har følgende naturreservater for fugl:</article> <article class="defaultP" margin-top="true">I § 29 bokstav a til o, § 29 andre ledd og § 37 bokstav a og b skal «fuglereservat» erstattes med «naturreservat for fugl».</article> <article class="defaultP" margin-top="true">§ 29 bokstav l skal lyde:</article><article class="legalP" id="kapittel-1-ledd-9">Blomstrandhamna naturreservat for fugl som omfatter ytre og indre Breøyane</article> <article class="defaultP" margin-top="true">§ 29 ny bokstav p skal lyde:<ul class="defaultList"><li data-li-identifier="p)" data-name="p)"><article class="listArticle" id="kapittel-1-ledd-9-punkt-1"><article class="legalP" id="kapittel-1-ledd-9-punkt-1-ledd-1">Liefdefjorden naturreservat for fugl som omfatter Andøyane, Stasjonsøyane, Måkeøyane og Lernerøyane med omkringliggende holmer.</article></article></li></ul></article> <article class="defaultP" margin-top="true">§ 29 andre ledd skal lyde:</article><article class="legalP" id="kapittel-1-ledd-10">Naturreservatene for fugl, som vist på kart i vedlegg 1, omfatter sjøområdet ut til 300 meter fra land eller skjær ved laveste vannstand.</article> <article class="defaultP" margin-top="true">§ 31 skal lyde:</article><article class="futureLegalArticle" data-name="§31" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 31</span>. <span class="legalArticleTitle">Forbud mot all ferdsel</span></span><article class="legalP" id="kapittel-1-foreslåttparagraf-9-ledd-1">All ferdsel i naturreservatene for fugl, herunder ferdsel på sjøen og landing med luftfartøyer, er forbudt i tiden 15. mai til 15. august. Sysselmannen kan likevel gi forskrift om ferdselen i Kapp Linné naturreservat for fugl.</article><article class="legalP" id="kapittel-1-foreslåttparagraf-9-ledd-2">Ferdsel på sjøen med kajakk og andre fartøyer uten motor, er likevel tillatt etter nærmeste farbare rute langs kystlinjen innenfor grensene av Kongsfjorden naturreservat for fugl, ved Prins Heinrichøya og Mietheholmen, og i Boheman naturreservat for fugl.</article></article> <article class="defaultP" margin-top="true">Ny § 31a skal lyde:</article><article class="futureLegalArticle" data-name="§31a" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 31a</span>. <span class="legalArticleTitle">Forbud mot motorferdsel</span></span><article class="legalP" id="kapittel-1-foreslåttparagraf-10-ledd-1">Bruk av terrenggående kjøretøyer og landing med luftfartøy er forbudt. Forbudet gjelder også overflyvning av områdene under 300 meter til og med 1 nautisk mil fra land. Forbudet mot overflyvning gjelder så langt værforholdene tillater det.</article><article class="legalP" id="kapittel-1-foreslåttparagraf-10-ledd-2">Innenfor Kapp Linné naturreservat for fugl kan det kjøres med beltekjøretøy på frossen og snødekt mark fram til 15. mai.</article></article> <article class="defaultP" margin-top="true">§ 32 nytt andre ledd skal lyde:</article><article class="legalP" id="kapittel-1-ledd-11">Det er forbudt å slippe ut kloakk og gråvann innenfor en avstand av 500 meter fra land.</article> <article class="defaultP" margin-top="true">§ 33 skal lyde:</article><article class="legalP" id="kapittel-1-ledd-12">Områdene er fredet mot alle inngrep og annen virksomhet som medfører påvirkning av landskapet, terrenginngrep eller forstyrrelser av naturmiljøet, herunder oppføring av bygninger og anlegg av enhver art, uansett om de er fast forbundet med grunnen eller ikke, bergverksdrift, boring etter olje og drift av oljekilder, massetak, oppdemming mv.</article><article class="legalP" id="kapittel-1-ledd-13">Havbunnen er fredet mot fangst og innhøsting ved dykking og ved bruk av bunntrål eller skrape.</article><article class="legalP" id="kapittel-1-ledd-14">Det er likevel tillatt å sette opp terrestriske navigasjonsmidler, som båker, lykter mv. Navigasjonsmidlene skal utformes, anlegges, vedlikeholdes og føres tilsyn med i samråd med Sysselmannen.</article> <article class="defaultP" margin-top="true">§ 35 overskriften skal lyde:</article> <article class="defaultP" margin-top="true"><i>§ 35. Vern av plantelivet og fossiler</i></article> <article class="defaultP" margin-top="true">§ 36 skal lyde:</article><article class="futureLegalArticle" data-name="§36" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 36</span>. <span class="legalArticleTitle">Forbud mot søking etter mineraler og bergarter og om bergrettigheter</span></span><article class="legalP" id="kapittel-1-foreslåttparagraf-11-ledd-1">I fredete områder er det ikke tillatt å søke etter mineraler og bergarter omfattet av bergverksordningen for Svalbard § 2, og det gis ikke nye bergrettigheter.</article></article> <article class="defaultP" margin-top="true">§ 40 første ledd skal lyde:</article><article class="legalP" id="kapittel-1-ledd-15">Overtredelser av bestemmelser og vedtak gitt i eller i medhold av denne forskriften straffes etter reglene i svalbardmiljøloven § 99.</article> <article class="defaultP" margin-top="true">Nytt vedlegg 1 erstatter eksisterende vedlegg 1. Nye vedlegg 6a og 6b erstatter vedlegg 6. Nytt vedlegg 8 tas inn.</article></section><section class="section" data-name="kapII" id="kapittel-2" data-lovdata-URL="LTI/forskrift/2019-12-20-1912/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2020.</article><span class="futuretitle" id="kapittel-2-foreslåttittel-1">Vedlegg 1:</span> <article class="defaultP" margin-top="true"><img alt="Kart over verneområdene i forskriften. Grafikk." height="1024" src="static/LTI/sf-20191220-1912-01-01.png" width="819" /></article><span class="futuretitle" id="kapittel-2-foreslåttittel-2">Vedlegg 6a:</span> <article class="defaultP" margin-top="true"><img alt="Kart til § 5a og Nordvest-Spitsbergen nasjonalpark. Grafikk." height="838" src="static/LTI/sf-20191220-1912-02-01.png" width="839" /></article> <article class="defaultP" margin-top="true"><img alt="Kart til § 5a og Sør-Spitsbergen nasjonalpark. Grafikk." height="811" src="static/LTI/sf-20191220-1912-03-01.png" width="815" /></article> <article class="defaultP" margin-top="true"><img alt="Kart til § 5a og Nordvest-Spitsbergen nasjonalpark. Grafikk." height="843" src="static/LTI/sf-20191220-1912-04-01.png" width="847" /></article><span class="futuretitle" id="kapittel-2-foreslåttittel-3">Vedlegg 6b:</span> <article class="defaultP" margin-top="true"><img alt="Kart til § 21, Nordaust-Svalbard naturreservat og Søraust-Svalbard naturreservat. Grafikk." height="1207" src="static/LTI/sf-20191220-1912-05-01.png" width="803" /></article><span class="futuretitle" id="kapittel-2-foreslåttittel-4">Vedlegg 8:</span> <article class="defaultP" margin-top="true"><img alt="Kart til § 5b, ferdselsforbud ved Trollkjeldene. Grafikk." height="991" src="static/LTI/sf-20191220-1912-06-01.png" width="698" /></article></section></main></body></html>