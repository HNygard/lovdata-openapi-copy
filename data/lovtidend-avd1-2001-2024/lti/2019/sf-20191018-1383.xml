<!DOCTYPE html><html lang="no"><head><title>Forskrift om endring i forskrift 20. juni 2003 nr. 740 om Meldingssystem for smittsomme sykdommer (MSIS-forskriften), forskrift 13. februar 2009 nr. 205 om tuberkulosekontroll, forskrift 21. desember 2007 nr. 1573 om varsling av og tiltak ved alvorlige hendelser av betydning for internasjonal folkehelse mv. (IHR-forskriften) og forskrift 17. juni 2005 nr. 610 om smittevern i helse- og omsorgstjenesten</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-10-18-1383</dd><dt class="dokid">DokumentID</dt><dd class="dokid">LTI/forskrift/2019-10-18-1383</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">2019-10-18</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-06-20-740</li><li>forskrift/2009-02-13-205</li><li>forskrift/2007-12-21-1573</li><li>forskrift/2005-06-17-610</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1994-08-05-55/§2-3</li><li>lov/1994-08-05-55/§3-1</li><li>lov/1994-08-05-55/§3-2</li><li>lov/1994-08-05-55/§3-9</li><li>lov/1994-08-05-55/§4-2</li><li>lov/1994-08-05-55/§6-2</li><li>lov/1994-08-05-55/§7-3</li><li>lov/1994-08-05-55/§7-9</li><li>lov/1994-08-05-55/§8-4</li></ul></dd><dt class="dateOfPublication">Kunngjort</dt><dd class="dateOfPublication">2019-10-21 14:50</dd><dt class="journalNumber">Journalnummer</dt><dd class="journalNumber">2019-0867</dd><dt class="titleShort">Korttittel</dt><dd class="titleShort">Endr. i MSIS-forskriften, forskrift om tuberkulosekontroll, IHR-forskriften og i forskrift om smittevern i helse- og omsorgstjenesten</dd><dt class="title">Tittel</dt><dd class="title">Forskrift om endring i forskrift 20. juni 2003 nr. 740 om Meldingssystem for smittsomme sykdommer (MSIS-forskriften), forskrift 13. februar 2009 nr. 205 om tuberkulosekontroll, forskrift 21. desember 2007 nr. 1573 om varsling av og tiltak ved alvorlige hendelser av betydning for internasjonal folkehelse mv. (IHR-forskriften) og forskrift 17. juni 2005 nr. 610 om smittevern i helse- og omsorgstjenesten</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 18. oktober 2019 med hjemmel i lov 5. august 1994 nr. 55 om vern mot smittsomme sykdommer § 2-3 fjerde ledd, § 3-1 første ledd, § 3-2, § 3-9, § 4-2 siste ledd, § 6-2, § 7-3 siste ledd, § 7-9 andre ledd og § 8-4. Fremmet av Helse- og omsorgsdepartementet.</dd><dt class="refid">RefID</dt><dd class="refid">forskrift/2019-10-18-1383</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift 20. juni 2003 nr. 740 om Meldingssystem for smittsomme sykdommer (MSIS-forskriften), forskrift 13. februar 2009 nr. 205 om tuberkulosekontroll, forskrift 21. desember 2007 nr. 1573 om varsling av og tiltak ved alvorlige hendelser av betydning for internasjonal folkehelse mv. (IHR-forskriften) og forskrift 17. juni 2005 nr. 610 om smittevern i helse- og omsorgstjenesten<ul class="tocSubUl"><li>I</li><li>II</li><li>III</li><li>IV</li><li>V</li></ul></li></ul></dd></dl></header><main class="documentBody" data-lovdata-URL="LTI/forskrift/2019-10-18-1383" id="dokument"><h1>Forskrift om endring i forskrift 20. juni 2003 nr. 740 om Meldingssystem for smittsomme sykdommer (MSIS-forskriften), forskrift 13. februar 2009 nr. 205 om tuberkulosekontroll, forskrift 21. desember 2007 nr. 1573 om varsling av og tiltak ved alvorlige hendelser av betydning for internasjonal folkehelse mv. (IHR-forskriften) og forskrift 17. juni 2005 nr. 610 om smittevern i helse- og omsorgstjenesten</h1><section class="section" data-name="kapI" id="kapittel-1" data-lovdata-URL="LTI/forskrift/2019-10-18-1383/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">Endring i forskrift 20. juni 2003 nr. 740 om Meldingssystem for smittsomme sykdommer (MSIS-forskriften)</article><article class="defaultP">§ 3-2 første ledd første punktum skal lyde:</article><article class="legalP" id="kapittel-1-ledd-2">Lege, sykepleier, jordmor, helsesykepleier eller tannlege som mistenker eller påviser et tilfelle av smittsom sykdom jf. § 3-1 annet ledd, skal varsle kommunelegen.</article><article class="defaultP">§ 3-2 andre ledd skal lyde:</article><article class="legalP" id="kapittel-1-ledd-3">Kommunelegen skal varsle Folkehelseinstituttet.</article><article class="defaultP">§ 3-3 andre ledd skal lyde:</article><article class="legalP" id="kapittel-1-ledd-4">Kommunelegen skal, dersom mistanken ikke raskt kan avkreftes, varsle Folkehelseinstituttet. Folkehelseinstituttet skal samordne tiltak ved utbrudd av smittsomme sykdommer.</article><article class="defaultP">§ 3-4 første ledd første punktum skal lyde:</article><article class="legalP" id="kapittel-1-ledd-5">Mistenkte eller påviste utbrudd av smittsomme sykdommer i sykehus eller annen institusjon som er omfattet av lov om spesialisthelsetjenesten m.m. § 1-2, skal omgående varsles til kommunelegen og til Folkehelseinstituttet med kopi til det regionale helseforetakets kompetansesenter for smittevern i helsetjenesten.</article><article class="defaultP">§ 3-4 andre ledd første punktum skal lyde:</article><article class="legalP" id="kapittel-1-ledd-6">Mistenkte eller påviste utbrudd av smittsomme sykdommer i kommunal helseinstitusjon skal varsles til kommunelegen. Kommunelegen skal, dersom mistanken ikke raskt kan avkreftes, varsle Folkehelseinstituttet.</article><article class="defaultP">§ 3-4 nytt tredje ledd skal lyde:</article><article class="legalP" id="kapittel-1-ledd-7">Folkehelseinstituttet skal samordne tiltak ved utbrudd av smittsomme sykdommer.</article><article class="defaultP">§ 3-5 første punktum:</article><article class="legalP" id="kapittel-1-ledd-8">Leger som mistenker eller påviser tilfeller av smittsomme sykdommer som kan være forårsaket av overlagt spredning av smittestoffer, skal varsle kommunelegen og Folkehelseinstituttet.</article><article class="defaultP">§ 3-6 første ledd skal lyde:</article><article class="legalP" id="kapittel-1-ledd-9">Leger som mistenker eller påviser tilfeller av smittsomme sykdommer som kan være forårsaket av smitte fra medisinsk utstyr, kosmetika, legemidler, blod, blodprodukter, vev eller organer, skal varsle Folkehelseinstituttet.</article><article class="defaultP">§ 3-7 skal lyde:</article><article class="legalP" id="kapittel-1-ledd-10">Laboratorier og leger som i sin yrkespraksis finner at en blodgiver er smittet av en sykdom som kan overføres med blod eller blodprodukter, skal varsle blodbanken den smittede har donert blod ved. Varslet skal inneholde blodgiverens navn, fødselsnummer, adresse og hvilken sykdom som er påvist. Blodbanken skal varsle Statens legemiddelverk, Folkehelseinstituttet og Helsedirektoratet, men uten direkte identifiserbare opplysninger.</article></section><section class="section" data-name="kapII" id="kapittel-2" data-lovdata-URL="LTI/forskrift/2019-10-18-1383/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endring i forskrift 13. februar 2009 nr. 205 om tuberkulosekontroll</article><article class="defaultP">§ 3-1 første ledd bokstav b nytt siste punktum skal lyde:</article><article class="legalP" id="kapittel-2-ledd-2">Plikten gjelder også personer som skal være i Norge som ledd i kulturutveksling, frivillig arbeid eller lignende og skal ha nær kontakt med barn.</article><article class="defaultP">§ 3-2 siste ledd skal lyde:</article><article class="legalP" id="kapittel-2-ledd-3">Personer som nevnt i § 3-1 bokstav b) skal undersøkes for smittsom tuberkuløs sykdom og må ikke ha symptomer eller tegn på smittsom tuberkuløs sykdom før tiltredelse eller oppstart. Arbeidsgiver, lærested, vertsfamilie eller lignende har plikt til å påse at resultat av undersøkelsen foreligger med negativt resultat før tiltredelse eller oppstart.</article></section><section class="section" data-name="kapIII" id="kapittel-3" data-lovdata-URL="LTI/forskrift/2019-10-18-1383/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endring i forskrift 21. desember 2007 nr. 1573 om varsling av og tiltak ved alvorlige hendelser av betydning for internasjonal folkehelse mv. (IHR-forskriften)</article><article class="defaultP">§ 4 skal lyde:</article><article class="legalP" id="kapittel-3-ledd-2">Lege, sykepleier, jordmor, helsesykepleier eller tannlege som mistenker eller påviser et tilfelle av sykdom eller skade som kan ha betydning for internasjonal folkehelse og som ikke allerede er varslet etter varslingsbestemmelsene i MSIS-forskriften 20. juni 2003 nr. 740 kapittel 3 og forskrift 25. april 2003 nr. 486 om miljørettet helsevern § 6, skal uten hinder av lovbestemt taushetsplikt umiddelbart varsle kommunelegen.</article><article class="legalP" id="kapittel-3-ledd-3">Ansatte ved politiet, tollvesenet, havner, flyplasser, Mattilsynet, Forsvaret, Kystvakten, Kystverket, Fiskeridirektoratet og Sjøfartsdirektoratet som innen sitt ansvarsområde blir kjent med informasjon som kan gi mistanke om en alvorlig hendelse som utgjør eller kan utgjøre en folkehelserisiko gjennom spredning av sykdom over landegrensene, og som kan kreve en internasjonalt koordinert bekjemping, skal uten hinder av lovbestemt taushetsplikt umiddelbart varsle kommunelegen.</article><article class="legalP" id="kapittel-3-ledd-4">Dersom det ikke er mulig å få varslet kommunelegen, skal Folkehelseinstituttet varsles direkte. Kommunelegen skal varsle Folkehelseinstituttet.</article><article class="legalP" id="kapittel-3-ledd-5">Direktoratet for strålevern og atomsikkerhet skal varsle Folkehelseinstituttet om hendelser som kan ha betydning for internasjonal folkehelse.</article></section><section class="section" data-name="kapIV" id="kapittel-4" data-lovdata-URL="LTI/forskrift/2019-10-18-1383/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Endring i forskrift 17. juni 2005 nr. 610 om smittevern i helse- og omsorgstjenesten</article><article class="defaultP">§ 3-1, fjerde ledd skal lyde:</article><article class="legalP" id="kapittel-4-ledd-2">Hvert regionale helseforetak skal ha et senter for smittevern i helsetjenesten som skal være et kompetansesenter for helseregionen.</article></section><section class="section" data-name="kapV" id="kapittel-5" data-lovdata-URL="LTI/forskrift/2019-10-18-1383/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">Endringene trer i kraft straks.</article></section></main></body></html>