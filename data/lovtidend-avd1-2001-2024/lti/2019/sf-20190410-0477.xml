<!DOCTYPE html><html lang="no"><head><title>Forskrift om overgangsregler for krav til bosted og statsborgerskap i norske aksje- og allmennaksjeselskaper ved Storbritannias uttreden av Den europeiske union</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-04-10-477</dd><dt class="dokid">DokumentID</dt><dd class="dokid">LTI/forskrift/2019-04-10-477</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">2019-04-10 – 2021-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2019-03-29-9/§1</li></ul></dd><dt class="dateOfPublication">Kunngjort</dt><dd class="dateOfPublication">2019-04-10 16:20</dd><dt class="journalNumber">Journalnummer</dt><dd class="journalNumber">2019-0287</dd><dt class="titleShort">Korttittel</dt><dd class="titleShort">Overgangsregler for krav til bosted og statsborgerskap i norske aksje- og allmennaksjeselskaper (brexit)</dd><dt class="title">Tittel</dt><dd class="title">Forskrift om overgangsregler for krav til bosted og statsborgerskap i norske aksje- og allmennaksjeselskaper ved Storbritannias uttreden av Den europeiske union</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 10. april 2019 med hjemmel i lov 29. mars 2019 nr. 9 om overgangsregler mv. ved Storbritannias uttreden fra Den europeiske union § 1. Fremmet av Nærings- og fiskeridepartementet.</dd><dt class="refid">RefID</dt><dd class="refid">forskrift/2019-04-10-477</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overgangsregler for krav til bosted og statsborgerskap i norske aksje- og allmennaksjeselskaper ved Storbritannias uttreden av Den europeiske union<ul class="tocSubUl"><li>§ 1. Virkeområdet</li><li>§ 2. Overgangsregler om krav til styremedlemmer og daglig leder i norske aksjeselskaper og allmennaksjeselskaper</li><li>§ 3. Ikrafttredelse og opphør</li></ul></li></ul></dd></dl></header><main class="documentBody" data-lovdata-URL="LTI/forskrift/2019-04-10-477" id="dokument"><h1>Forskrift om overgangsregler for krav til bosted og statsborgerskap i norske aksje- og allmennaksjeselskaper ved Storbritannias uttreden av Den europeiske union</h1><article class="legalArticle" data-lovdata-URL="LTI/forskrift/2019-04-10-477/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområdet</span></h2><article class="legalP" id="paragraf-1-ledd-1">Forskriften gjelder for daglig leder og styremedlemmer i norske aksjeselskap og allmennaksjeselskap som er tilsatt eller valgt før Det forente kongerike Storbritannia og Nord-Irlands uttreden av Den europeiske union. Forskriften kommer til anvendelse dersom Det forente kongerike Storbritannia og Nord-Irland trer ut av Den europeiske union uten en utmeldingsavtale som inneholder en overgangsperiode.</article></article><article class="legalArticle" data-lovdata-URL="LTI/forskrift/2019-04-10-477/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Overgangsregler om krav til styremedlemmer og daglig leder i norske aksjeselskaper og allmennaksjeselskaper</span></h2><article class="legalP" id="paragraf-2-ledd-1">Aksjeloven § 6-11 første ledd første punktum og allmennaksjeloven § 6-11 første ledd første punktum gjelder ikke for statsborgere i Det forente kongerike Storbritannia og Nord-Irland når de er bosatt der eller i en stat som er part i EØS-avtalen.</article><article class="legalP" id="paragraf-2-ledd-2">Aksjeloven § 6-11 første ledd første punktum og allmennaksjeloven § 6-11 første ledd første punktum gjelder ikke for statsborgere i stater som er part i EØS-avtalen, når de er bosatt i Det forente kongerike Storbritannia og Nord-Irland.</article></article><article class="legalArticle" data-lovdata-URL="LTI/forskrift/2019-04-10-477/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ikrafttredelse og opphør</span></h2><article class="legalP" id="paragraf-3-ledd-1">Forskriften trer i kraft straks og opphører 1. januar 2021.</article></article></main></body></html>