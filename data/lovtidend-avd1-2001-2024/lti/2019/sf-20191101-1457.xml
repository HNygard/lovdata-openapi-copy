<!DOCTYPE html><html lang="no"><head><title>Forskrift om endring i forskrift om bruk av kjøretøy</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-11-01-1457</dd><dt class="dokid">DokumentID</dt><dd class="dokid">LTI/forskrift/2019-11-01-1457</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="dateInForce">I kraft fra</dt><dd class="dateInForce">2019-11-25</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-01-25-92</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§4</li><li>lov/1965-06-18-4/§15</li><li>lov/1965-06-18-4/§16</li><li>lov/1965-06-18-4/§36</li><li>lov/1965-06-18-4/§43</li><li>forskrift/1980-11-24-1</li><li>forskrift/1986-03-21-750</li><li>forskrift/1993-04-01-286</li></ul></dd><dt class="dateOfPublication">Kunngjort</dt><dd class="dateOfPublication">2019-11-04 15:40</dd><dt class="journalNumber">Journalnummer</dt><dd class="journalNumber">2019-0914</dd><dt class="titleShort">Korttittel</dt><dd class="titleShort">Endr. i forskrift om bruk av kjøretøy</dd><dt class="title">Tittel</dt><dd class="title">Forskrift om endring i forskrift om bruk av kjøretøy</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 1. november 2019 med hjemmel i lov 18. juni 1965 nr. 4 om vegtrafikk (vegtrafikkloven) § 4, § 15, § 16, § 36 og § 43, jf. delegeringsvedtak 24. november 1980 nr. 1, delegeringsvedtak 21. mars 1986 nr. 750 og delegeringsvedtak 1. april 1993 nr. 286.</dd><dt class="refid">RefID</dt><dd class="refid">forskrift/2019-11-01-1457</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om bruk av kjøretøy<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2019-11-01-1457" id="dokument"><h1>Forskrift om endring i forskrift om bruk av kjøretøy</h1><section class="section" data-name="kapI" id="kapittel-1" data-lovdata-URL="LTI/forskrift/2019-11-01-1457/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 25. januar 1990 nr. 92 om bruk av kjøretøy gjøres følgende endringer:</article> <article class="defaultP" margin-top="true">§ 2-5 skal lyde:</article><article class="numberedLegalP" data-numerator="1" id="kapittel-1-nummer-1">(1) Melding om registrering første gang i Norge gis til Statens vegvesen.</article><article class="numberedLegalP" data-numerator="2" id="kapittel-1-nummer-2">(2) Før registrering skjer første gang i Norge må kjøretøyet være godkjent eller typegodkjent av Statens vegvesen. Prototyper må være godkjent av Statens vegvesen før registrering.</article><article class="numberedLegalP" data-numerator="3" id="kapittel-1-nummer-3">(3) Følgende må dokumenteres ved registrering første gang i Norge:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-3-punkt-1"><article class="legalP" id="kapittel-1-nummer-3-punkt-1-ledd-1">Bevis for at toll og avgifter er betalt for alle avgiftspliktige kjøretøy.</article></article></li><li data-li-identifier="b)" data-name="b)"><article class="listArticle" id="kapittel-1-nummer-3-punkt-2"><article class="legalP" id="kapittel-1-nummer-3-punkt-2-ledd-1">Bevis for at kjøretøyet er trafikkforsikret. Er det tvil om forsikringsplikten, kan Statens vegvesen kreve bevis for at kjøretøyet ikke trenger å være forsikret.</article></article></li><li data-li-identifier="c)" data-name="c)"><article class="listArticle" id="kapittel-1-nummer-3-punkt-3"><article class="legalP" id="kapittel-1-nummer-3-punkt-3-ledd-1">Bevis for kjøretøyeiers identitet. Kjøretøyeier må legitimere seg, enten ved oppmøte eller i en av Statens vegvesens digitale løsninger.</article></article></li><li data-li-identifier="d)" data-name="d)"><article class="listArticle" id="kapittel-1-nummer-3-punkt-4"><article class="legalP" id="kapittel-1-nummer-3-punkt-4-ledd-1">Løyve dersom det er påbudt for kjøretøyet.</article></article></li><li data-li-identifier="e)" data-name="e)"><article class="listArticle" id="kapittel-1-nummer-3-punkt-5"><article class="legalP" id="kapittel-1-nummer-3-punkt-5-ledd-1">Erklæring (lisens) fra Norges Bilsportforbund eller Norges Motorsykkelforbund om at kjøretøyet er lisensiert i overensstemmelse med reglement gitt av forbundene. Det må fremgå at kjøretøyet er godkjent i henhold til de tekniske og sikkerhetsmessige krav i reglementet dersom det skal registreres som lisensiert rallybil, trial- eller enduromotorsykkel.</article></article></li><li data-li-identifier="f)" data-name="f)"><article class="listArticle" id="kapittel-1-nummer-3-punkt-6"><article class="legalP" id="kapittel-1-nummer-3-punkt-6-ledd-1">For kjøretøy som tidligere har vært registrert i annet land enn Norge skal alle deler av kjøretøyets vognkort eller dokumentasjon tilsvarende vognkort innleveres. Består vognkortet av to deler kan kjøretøyet registreres på ny i Norge selv om del 2 av vognkortet mangler hvis det foreligger skriftlig eller elektronisk bekreftelse om rett til nyregistrering fra myndighetene i det land hvor kjøretøyet tidligere var registrert.</article></article></li></ul></article> <article class="defaultP" margin-top="true">§ 2-7 (1), (2), (3) og (4) skal lyde:</article><article class="numberedLegalP" data-numerator="1" id="kapittel-1-nummer-4">(1) Utenlandsregistrert kjøretøy kan brukes med gyldige utenlandske kjennemerker og vognkort eller dokumentasjon tilsvarende vognkort frem til kjøretøyet er enkeltgodkjent av Statens vegvesen og klar for registrering i Norge, men ikke ut over 30 dager etter at kjøretøyet er fortollet her i landet.</article><article class="numberedLegalP" data-numerator="2" id="kapittel-1-nummer-5">(2) Utlevert melding til avgiftsberegning og registrering (blankett NA-0221) samt gyldig vognkort eller dokumentasjon tilsvarende vognkort skal til enhver tid medbringes i kjøretøyet frem til kjøretøyet er enkeltgodkjent her i landet. Dokumentene skal leveres inn i forbindelse med enkeltgodkjenningen.</article><article class="numberedLegalP" data-numerator="3" id="kapittel-1-nummer-6">(3) Utenlandske kjennemerker skal innleveres til Statens vegvesen i forbindelse med at kjøretøyet enkeltgodkjennes. Innleverte kjennemerker skal makuleres.</article><article class="numberedLegalP" data-numerator="4" id="kapittel-1-nummer-7">(4) Politi, Statens vegvesen eller tollvesen kan på stedet inndra kjennemerker på utenlandsregistrert kjøretøy som er fortollet, uavhengig av om kjøretøyet er i bruk eller ikke, når<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-7-punkt-1"><article class="legalP" id="kapittel-1-nummer-7-punkt-1-ledd-1">enten utenlandske kjennemerker eller vognkort eller dokumentasjon tilsvarende vognkort ikke lenger er gyldig,</article></article></li><li data-li-identifier="b)" data-name="b)"><article class="listArticle" id="kapittel-1-nummer-7-punkt-2"><article class="legalP" id="kapittel-1-nummer-7-punkt-2-ledd-1">kjøretøyet ikke er forsikret,</article></article></li><li data-li-identifier="c)" data-name="c)"><article class="listArticle" id="kapittel-1-nummer-7-punkt-3"><article class="legalP" id="kapittel-1-nummer-7-punkt-3-ledd-1">det er mer enn 30 dager siden blankett NA-0221 ble utlevert, eller</article></article></li><li data-li-identifier="d)" data-name="d)"><article class="listArticle" id="kapittel-1-nummer-7-punkt-4"><article class="legalP" id="kapittel-1-nummer-7-punkt-4-ledd-1">blankett NA-0221, vognkort eller dokumentasjon tilsvarende vognkort ikke medbringes kjøretøyet.</article></article></li></ul></article> <article class="defaultP" margin-top="true">§ 2-8 (2) skal lyde:</article><article class="numberedLegalP" data-numerator="2" id="kapittel-1-nummer-8">(2) Statens vegvesen utsteder vognkort og midlertidig vognkort. Det midlertidige vognkortet skal gjelde frem til utstedelse av det ordinære vognkortet, men likevel ikke mer enn 1 måned. Det midlertidige vognkortet skal alltid medbringes under kjøring. Rettelser eller tilføyelser i vognkortet må bare gjøres av Statens vegvesen.</article> <article class="defaultP" margin-top="true">§ 2-9 (6) skal lyde:</article><article class="numberedLegalP" data-numerator="6" id="kapittel-1-nummer-9">(6) Innlevert eller inndratt kjennemerke oppbevares av Statens vegvesen i 6 måneder.</article> <article class="defaultP" margin-top="true">§ 2-10 (1) skal lyde:</article><article class="numberedLegalP" data-numerator="1" id="kapittel-1-nummer-10">(1) Når det foreligger særlig tungtveiende grunner kan Statens vegvesen, ved enkeltvedtak, gjøre unntak fra § 2-9 andre ledd og tildele nytt kjennemerke med ny tegnkombinasjon. Med særlig tungtveiende grunner forstås bl.a. forfalsking av kjennemerke og kjøretøy som skal bli eller har vært ambassadekjøretøy.</article> <article class="defaultP" margin-top="true">§ 2-11 (1) og (2) skal lyde:</article><article class="numberedLegalP" data-numerator="1" id="kapittel-1-nummer-11">(1) Kjennemerke til kjøretøy skal være av utførelse fastsatt av Statens vegvesen.</article><article class="numberedLegalP" data-numerator="2" id="kapittel-1-nummer-12">(2) Statens vegvesen bestemmer hvilket kjennemerke som skal tildeles kjøretøyet.</article> <article class="defaultP" margin-top="true">§ 2-12 skal lyde:</article><article class="legalP" id="kapittel-1-ledd-2">Statens vegvesen kan, ved enkeltvedtak, gjøre unntak fra bestemmelsene i § 2-11 tredje ledd om utforming av kjennemerke når et kjøretøy som har blitt ombygd i henhold til forskrift 4. oktober 1994 nr. 918 om tekniske krav og godkjenning av kjøretøy, deler og utstyr og forskrift 5. juli 2012 nr. 817 om godkjenning av bil og tilhenger til bil, ikke har fått utlevert nye kjennemerker. Unntaket gjelder for bruk av tidligere tildelte kjennemerker inntil riktige kjennemerker er mottatt og utlevert til kjøretøyets eier, og skal gjelde i maksimalt 7 dager etter at kjøretøyet er omregistrert.</article> <article class="defaultP" margin-top="true">§ 2-13 (2) skal lyde:</article><article class="numberedLegalP" data-numerator="2" id="kapittel-1-nummer-13">(2) For bil og tilhenger til bil som er tildelt eller tildeles kjennemerke gjelder følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-13-punkt-1"><article class="legalP" id="kapittel-1-nummer-13-punkt-1-ledd-1">Bil skal ha store kjennemerker. De kan være smale eller høye.</article></article></li><li data-li-identifier="b)" data-name="b)"><article class="listArticle" id="kapittel-1-nummer-13-punkt-2"><article class="legalP" id="kapittel-1-nummer-13-punkt-2-ledd-1">Bil kan i enkelte tilfeller tildeles lite kjennemerke. De kan være smale eller høye. Slikt kjennemerke kan tildeles bil hvor eier må foreta tilpasninger eller ombygginger for å få montert stort kjennemerke. Statens vegvesen fatter vedtak om tildeling av lite kjennemerke basert på en fysisk vurdering av bilen. Bil som er EU-typegodkjent kan ikke tildeles lite kjennemerke. Det er et vilkår for tildelingen at kjøretøyet er utstyrt med elektronisk betalingsenhet tilknyttet gyldig avtale for kjøring på offentlig veg. For bruktimporterte biler kontrolleres dette vilkåret i forbindelse med første gangs registrering i Norge. For biler allerede registrert i Norge kontrolleres vilkåret i forbindelse med den fysiske vurderingen av bilen.</article></article></li><li data-li-identifier="c)" data-name="c)"><article class="listArticle" id="kapittel-1-nummer-13-punkt-3"><article class="legalP" id="kapittel-1-nummer-13-punkt-3-ledd-1">Lisensiert rallybil som er fritatt for engangsavgift/tilleggsavgift, skal ha lite kjennemerke. Det kan være smalt eller høyt.</article></article></li><li data-li-identifier="d)" data-name="d)"><article class="listArticle" id="kapittel-1-nummer-13-punkt-4"><article class="legalP" id="kapittel-1-nummer-13-punkt-4-ledd-1">Tilhenger til bil skal ha stort kjennemerke. Det kan være smalt eller høyt. Tilhenger til bil med bredde ikke over 1,25 m kan ha lite kjennemerke. Det kan være smalt eller høyt.</article></article></li></ul></article> <article class="defaultP" margin-top="true">§ 2-15 (5) skal lyde:</article><article class="numberedLegalP" data-numerator="5" id="kapittel-1-nummer-14">(5) Kjennemerke skal tildeles av Statens vegvesen, og skal for ettertiden følge kjøretøyet.</article> <article class="defaultP" margin-top="true">§ 2-19 (2) skal lyde:</article><article class="numberedLegalP" data-numerator="2" id="kapittel-1-nummer-15">(2) Bruk av prøvekjennemerke til ordinær transport av personer og gods er ikke tillatt med mindre det medbringes spesiell tillatelse utstedt av Statens vegvesen. Det regnes ikke som ordinær transport når bil påsatt prøvekjennemerke trekker tilhenger påsatt prøvekjennemerke og dette vogntoget ikke er lastet med noen form for gods, eller når registrert bil trekker tilhenger påsatt prøvekjennemerke og tilhengeren er lastet med tilhengere/tilhengerunderstell (chassis).</article> <article class="defaultP" margin-top="true">§ 2-20 (3) skal lyde:</article><article class="numberedLegalP" data-numerator="3" id="kapittel-1-nummer-16">(3) Skade som kjøretøy gjør under kjøring med dagsprøvekjennemerke, skal straks meldes til Statens vegvesen ved bruk av standard skademeldingsblankett.</article> <article class="defaultP" margin-top="true">§ 2-21 skal lyde:</article><article class="legalP" id="kapittel-1-ledd-3">Når det foreligger særlig tungtveiende grunner kan Statens vegvesen, ved enkeltvedtak, gjøre unntak fra bestemmelsene i § 2-19 første ledd første punktum og utstede dagsprøvekjennemerker til registrert kjøretøy. Med særlig tungtveiende grunner forstås bl.a. flytting av anleggsmaskiner fra anlegg til anlegg, terminalkjøretøy som skal på verksted og campingvogner som er registrert med anleggskjennemerker som skal flyttes til sommer- eller vintersted.</article> <article class="defaultP" margin-top="true">§ 2-23 (3) og (4) skal lyde:</article><article class="numberedLegalP" data-numerator="3" id="kapittel-1-nummer-17">(3) Kjøreseddel for årsprøvekjennemerke skal alltid være utfylt og bringes med under kjøring, gjenpart skal oppbevares i minst ett år, og Statens vegvesen kan kreve at gjenpartene framlegges ved kontroll.</article><article class="numberedLegalP" data-numerator="4" id="kapittel-1-nummer-18">(4) Årsprøvekjennemerke skal innleveres til Statens vegvesen når virksomheten opphører og ellers når behovet for slikt kjennemerke bortfaller. Statens vegvesen kan inndra årsprøvekjennemerke når vilkårene for å bli tildelt slikt kjennemerke ikke lenger er tilstede.</article> <article class="defaultP" margin-top="true">§ 2-24 skal lyde:</article><article class="numberedLegalP" data-numerator="1" id="kapittel-1-nummer-19">(1) Ved overtredelse av bestemmelsene i § 2-19, § 2-20, § 2-21 og § 2-23, kan politi, Statens vegvesen eller tollvesen inndra prøvekjennemerke på stedet.</article><article class="numberedLegalP" data-numerator="2" id="kapittel-1-nummer-20">(2) Statens vegvesen kan fastsette at inndragningen skal gjelde for et bestemt tidsrom eller for alltid.</article><article class="numberedLegalP" data-numerator="3" id="kapittel-1-nummer-21">(3) Statens vegvesen kan nekte utstedelse eller tildeling av prøvekjennemerke til den som tidligere har overtrådt bestemmelsene i § 2-19, § 2-20, § 2-21 og § 2-23.</article><article class="numberedLegalP" data-numerator="4" id="kapittel-1-nummer-22">(4) Statens vegvesen kan også nekte utstedelse av dagsprøvekjennemerker til samme kjøretøy og for samme formål dersom bruken vil være i strid med bestemmelsene i § 2-20 og § 2-21.</article> <article class="defaultP" margin-top="true">§ 2-26 (1) skal lyde:</article><article class="numberedLegalP" data-numerator="1" id="kapittel-1-nummer-23">(1) Ved utpassering fra Norge skal registreringspliktig kjøretøy være utstyrt med nasjonalitetsmerke som fastsatt av Statens vegvesen.</article> <article class="defaultP" margin-top="true">§ 2-27 (5) skal lyde:</article><article class="numberedLegalP" data-numerator="5" id="kapittel-1-nummer-24">(5) Attest fra namsmyndighet om avsluttet utleveringsforretning, gyldig abandoneringserklæring eller rettskraftig avgjørelse som fastsetter eierskap over kjøretøyet kan erstatte melding om eierskifte.</article> <article class="defaultP" margin-top="true">§ 2-29 (1) skal lyde:</article><article class="numberedLegalP" data-numerator="1" id="kapittel-1-nummer-25">(1) Følgende må dokumenteres før vedtak om omregistrering fattes:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-25-punkt-1"><article class="legalP" id="kapittel-1-nummer-25-punkt-1-ledd-1">Bevis for at avgifter er betalt for alle avgiftspliktige kjøretøy.</article></article></li><li data-li-identifier="b)" data-name="b)"><article class="listArticle" id="kapittel-1-nummer-25-punkt-2"><article class="legalP" id="kapittel-1-nummer-25-punkt-2-ledd-1">Bevis for at kjøretøyet er trafikkforsikret. Er det tvil om forsikringsplikten, kan Statens vegvesen kreve bevis for at kjøretøyet ikke trenger å være forsikret.</article></article></li><li data-li-identifier="c)" data-name="c)"><article class="listArticle" id="kapittel-1-nummer-25-punkt-3"><article class="legalP" id="kapittel-1-nummer-25-punkt-3-ledd-1">Kjøretøyets eier må identifisere seg. Personlig eier skal oppgi fødselsnummer (11 sifre) eller D-nummer. Virksomheter skal oppgi organisasjonsnummer (9 sifre).</article></article></li><li data-li-identifier="d)" data-name="d)"><article class="listArticle" id="kapittel-1-nummer-25-punkt-4"><article class="legalP" id="kapittel-1-nummer-25-punkt-4-ledd-1">Løyve dersom det er påbudt for kjøretøyet.</article></article></li><li data-li-identifier="e)" data-name="e)"><article class="listArticle" id="kapittel-1-nummer-25-punkt-5"><article class="legalP" id="kapittel-1-nummer-25-punkt-5-ledd-1">Erklæring (lisens) fra Norges Bilsportforbund eller Norges Motorsykkelforbund om at kjøretøyet er lisensiert i overensstemmelse med reglement gitt av forbundene. Det må fremgå at kjøretøyet er godkjent i henhold til de tekniske og sikkerhetsmessige krav i reglementet dersom det skal registreres som lisensiert rallybil, trial- eller enduromotorsykkel.</article></article></li><li data-li-identifier="f)" data-name="f)"><article class="listArticle" id="kapittel-1-nummer-25-punkt-6"><article class="legalP" id="kapittel-1-nummer-25-punkt-6-ledd-1">Dokumentasjon som angitt i trafikkopplæringsforskriften § 4-2 tredje ledd og/eller § 29-6 tiende ledd som viser at opplæringsinstitusjon har disposisjonsrett over lærevogn klasse B og/eller førerprøvevogn klasse B, dersom kjøretøyet skal være godkjent for bruk til opplæring mot vederlag klasse B og/eller førerprøve klasse B.</article></article></li></ul></article> <article class="defaultP" margin-top="true">§ 2-31 skal lyde:</article><article class="legalP" id="kapittel-1-ledd-4">Kjøretøyet anses midlertidig avregistrert når<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">kjennemerkene leveres til Statens vegvesen,</article></article></li><li data-li-identifier="b)" data-name="b)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">politiet, tollvesenet eller Statens vegvesen inndrar kjennemerkene,</article></article></li><li data-li-identifier="c)" data-name="c)"><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">kjøretøyet er avmerket som avregistrert i motorvognregisteret og kjennemerkene oppbevares av en annen part i medhold av avtale med Statens vegvesen,</article></article></li><li data-li-identifier="d)" data-name="d)"><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1">kjennemerkene er inndratt som følge av vedtak om bruksforbud og inndragning av kjennemerkene skjer med hjemmel i vegtrafikkloven § 36 nr. 3, og/eller bilansvarslova § 19 jf. forskrift om trafikktrygd mv. § 7, anses avregistreringen for å være midlertidig, jf. direktiv 2000/53/EF, eller</article></article></li><li data-li-identifier="e)" data-name="e)"><article class="listArticle" id="kapittel-1-ledd-4-punkt-5"><article class="legalP" id="kapittel-1-ledd-4-punkt-5-ledd-1">kjennemerkene innleveres frivillig som følge av vedtak om bruksforbud.</article></article></li></ul></article> <article class="defaultP" margin-top="true">§ 2-32 skal lyde:</article><article class="numberedLegalP" data-numerator="1" id="kapittel-1-nummer-26">(1) Statens vegvesen kan ved enkeltvedtak gjøre unntak fra bestemmelsen i § 2-31 bokstav a og midlertidig avregistrere kjøretøyet når<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-26-punkt-1"><article class="legalP" id="kapittel-1-nummer-26-punkt-1-ledd-1">det ikke foreligger et nytt vedtak om eierskifte,</article></article></li><li data-li-identifier="b)" data-name="b)"><article class="listArticle" id="kapittel-1-nummer-26-punkt-2"><article class="legalP" id="kapittel-1-nummer-26-punkt-2-ledd-1">eier inngir informasjon om en ny eier av kjøretøyet og</article></article></li><li data-li-identifier="c)" data-name="c)"><article class="listArticle" id="kapittel-1-nummer-26-punkt-3"><article class="legalP" id="kapittel-1-nummer-26-punkt-3-ledd-1">eier har gjort det som er rimelig å forvente for å dokumentere eierskifte.</article></article></li></ul><p class="leddfortsettelse">Avregistreringen av kjøretøyet skal tilbakedateres til søknadstidspunktet, med mindre tidligere eier dokumenterer å ha vært i kontakt med offentlig instans på et tidligere tidspunkt.</p></article><article class="numberedLegalP" data-numerator="2" id="kapittel-1-nummer-27">(2) Statens vegvesen kan ved enkeltvedtak gjøre unntak fra bestemmelsen i § 2-31 bokstav a og midlertidig avregistrere kjøretøyet når<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-27-punkt-1"><article class="legalP" id="kapittel-1-nummer-27-punkt-1-ledd-1">det ikke foreligger et nytt vedtak om eierskifte,</article></article></li><li data-li-identifier="b)" data-name="b)"><article class="listArticle" id="kapittel-1-nummer-27-punkt-2"><article class="legalP" id="kapittel-1-nummer-27-punkt-2-ledd-1">eier ikke kan inngi informasjon om en ny eier av kjøretøy og</article></article></li><li data-li-identifier="c)" data-name="c)"><article class="listArticle" id="kapittel-1-nummer-27-punkt-3"><article class="legalP" id="kapittel-1-nummer-27-punkt-3-ledd-1">eier har gjort det som er rimelig å forvente for å dokumentere at vedkommende ikke lenger er i besittelse av kjøretøyet.</article></article></li></ul><p class="leddfortsettelse">Avregistreringen av kjøretøyet skal tilbakedateres til søknadstidspunktet, med mindre tidligere eier dokumenterer å ha vært i kontakt med offentlig instans på et tidligere tidspunkt.</p></article><article class="numberedLegalP" data-numerator="3" id="kapittel-1-nummer-28">(3) Statens vegvesen kan ved enkeltvedtak gjøre unntak fra bestemmelsen i § 2-31 bokstav a og midlertidig avregistrere kjøretøyet når<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-28-punkt-1"><article class="legalP" id="kapittel-1-nummer-28-punkt-1-ledd-1">det ikke foreligger et nytt vedtak om eierskifte,</article></article></li><li data-li-identifier="b)" data-name="b)"><article class="listArticle" id="kapittel-1-nummer-28-punkt-2"><article class="legalP" id="kapittel-1-nummer-28-punkt-2-ledd-1">det foreligger særlig tungtveiende grunner og</article></article></li><li data-li-identifier="c)" data-name="c)"><article class="listArticle" id="kapittel-1-nummer-28-punkt-3"><article class="legalP" id="kapittel-1-nummer-28-punkt-3-ledd-1">forholdet ikke kan behandles etter første eller andre ledd.</article></article></li></ul><p class="leddfortsettelse">Med særlig tungtveiende grunner forstås bl.a. at kjøretøyet er ført ut av landet uten at innlevert melding om eierskifte er lagt inn i motorvognregisteret og uten at kjennemerke er innlevert. Avregistreringen av kjøretøyet skal tilbakedateres til søknadstidspunktet, med mindre tidligere eier dokumenterer å ha vært i kontakt med offentlig instans på et tidligere tidspunkt.</p></article> <article class="defaultP" margin-top="true">§ 2-33 skal lyde:</article><article class="numberedLegalP" data-numerator="1" id="kapittel-1-nummer-29">(1) Når det foreligger vrakmelding, anses avregistreringen for å være endelig, jf. direktiv 2000/53/EF. Vrakmelding skal foreligge før endelig avregistrering.</article><article class="numberedLegalP" data-numerator="2" id="kapittel-1-nummer-30">(2) Registreringspliktig kjøretøy som er ført ut av riket skal endelig avregistreres når Statens vegvesen mottar dokumentasjon fra utenlandsk offentlig myndighet om at kjøretøyet er innført, fortollet eller registrert i landet.</article> <article class="defaultP" margin-top="true">§ 2-34 (4) skal lyde:</article><article class="numberedLegalP" data-numerator="4" id="kapittel-1-nummer-31">(4) Gebyr innbetales til Statens vegvesen med angivelse av betalingsårsaken.</article><article class="defaultP">§ 2a-1 (1) og (6) skal lyde:</article><article class="numberedLegalP" data-numerator="1" id="kapittel-1-nummer-32">(1) Statens vegvesen kan etter søknad, og mot et beløp fastsatt av Statens vegvesen, tillate bruk av personlig kjennemerke på kjøretøy i en gitt periode på 10 år.</article><article class="numberedLegalP" data-numerator="6" id="kapittel-1-nummer-33">(6) Dersom flere søker om det samme personlige kjennemerket vil søknaden som først ble mottatt av Statens vegvesen ha første prioritet.</article> <article class="defaultP" margin-top="true">§ 2a-2 (3) skal lyde:</article><article class="numberedLegalP" data-numerator="3" id="kapittel-1-nummer-34">(3) Personlig kjennemerke skal være i utførelse fastsatt av Statens vegvesen og skal kun produseres av den leverandør Statens vegvesen til enhver tid har avtale med.</article> <article class="defaultP" margin-top="true">§ 2a-3 (3) skal lyde:</article><article class="numberedLegalP" data-numerator="3" id="kapittel-1-nummer-35">(3) Det personlige kjennemerket kan innenfor rettighetsperioden overføres til et annet kjøretøy som er registrert på den som har retten til det personlige kjennemerkets tegnkombinasjon. Søknad om overføring skal rettes til Statens vegvesen.</article> <article class="defaultP" margin-top="true">§ 2a-4 skal lyde:</article><article class="legalP" id="kapittel-1-ledd-5">Tap, tyveri og misbruk av personlig kjennemerke skal meldes til politiet før Statens vegvesen utsteder erstatningskjennemerke med samme tegnkombinasjon.</article> <article class="defaultP" margin-top="true">§ 2a-5 (1) skal lyde:</article><article class="legalP" id="kapittel-1-ledd-6">Retten til det personlige kjennemerket kan mot betaling forlenges med en periode på 10 år. Ved fornyelse løper rettighetsperioden fra den dato forrige periode utløp. Dersom retten ikke forlenges skal det personlige kjennemerket innleveres til Statens vegvesen.</article> <article class="defaultP" margin-top="true">§ 2a-7 skal lyde:</article><article class="legalP" id="kapittel-1-ledd-7">Det personlige kjennemerket kan som hovedregel ikke overdras til andre. Statens vegvesen kan likevel i særlige tilfeller innvilge overdragelse. Med særlige tilfeller forstås blant annet:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">Overdragelse mellom ektefeller, eller ved oppløsning av ekteskap.</article></article></li><li data-li-identifier="b)" data-name="b)"><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">Samboere som har hatt felles adresse de siste fem år, eller ved oppløsning av samboerskap.</article></article></li><li data-li-identifier="c)" data-name="c)"><article class="listArticle" id="kapittel-1-ledd-7-punkt-3"><article class="legalP" id="kapittel-1-ledd-7-punkt-3-ledd-1">Til en arving etter rettighetshaverens død.</article></article></li><li data-li-identifier="d)" data-name="d)"><article class="listArticle" id="kapittel-1-ledd-7-punkt-4"><article class="legalP" id="kapittel-1-ledd-7-punkt-4-ledd-1">Ved omorganiseringer av selskaper.</article></article></li></ul></article> <article class="defaultP" margin-top="true">§ 2a-9 skal lyde:</article><article class="numberedLegalP" data-numerator="1" id="kapittel-1-nummer-36">(1) Statens vegvesen kan trekke tilbake en tillatelse til bruk av et personlig kjennemerke samt kreve disse innlevert dersom det foreligger misbruk av ordningen.</article><article class="numberedLegalP" data-numerator="2" id="kapittel-1-nummer-37">(2) Statens vegvesen kan trekke tilbake en tillatelse til bruk av et personlig kjennemerke dersom det i ettertid viser seg at tildelingen er i strid med § 2a-1 annet ledd eller § 2a-2 fjerde og femte ledd.</article> <article class="defaultP" margin-top="true">§ 2a-10 skal lyde:</article><article class="legalP" id="kapittel-1-ledd-8">Statens vegvesen kan i løpet av rettighetsperioden etter søknad tildele nytt personlig kjennemerke dersom det kan dokumenteres at kjennemerket er misbrukt og forholdet er politianmeldt.</article></section><section class="section" data-name="kapII" id="kapittel-2" data-lovdata-URL="LTI/forskrift/2019-11-01-1457/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskrift trer i kraft 25. november 2019.</article></section></main></body></html>