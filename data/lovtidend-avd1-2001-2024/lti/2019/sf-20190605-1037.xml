<!DOCTYPE html><html lang="no"><head><title>Forskrift om endring i forskrift om studier og eksamen ved politihøgskolen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-06-05-1037</dd><dt class="dokid">DokumentID</dt><dd class="dokid">LTI/forskrift/2019-06-05-1037</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2019-08-01, 2020-01-01, 2021-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2016-12-07-1957</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-9</li><li>lov/1995-08-04-53</li><li>forskrift/2005-12-16-1576</li></ul></dd><dt class="dateOfPublication">Kunngjort</dt><dd class="dateOfPublication">2019-08-01 14:10</dd><dt class="journalNumber">Journalnummer</dt><dd class="journalNumber">2019-0691</dd><dt class="titleShort">Korttittel</dt><dd class="titleShort">Endr. i forskrift om studier og eksamen ved politihøgskolen</dd><dt class="title">Tittel</dt><dd class="title">Forskrift om endring i forskrift om studier og eksamen ved politihøgskolen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Styret ved Politihøgskolen 5. juni 2019 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-9, jf. lov 4. august 1995 nr. 53 om politiet (politiloven) kapittel IVa og forskrift 16. desember 2005 nr. 1576 om delvis innlemming av Politihøgskolen under lov 1. april 2005 nr. 15 om universiteter og høyskoler.</dd><dt class="refid">RefID</dt><dd class="refid">forskrift/2019-06-05-1037</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om studier og eksamen ved politihøgskolen<ul class="tocSubUl"><li>I<ul class="tocSubUl"><li>§ 1-9. Bærbar datamaskin</li><li>§ 2-6. Reservert studieplass</li></ul></li><li>II<ul class="tocSubUl"><li>§ 3-4a. Vurdering av emnet Egnethet. Antall forsøk</li></ul></li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/forskrift/2019-06-05-1037" id="dokument"><h1>Forskrift om endring i forskrift om studier og eksamen ved politihøgskolen</h1><section class="section" data-name="kapI" id="kapittel-1" data-lovdata-URL="LTI/forskrift/2019-06-05-1037/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 7. desember 2016 nr. 1957 om studier og eksamen ved Politihøgskolen gjøres følgende endringer:</article> <article class="defaultP" margin-top="true">Ny § 1-9 skal lyde:</article><article class="futureLegalArticle" data-name="§1-9" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-9</span>. <span class="legalArticleTitle">Bærbar datamaskin</span></span><article class="legalP" id="kapittel-1-foreslåttparagraf-1-ledd-1">Alle studenter skal ha egen bærbar datamaskin til bruk i undervisning og ved eksamen.</article></article> <article class="defaultP" margin-top="true">Ny § 2-6 skal lyde:</article><article class="futureLegalArticle" data-name="§2-6" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2-6</span>. <span class="legalArticleTitle">Reservert studieplass</span></span><article class="legalP" id="kapittel-1-foreslåttparagraf-2-ledd-1">Studenter som innen svarfristen har takket ja til studieplass på Bachelor – politiutdanning kan søke om å få reservert studieplassen i opptil 2 år på grunn av innkalling til militærtjeneste, fødsel, adopsjon eller andre tungtveiende grunner.</article></article> <article class="defaultP" margin-top="true">§ 4-2 skal lyde:</article><article class="legalP" id="kapittel-1-ledd-2">Opplysning om vurderingsform i de enkelte emner skal fremgå av fag- og programplan eller studieplan.</article> <article class="defaultP" margin-top="true">§ 4-4 andre ledd oppheves.</article> <article class="defaultP" margin-top="true">§ 4-4 tredje ledd blir nytt andre ledd.</article> <article class="defaultP" margin-top="true">§ 4-7 første ledd skal lyde:</article><article class="legalP" id="kapittel-1-ledd-3">Studenter har ikke anledning til å trekke seg fra ordinær eksamen som de er automatisk oppmeldt til i henhold til fagplan, programplan eller studieplan.</article> <article class="defaultP" margin-top="true">§ 4-7 sjette ledd skal lyde:</article><article class="legalP" id="kapittel-1-ledd-4">For studenter som leverer «blankt» blir besvarelsen behandlet som «trekk», og studenten har da brukt ett eksamensforsøk.</article> <article class="defaultP" margin-top="true">§ 4-9 skal lyde:</article><article class="numberedLegalP" data-numerator="1" id="kapittel-1-nummer-1">(1) Politihøgskolen vurderer om det skal etableres overgangsordninger ved endringer i fag- og programplaner eller studieplaner.</article><article class="numberedLegalP" data-numerator="2" id="kapittel-1-nummer-2">(2) En eventuell overgangsordning skal sikre studentene rimelig tid til å fullføre studiet etter den fag- og programplan eller studieplan de er tatt opp til.</article> <article class="defaultP" margin-top="true">§ 5-2 første ledd skal lyde:</article><article class="legalP" id="kapittel-1-ledd-5">Vurderingsuttrykk ved eksamen, prøve, bedømmelse av oppgave eller annen vurdering gis i samsvar med universitets- og høyskoleloven § 3-9 sjette ledd. Universitets- og høgskolerådets karakterbeskrivelser for det enkelte karaktertrinn skal legges til grunn ved karakterfastsetting jf. Karaktersystemet – generelle, kvantitative beskrivelser.</article> <article class="defaultP" margin-top="true">§ 6-5 fjerde ledd skal lyde:</article><article class="legalP" id="kapittel-1-ledd-6">Fullført videreutdanning med studiepoeng dokumenteres med karakterutskrift.</article> <article class="defaultP" margin-top="true">§ 6-5 syvende ledd oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2019-06-05-1037/KAPITTEL_2"><h2 data-text-align="center">II</h2><article class="defaultP">§ 2-1 fjerde ledd skal lyde:</article><article class="legalP" id="kapittel-2-ledd-1">Studenter på bachelorstudiet i politiutdanning må ha bestått minimum 45 studiepoeng første studieår før andre studieår kan påbegynnes. Andre studieår, med unntak av eksamen i utrykningskjøring, må være bestått før studentene kan påbegynne tredje studieår.</article> <article class="defaultP" margin-top="true">§ 2-1 nytt femte ledd skal lyde:</article><article class="legalP" id="kapittel-2-ledd-2">Rektor kan i særlige tilfeller gi dispensasjon fra progresjonsbestemmelsene.</article> <article class="defaultP" margin-top="true">Ny § 3-4a skal lyde:</article><article class="futureLegalArticle" data-name="§3-4a" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 3-4a</span>. <span class="legalArticleTitle">Vurdering av emnet Egnethet. Antall forsøk</span></span><article class="numberedLegalP" data-numerator="1" id="kapittel-2-foreslåttparagraf-1-nummer-1">(1) Studenter har rett til veiledning og tilbakemelding om hvordan de vurderes i forhold til kriterier for å bestå emnet Egnethet. Det skal gjennomføres minst 2 planlagte utviklingssamtaler.</article><article class="numberedLegalP" data-numerator="2" id="kapittel-2-foreslåttparagraf-1-nummer-2">(2) Hvis det oppstår tvil om studenten vil bestå emnet Egnethet, skal studenten kalles inn til et møte.</article><article class="numberedLegalP" data-numerator="3" id="kapittel-2-foreslåttparagraf-1-nummer-3">(3) Hvis det etter møtet er tvil om hvorvidt studenten vil bestå emnet Egnethet, skal det gis skriftlig varsel så snart som mulig. Varslet skal angi hvilke kriterier som må være oppfylt for å bestå.</article><article class="numberedLegalP" data-numerator="4" id="kapittel-2-foreslåttparagraf-1-nummer-4">(4) Dersom det fremkommer opplysninger om en student som er av en slik art at det utvilsomt gir grunnlag for å ikke bestå, kan studenten få karakteren «ikke bestått» selv om forutgående varsel ikke er gitt etter tredje ledd.</article><article class="numberedLegalP" data-numerator="5" id="kapittel-2-foreslåttparagraf-1-nummer-5">(5) Får en student resultatet «ikke bestått» i emnet Egnethet, må praksisåret tas om igjen. Får studenten «ikke bestått» to ganger, mister studenten studieretten etter § 2-2 tredje ledd.</article><article class="numberedLegalP" data-numerator="6" id="kapittel-2-foreslåttparagraf-1-nummer-6">(6) Dersom det foreligger særskilte grunner kan studenten få et tredje og siste forsøk på å bestå emnet Egnethet.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2019-06-05-1037/KAPITTEL_3"><h2 data-text-align="center">III</h2><article class="defaultP">§ 2-1 fjerde ledd annen setning oppheves.</article> <article class="defaultP" margin-top="true">§ 2-1 nytt sjette ledd skal lyde:</article><article class="legalP" id="kapittel-3-ledd-1">Studenter på Bachelor – politiutdanning må ha bestått emnet Egnethet og minst 45 studiepoeng fra andre studieår før tredje studieår kan påbegynnes.</article></section><section class="section" data-name="kapIV" id="kapittel-4" data-lovdata-URL="LTI/forskrift/2019-06-05-1037/KAPITTEL_4"><h2 data-text-align="center">IV</h2><article class="centeredP" data-text-align="center"><i>Ikrafttredelse</i></article><article class="legalP" id="kapittel-4-ledd-1">Endringene under post I trer i kraft 1. august 2019.</article><article class="legalP" id="kapittel-4-ledd-2">Endringene under post II trer i kraft 1. januar 2020.</article><article class="legalP" id="kapittel-4-ledd-3">Endringene under post III trer i kraft 1. januar 2021.</article></section></main></body></html>