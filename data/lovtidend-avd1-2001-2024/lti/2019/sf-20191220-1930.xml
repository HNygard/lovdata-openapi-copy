<!DOCTYPE html><html lang="no"><head><title>Forskrift om endring i forskrift 20. juni 2003 nr. 740 om Meldingssystem for smittsomme sykdommer (MSIS-forskriften), forskrift 20. juni 2003 nr. 739 om innsamling og behandling av helseopplysninger i Nasjonalt vaksinasjonsregister (SYSVAK-forskriften), forskrift 17. juni 2005 nr. 610 om smittevern i helse- og omsorgstjenesten og forskrift 15. februar 2019 nr. 115 om system for rapportering av bivirkninger av legemidler (bivirkningsregisterforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-12-20-1930</dd><dt class="dokid">DokumentID</dt><dd class="dokid">LTI/forskrift/2019-12-20-1930</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">2020-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-06-20-740</li><li>forskrift/2003-06-20-739</li><li>forskrift/2005-06-17-610</li><li>forskrift/2019-02-15-115</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1994-08-05-55/§2-3</li><li>lov/1994-08-05-55/§3-8</li><li>lov/1994-08-05-55/§7-3</li><li>lov/2014-06-20-43/§11</li><li>lov/2014-06-20-43/§13</li></ul></dd><dt class="dateOfPublication">Kunngjort</dt><dd class="dateOfPublication">2019-12-23 10:55</dd><dt class="journalNumber">Journalnummer</dt><dd class="journalNumber">2019-1360</dd><dt class="titleShort">Korttittel</dt><dd class="titleShort">Endr. i MSIS-forskriften mfl.</dd><dt class="title">Tittel</dt><dd class="title">Forskrift om endring i forskrift 20. juni 2003 nr. 740 om Meldingssystem for smittsomme sykdommer (MSIS-forskriften), forskrift 20. juni 2003 nr. 739 om innsamling og behandling av helseopplysninger i Nasjonalt vaksinasjonsregister (SYSVAK-forskriften), forskrift 17. juni 2005 nr. 610 om smittevern i helse- og omsorgstjenesten og forskrift 15. februar 2019 nr. 115 om system for rapportering av bivirkninger av legemidler (bivirkningsregisterforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 20. desember 2019 med hjemmel i lov 5. august 1994 nr. 55 om vern mot smittsomme sykdommer § 2-3 fjerde ledd, § 3-8 femte ledd og § 7-3 siste ledd og lov 20. juni 2014 nr. 43 om helseregistre og behandling av helseopplysninger (helseregisterloven) § 11 første ledd jf. annet ledd og § 13. Fremmet av Helse- og omsorgsdepartementet.</dd><dt class="refid">RefID</dt><dd class="refid">forskrift/2019-12-20-1930</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift 20. juni 2003 nr. 740 om Meldingssystem for smittsomme sykdommer (MSIS-forskriften), forskrift 20. juni 2003 nr. 739 om innsamling og behandling av helseopplysninger i Nasjonalt vaksinasjonsregister (SYSVAK-forskriften), forskrift 17. juni 2005 nr. 610 om smittevern i helse- og omsorgstjenesten og forskrift 15. februar 2019 nr. 115 om system for rapportering av bivirkninger av legemidler (bivirkningsregisterforskriften)<ul class="tocSubUl"><li>I<ul class="tocSubUl"><li>§ 1-2. (Innholdet i MSIS)</li><li>§ 2-3. (Meldingsplikt for laboratorier)</li><li>§ 3-4. (Varsling om utbrudd i helseinstitusjon av smittsom sykdom)</li><li>§ 3-8. (Varslingsplikt ved innleggelse eller overflytting av pasient med smittsom sykdom)</li></ul></li><li>II<ul class="tocSubUl"><li>§ 1-1. (Etablering av Nasjonalt vaksinasjonsregister (SYSVAK)</li><li>§ 1-2. (Innholdet i SYSVAK-registeret)</li><li>§ 1-3. (Registerets formål)</li><li>§ 2-1. (Helsepersonells dokumentasjons- og meldeplikt)</li></ul></li><li>III</li><li>IV</li><li>V</li></ul></li></ul></dd></dl></header><main class="documentBody" data-lovdata-URL="LTI/forskrift/2019-12-20-1930" id="dokument"><h1>Forskrift om endring i forskrift 20. juni 2003 nr. 740 om Meldingssystem for smittsomme sykdommer (MSIS-forskriften), forskrift 20. juni 2003 nr. 739 om innsamling og behandling av helseopplysninger i Nasjonalt vaksinasjonsregister (SYSVAK-forskriften), forskrift 17. juni 2005 nr. 610 om smittevern i helse- og omsorgstjenesten og forskrift 15. februar 2019 nr. 115 om system for rapportering av bivirkninger av legemidler (bivirkningsregisterforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2019-12-20-1930/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">Endringer i forskrift 20. juni 2003 nr. 740 om Meldingssystemet for smittsomme sykdommer (MSIS-forskriften):</article> <article class="defaultP" margin-top="true">§ 1-2 skal lyde:</article><article class="futureLegalArticle" data-name="§1-2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-2</span>. <span class="legalArticleTitle">(Innholdet i MSIS)</span></span><article class="legalP" id="kapittel-1-foreslåttparagraf-1-ledd-1">MSIS inneholder direkte personidentifiserbare opplysninger om personer i Norge som er smittet med sykdommer som omfattes av gruppe A jf. tredje og sjette ledd, og opplysninger uten direkte identifiserbare kjennetegn om personer i Norge som er smittet med sykdommer som omfattes av gruppe C jf. femte og sjette ledd.</article><article class="legalP" id="kapittel-1-foreslåttparagraf-1-ledd-2">MSIS kan inneholde mikrobiologiske prøvesvar. Direkte identifiserbare kjennetegn skal slettes så snart som mulig etter kvalitetssikring for sykdommer som ikke inngår i gruppe A og, jf. vedlegg I.</article><article class="legalP" id="kapittel-1-foreslåttparagraf-1-ledd-3">MSIS inneholder personidentifiserbare opplysninger om personer i Norge som er smittet med tuberkulose, det vil si har tuberkuløs sykdom eller latent tuberkulose, eller behandles for dette.</article><article class="legalP" id="kapittel-1-foreslåttparagraf-1-ledd-4">Smittsomme sykdommer i gruppe A, jf. vedlegg I, er sykdommer som det er nødvendig å overvåke med detaljerte opplysninger om hvert tilfelle av hensyn til smittevernet og internasjonale forpliktelser, jf. § 2-7.</article><article class="legalP" id="kapittel-1-foreslåttparagraf-1-ledd-5">Smittsomme sykdommer i gruppe C, jf. vedlegg I, er sykdommer der det er nødvendig med oversikt over situasjonen, men der det ikke er nødvendig med registrering av detaljerte opplysninger om enkelttilfeller.</article><article class="legalP" id="kapittel-1-foreslåttparagraf-1-ledd-6">Departementet gir nærmere bestemmelser i forskrift om hvilke smittsomme sykdommer som tilhører gruppe A eller C. Ved alvorlig hendelse av betydning for folkehelsen kan departementet gi bestemmelser om hvilke smittsomme sykdommer som tilhører gruppe A eller C uten forutgående forhåndsvarsling, jf. lov om behandlingsmåten i forvaltningssaker § 37 fjerde ledd.</article></article> <article class="defaultP" margin-top="true">§ 1-7 annet ledd skal lyde:</article><article class="legalP" id="kapittel-1-ledd-2">MSIS kan uten samtykke inneholde opplysninger som nevnt i tredje ledd om personer som har eller har hatt tuberkulose eller personer som får forebyggende behandling mot tuberkulose, jf. forskrift om tuberkulosekontroll § 4-5.</article> <article class="defaultP" margin-top="true">§ 1-9 skal lyde:</article><article class="legalP" id="kapittel-1-ledd-3">Registeret kan inneholde opplysninger i samsvar med § 1-7 og § 1-8 om dødsårsak og dødsdato for alle som er registrert i registeret.</article> <article class="defaultP" margin-top="true">§ 2-2 første ledd skal lyde:</article><article class="legalP" id="kapittel-1-ledd-4">Melding av opplysninger som nevnt i § 2-1 og § 2-3, skal skje på skjema eller på annen måte fastsatt av departementet.</article> <article class="defaultP" margin-top="true">§ 2-3 skal lyde:</article><article class="futureLegalArticle" data-name="§2-3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2-3</span>. <span class="legalArticleTitle">(Meldingsplikt for laboratorier)</span></span><article class="legalP" id="kapittel-1-foreslåttparagraf-2-ledd-1">Laboratorier skal sende melding om alle mikrobiologiske prøvesvar samme dag som prøvesvarene foreligger og indikere om det er funn av meldingspliktige sykdommer, jf. vedlegg I, til MSIS. Laboratoriet skal samme dag informere rekvirerende lege ved funn av meldingspliktige sykdommer, jf. vedlegg I. For tuberkulose skal melding i tillegg sendes tuberkulosekoordinatoren.</article><article class="legalP" id="kapittel-1-foreslåttparagraf-2-ledd-2">Dataansvarlig kan for utvalgte meldingspliktige sykdommer avgjøre at de meldes i samlemeldinger for definerte tidsperioder.</article><article class="legalP" id="kapittel-1-foreslåttparagraf-2-ledd-3">Laboratorier, inkludert laboratorier med nasjonal referansefunksjon i medisinsk mikrobiologi, som undersøker prøver av human opprinnelse på vegne av annet laboratorium eller som gjør spesialundersøkelser eller bekreftende undersøkelser for annet laboratorium, har samme meldingsplikt som det rekvirerende laboratorium. Laboratoriene skal informere rekvirerende lege om funn som er meldepliktige, jf. vedlegg I, til MSIS. For tuberkulose skal melding i tillegg sendes tuberkulosekoordinatoren.</article><article class="legalP" id="kapittel-1-foreslåttparagraf-2-ledd-4">Dataansvarlig kan for enkelte sykdommer unnta laboratorier og laboratorier med nasjonal referansefunksjon i medisinsk mikrobiologi for meldeplikt.</article><article class="legalP" id="kapittel-1-foreslåttparagraf-2-ledd-5">Kreftregisteret skal melde opplysninger etter § 1-7 for HPV-infeksjon som har forårsaket kreft eller forstadier til kreft.</article></article> <article class="defaultP" margin-top="true">§ 2-6 andre ledd andre setning skal lyde:</article><article class="legalP" id="kapittel-1-ledd-5">Som ledd i kvalitetskontrollen kan det gjøres samkjøringer mot Folkeregisteret, Dødsårsaksregisteret, Kreftregisteret, Norsk pasientregister, Medisinsk fødselsregister, SYSVAK, Kommunalt pasient- og brukerregister og sykehusapotekenes lister over pasienter som har fått foreskrevet legemidler mot tuberkulose.</article> <article class="defaultP" margin-top="true">§ 2-7 andre ledd skal lyde:</article><article class="legalP" id="kapittel-1-ledd-6">Folkehelseinstituttet skal ivareta rapportering om forekomst av smittsomme sykdommer i Norge til Verdens helseorganisasjon og Kommisjonen, jf. beslutning nr. 1082/2013/EU. Slike opplysninger kan være indirekte identifiserbare dersom det er nødvendig.</article> <article class="defaultP" margin-top="true">§ 3-4 skal lyde:</article><article class="futureLegalArticle" data-name="§3-4" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-4</span>. <span class="legalArticleTitle">(Varsling om utbrudd i helseinstitusjon av smittsom sykdom)</span></span><article class="legalP" id="kapittel-1-foreslåttparagraf-3-ledd-1">Leger som mistenker eller påviser utbrudd av smittsomme sykdommer i sykehus eller annen institusjon som er omfattet av lov om spesialisthelsetjenesten m.m. § 1-2, skal omgående varsle til kommunelegen og til Folkehelseinstituttet med kopi til det regionale helseforetakets kompetansesenter for smittevern i helsetjenesten. Folkehelseinstituttet skal varsle Helsedirektoratet om de samme utbruddene, dersom de er alvorlige.</article><article class="legalP" id="kapittel-1-foreslåttparagraf-3-ledd-2">Leger som mistenker eller påviser utbrudd av smittsomme sykdommer i kommunal helseinstitusjon skal varsle til kommunelegen. Kommunelegen skal, dersom mistanken ikke raskt kan avkreftes, varsle Folkehelseinstituttet. Folkehelseinstituttet skal varsle Helsedirektoratet om de samme utbruddene, dersom de er alvorlige.</article><article class="legalP" id="kapittel-1-foreslåttparagraf-3-ledd-3">Folkehelseinstituttet skal gi faglig bistand, råd, veiledning og informasjon i forbindelse med samordning, oppklaring og kontroll av utbrudd av smittsom sykdom i helseinstitusjoner.</article></article> <article class="defaultP" margin-top="true">§ 3-6 skal lyde:</article><article class="legalP" id="kapittel-1-ledd-7">Leger som mistenker eller påviser tilfeller av smittsomme sykdommer som kan være forårsaket av smitte fra medisinsk utstyr, kosmetika, legemidler, blod, blodprodukter, vev eller organer, skal varsle Folkehelseinstituttet. Folkehelseinstituttet skal varsle Statens legemiddelverk og Helsedirektoratet om de samme sykdomstilfeller.</article> <article class="defaultP" margin-top="true">§ 3-8 skal lyde:</article><article class="futureLegalArticle" data-name="§3-8" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 3-8</span>. <span class="legalArticleTitle">(Varslingsplikt ved innleggelse eller overflytting av pasient med smittsom sykdom)</span></span><article class="legalP" id="kapittel-1-foreslåttparagraf-4-ledd-1">Behandlingsansvarlig lege som mistenker eller har påvist smittsom sykdom hos en pasient som skal innlegges ved eller overføres til en annen helseinstitusjon, skal varsle lege ved helseinstitusjonen i forkant dersom det er nødvendig av hensyn til smittevernet.</article><article class="legalP" id="kapittel-1-foreslåttparagraf-4-ledd-2">Behandlingsansvarlig lege som mistenker eller har påvist smittsom sykdom hos en pasient overført fra en helseinstitusjon, skal varsle lege ved den institusjonen, dersom det er nødvendig av hensyn til smittevernet.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2019-12-20-1930/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringer i forskrift 20. juni 2003 nr. 739 om innsamling og behandling av helseopplysninger i Nasjonalt vaksinasjonsregister (SYSVAK-registerforskriften):</article> <article class="defaultP" margin-top="true">§ 1-1 skal lyde:</article><article class="futureLegalArticle" data-name="§1-1" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 1-1</span>. <span class="legalArticleTitle">(Etablering av Nasjonalt vaksinasjonsregister (SYSVAK)</span></span><article class="legalP" id="kapittel-2-foreslåttparagraf-1-ledd-1">Denne forskriften etablerer det nasjonale vaksinasjonsregisteret (SYSVAK) for mennesker. Forskriften gir regler for innsamling og behandling av helseopplysninger i registeret.</article><article class="legalP" id="kapittel-2-foreslåttparagraf-1-ledd-2">Innsamling og behandling av helseopplysninger i vaksinasjonsregisteret kan skje manuelt og ved hjelp av elektroniske hjelpemidler.</article></article> <article class="defaultP" margin-top="true">§ 1-2 skal lyde:</article><article class="futureLegalArticle" data-name="§1-2" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 1-2</span>. <span class="legalArticleTitle">(Innholdet i SYSVAK-registeret)</span></span><article class="legalP" id="kapittel-2-foreslåttparagraf-2-ledd-1">SYSVAK-registeret inneholder personidentifiserbare opplysninger om vaksinasjoner av personer. Vaksinasjoner kan registreres uten samtykke.</article></article> <article class="defaultP" margin-top="true">§ 1-3 skal lyde:</article><article class="futureLegalArticle" data-name="§1-3" id="kapittel-2-foreslåttparagraf-3"><span class="futureLegalArticleHeader"><span class="legalArticleValue">§ 1-3</span>. <span class="legalArticleTitle">(Registerets formål)</span></span><article class="legalP" id="kapittel-2-foreslåttparagraf-3-ledd-1">Formålet med SYSVAK er å:<ul class="defaultList"><li data-li-identifier="1." data-name="1."><article class="listArticle" id="kapittel-2-foreslåttparagraf-3-ledd-1-punkt-1"><article class="legalP" id="kapittel-2-foreslåttparagraf-3-ledd-1-punkt-1-ledd-1">innsamle opplysninger til vaksinasjonsregisteret og innenfor forskriftens rammer behandle dem for å: <ul class="defaultList"><li data-li-identifier="-" data-name="-"><article class="listArticle" id="kapittel-2-foreslåttparagraf-3-ledd-1-punkt-1-ledd-1-punkt-1"><article class="legalP" id="kapittel-2-foreslåttparagraf-3-ledd-1-punkt-1-ledd-1-punkt-1-ledd-1">holde oversikt over vaksinasjonsstatus hos den enkelte,</article></article></li><li data-li-identifier="-" data-name="-"><article class="listArticle" id="kapittel-2-foreslåttparagraf-3-ledd-1-punkt-1-ledd-1-punkt-2"><article class="legalP" id="kapittel-2-foreslåttparagraf-3-ledd-1-punkt-1-ledd-1-punkt-2-ledd-1">følge opp og evaluere vaksiner og vaksinasjonsprogram i befolkningen,</article></article></li><li data-li-identifier="-" data-name="-"><article class="listArticle" id="kapittel-2-foreslåttparagraf-3-ledd-1-punkt-1-ledd-1-punkt-3"><article class="legalP" id="kapittel-2-foreslåttparagraf-3-ledd-1-punkt-1-ledd-1-punkt-3-ledd-1">holde oversikt over eventuelle bivirkninger etter vaksinasjon eller mistanke om slike,</article></article></li><li data-li-identifier="-" data-name="-"><article class="listArticle" id="kapittel-2-foreslåttparagraf-3-ledd-1-punkt-1-ledd-1-punkt-4"><article class="legalP" id="kapittel-2-foreslåttparagraf-3-ledd-1-punkt-1-ledd-1-punkt-4-ledd-1">fremskaffe informasjon til sentrale og lokale helsemyndigheter som grunnlag for å sikre en tilfredsstillende vaksinasjonsdekning i befolkningen,</article></article></li><li data-li-identifier="-" data-name="-"><article class="listArticle" id="kapittel-2-foreslåttparagraf-3-ledd-1-punkt-1-ledd-1-punkt-5"><article class="legalP" id="kapittel-2-foreslåttparagraf-3-ledd-1-punkt-1-ledd-1-punkt-5-ledd-1">gi norske myndigheter grunnlag for å bidra til internasjonal statistikk på nærmere avgrensede områder.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-2-foreslåttparagraf-3-ledd-1-punkt-2"><article class="legalP" id="kapittel-2-foreslåttparagraf-3-ledd-1-punkt-2-ledd-1">drive, fremme og legge grunnlag for forskning med sikte på å utvikle og fremme kvaliteten på vaksiner og vaksinasjonsprogrammene som tilbys.</article></article></li></ul></article></article> <article class="defaultP" margin-top="true">§ 1-7 første ledd skal lyde:</article><article class="legalP" id="kapittel-2-ledd-2">SYSVAK kan uten samtykke inneholde følgende opplysninger om personer som nevnt i § 1-2 i den utstrekning det er nødvendig for å nå formålet med registeret:<ul class="defaultList"><li data-li-identifier="1." data-name="1."><article class="listArticle" id="kapittel-2-ledd-2-punkt-1"><article class="legalP" id="kapittel-2-ledd-2-punkt-1-ledd-1">personopplysninger: <ul class="defaultList"><li data-li-identifier="1.1" data-name="1.1"><article class="listArticle" id="kapittel-2-ledd-2-punkt-1-ledd-1-punkt-1"><article class="legalP" id="kapittel-2-ledd-2-punkt-1-ledd-1-punkt-1-ledd-1">navn og fødselsnummer,</article></article></li><li data-li-identifier="1.2" data-name="1.2"><article class="listArticle" id="kapittel-2-ledd-2-punkt-1-ledd-1-punkt-2"><article class="legalP" id="kapittel-2-ledd-2-punkt-1-ledd-1-punkt-2-ledd-1">adresse og bostedskommune,</article></article></li></ul></article></article></li><li data-li-identifier="2." data-name="2."><article class="listArticle" id="kapittel-2-ledd-2-punkt-2"><article class="legalP" id="kapittel-2-ledd-2-punkt-2-ledd-1">administrative opplysninger: <ul class="defaultList"><li data-li-identifier="2.1" data-name="2.1"><article class="listArticle" id="kapittel-2-ledd-2-punkt-2-ledd-1-punkt-1"><article class="legalP" id="kapittel-2-ledd-2-punkt-2-ledd-1-punkt-1-ledd-1">institusjon/virksomhet der helsehjelp tilbys og ytes</article></article></li></ul></article></article></li><li data-li-identifier="3." data-name="3."><article class="listArticle" id="kapittel-2-ledd-2-punkt-3"><article class="legalP" id="kapittel-2-ledd-2-punkt-3-ledd-1">medisinske opplysninger: <ul class="defaultList"><li data-li-identifier="3.1" data-name="3.1"><article class="listArticle" id="kapittel-2-ledd-2-punkt-3-ledd-1-punkt-1"><article class="legalP" id="kapittel-2-ledd-2-punkt-3-ledd-1-punkt-1-ledd-1">data om vaksinasjonen, herunder dato og typekode,</article></article></li><li data-li-identifier="3.2" data-name="3.2"><article class="listArticle" id="kapittel-2-ledd-2-punkt-3-ledd-1-punkt-2"><article class="legalP" id="kapittel-2-ledd-2-punkt-3-ledd-1-punkt-2-ledd-1">medisinske kontraindikasjoner som årsak til manglende gjennomføring av hele eller deler av vaksinasjonsprogrammet,</article></article></li><li data-li-identifier="3.3" data-name="3.3"><article class="listArticle" id="kapittel-2-ledd-2-punkt-3-ledd-1-punkt-3"><article class="legalP" id="kapittel-2-ledd-2-punkt-3-ledd-1-punkt-3-ledd-1">andre årsaker til manglende gjennomføring av hele eller deler av vaksinasjonsprogrammet,</article></article></li><li data-li-identifier="3.4" data-name="3.4"><article class="listArticle" id="kapittel-2-ledd-2-punkt-3-ledd-1-punkt-4"><article class="legalP" id="kapittel-2-ledd-2-punkt-3-ledd-1-punkt-4-ledd-1">eventuelle bivirkninger etter vaksinasjon eller mistanke om slike,</article></article></li></ul></article></article></li><li data-li-identifier="4." data-name="4."><article class="listArticle" id="kapittel-2-ledd-2-punkt-4"><article class="legalP" id="kapittel-2-ledd-2-punkt-4-ledd-1">indikasjon for sesonginfluensavaksine og vaksine mot pandemisk influensa,</article></article></li><li data-li-identifier="4.1" data-name="4.1"><article class="listArticle" id="kapittel-2-ledd-2-punkt-5"><article class="legalP" id="kapittel-2-ledd-2-punkt-5-ledd-1">årsak til influensavaksinering.</article></article></li></ul></article> <article class="defaultP" margin-top="true">§ 2-1 skal lyde:</article><article class="futureLegalArticle" data-name="§2-1" id="kapittel-2-foreslåttparagraf-4"><span class="futureLegalArticleHeader"><span class="legalArticleValue">§ 2-1</span>. <span class="legalArticleTitle">(Helsepersonells dokumentasjons- og meldeplikt)</span></span><article class="legalP" id="kapittel-2-foreslåttparagraf-4-ledd-1">Helsepersonell som gir vaksinasjoner skal uten hensyn til taushetsplikt registrere og melde opplysninger som nevnt i forskriften § 1-7 til SYSVAK.</article><article class="legalP" id="kapittel-2-foreslåttparagraf-4-ledd-2">Bivirkninger eller mistanke om bivirkninger etter vaksinasjon skal meldes til Vaksinasjonsregisteret (SYSVAK), Folkehelseinstituttet. Melding skal sendes ved mistanke om at bruk av en eller flere vaksiner har forårsaket:<ul class="defaultList"><li data-li-identifier="a)" data-name="a)"><article class="listArticle" id="kapittel-2-foreslåttparagraf-4-ledd-2-punkt-1"><article class="legalP" id="kapittel-2-foreslåttparagraf-4-ledd-2-punkt-1-ledd-1">dødelige eller livstruende bivirkninger,</article></article></li><li data-li-identifier="b)" data-name="b)"><article class="listArticle" id="kapittel-2-foreslåttparagraf-4-ledd-2-punkt-2"><article class="legalP" id="kapittel-2-foreslåttparagraf-4-ledd-2-punkt-2-ledd-1">bivirkninger som har gitt varige alvorlige følger, eller</article></article></li><li data-li-identifier="c)" data-name="c)"><article class="listArticle" id="kapittel-2-foreslåttparagraf-4-ledd-2-punkt-3"><article class="legalP" id="kapittel-2-foreslåttparagraf-4-ledd-2-punkt-3-ledd-1">uventede eller nye bivirkninger.</article></article></li></ul></article><article class="legalP" id="kapittel-2-foreslåttparagraf-4-ledd-3">Folkehelseinstituttet behandler slike meldinger på vegne av Statens legemiddelverk for oppfyllelse av meldeplikten etter bivirkningsregisterforskriften. Hendelser som kan utgjøre kontraindikasjon mot gjentatt bruk av samme vaksine, skal meldes på samme måte.</article><article class="legalP" id="kapittel-2-foreslåttparagraf-4-ledd-4">Helsepersonell skal ved vaksinasjon opplyse om at vaksinen registreres i SYSVAK.</article><article class="legalP" id="kapittel-2-foreslåttparagraf-4-ledd-5">Melding sendes SYSVAK senest en uke etter at vaksinasjon er gjennomført. Melding om bivirkning eller mistanke om bivirkning skal meldes så snart den blir kjent for helsepersonellet.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2019-12-20-1930/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endring i forskrift 17. juni 2005 nr. 610 om smittevern i helse- og omsorgstjenesten:</article> <article class="defaultP" margin-top="true">§ 3-1, fjerde ledd skal lyde:</article><article class="legalP" id="kapittel-3-ledd-2">Hvert regionale helseforetak skal ha et senter for smittevern i helsetjenesten som skal være et kompetansesenter for helseregionen. Dersom det regionale helseforetaket finner det formålstjenlig, kan kompetansesenterfunksjonen fordeles mellom ulike helseforetak. Kompetansesenteret skal faglig ledes av en heltidsansatt smittevernlege.</article></section><section class="section" data-name="kapIV" id="kapittel-4" data-lovdata-URL="LTI/forskrift/2019-12-20-1930/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Endring i forskrift 15. februar 2019 nr. 115 om system for rapportering av bivirkninger av legemidler (bivirkningsregisterforskriften):</article> <article class="defaultP" margin-top="true">§ 3-1, andre ledd skal lyde:</article><article class="legalP" id="kapittel-4-ledd-2">Helsepersonell som gir vaksiner, skal sende bivirkningsmelding til Folkehelseinstituttet ved Nasjonalt vaksinasjonsregister (SYSVAK) ved mistanke om bivirkning som nevnt i første ledd knyttet til vaksiner, jf. SYSVAK-registerforskriften § 2-1 andre ledd.</article></section><section class="section" data-name="kapV" id="kapittel-5" data-lovdata-URL="LTI/forskrift/2019-12-20-1930/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">Endringene trer i kraft 1. januar 2020.</article></section></main></body></html>