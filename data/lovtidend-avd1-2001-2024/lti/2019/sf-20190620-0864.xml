<!DOCTYPE html><html lang="no"><head><title>Forskrift for Reindriftens Utviklingsfond</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-06-20-864</dd><dt class="dokid">DokumentID</dt><dd class="dokid">LTI/forskrift/2019-06-20-864</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="dateInForce">I kraft fra</dt><dd class="dateInForce">2019-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-06-21-616</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2019-06-25 16:00</dd><dt class="lastupdated">Rettet</dt><dd class="lastupdated">2019-07-02 (§ 1-4).</dd><dt class="journalNumber">Journalnummer</dt><dd class="journalNumber">2019-0569</dd><dt class="titleShort">Korttittel</dt><dd class="titleShort">Forskrift for Reindriftens Utviklingsfond</dd><dt class="title">Tittel</dt><dd class="title">Forskrift for Reindriftens Utviklingsfond</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 20. juni 2019 med hjemmel i Stortingets årlige vedtak om reindriftsavtalen.</dd><dt class="refid">RefID</dt><dd class="refid">forskrift/2019-06-20-864</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for Reindriftens Utviklingsfond<ul class="tocSubUl"><li>Kapittel 1. Generelle bestemmelser<ul class="tocSubUl"><li>§ 1-1. Formål</li><li>§ 1-2. Fellesbestemmelser for alle tilskuddsordninger</li><li>§ 1-3. Styret for Reindriftens Utviklingsfond</li><li>§ 1-4. Økonomiske rammer</li><li>§ 1-5. Rapportering</li><li>§ 1-6. Virkeområde</li><li>§ 1-7. Fellesvilkår</li><li>§ 1-8. Krav til søknad</li><li>§ 1-9. Saksbehandling</li><li>§ 1-10. Utbetaling</li><li>§ 1-11. Opplysningsplikt og kontroll</li><li>§ 1-12. Retting av feilutbetalinger</li><li>§ 1-13. Avkorting og tilbakeholdelse</li><li>§ 1-14. Innkreving av tilbakebetalings- eller avkortingsbeløp</li><li>§ 1-15. Klageadgang</li></ul></li><li>Kapittel 2. Tilskudd ved omfattende tap av rein i ulykker<ul class="tocSubUl"><li>§ 2-1. Formål</li><li>§ 2-2. Definisjoner</li><li>§ 2-3. Vilkår for tilskudd</li><li>§ 2-4. Dokumentasjon</li><li>§ 2-5. Beregning av tilskudd</li><li>§ 2-6. Særskilt krav til søknad</li></ul></li><li>Kapittel 3. Tilskudd til reindriftsanlegg<ul class="tocSubUl"><li>§ 3-1. Formål</li><li>§ 3-2. Definisjoner</li><li>§ 3-3. Vilkår for tilskudd</li><li>§ 3-4. Beregning av tilskudd</li><li>§ 3-5. Særskilt krav til søknad</li><li>§ 3-6. Utbetaling og rapportering</li></ul></li><li>Kapittel 4. Refusjon av kursutgifter<ul class="tocSubUl"><li>§ 4-1. Formål</li><li>§ 4-2. Vilkår for refusjon</li><li>§ 4-3. Beregning av støtte</li><li>§ 4-4. Krav til søknaden</li></ul></li><li>Kapittel 5. Tilskudd til feltbarnehage<ul class="tocSubUl"><li>§ 5-1. Formål</li><li>§ 5-2. Definisjoner</li><li>§ 5-3. Vilkår for tilskudd til feltbarnehage</li><li>§ 5-4. Tilskuddets størrelse</li><li>§ 5-5. Særskilt krav til søknad og søknadsfrist</li></ul></li><li>Kapittel 6. Tilskudd til utgifter ved fôring og flytting som følge av manglende konvensjon mellom Norge og Sverige om reinbeite<ul class="tocSubUl"><li>§ 6-1. Formål</li><li>§ 6-2. Generelle vilkår</li><li>§ 6-3. Beregning av tilskudd til fôring</li><li>§ 6-4. Beregning av tilskudd til flytting</li><li>§ 6-5. Søknad og dokumentasjon</li></ul></li><li>Kapittel 7. Ikrafttredelse<ul class="tocSubUl"><li>§ 7-1. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2019-06-20-864" id="dokument"><h1>Forskrift for Reindriftens Utviklingsfond</h1><section class="section" data-name="kap1" id="kapittel-1" data-lovdata-URL="LTI/forskrift/2019-06-20-864/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="LTI/forskrift/2019-06-20-864/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Reindriftens Utviklingsfond skal gjennom bruk av økonomiske virkemidler bidra til å utvikle reindriftsnæringen i samsvar med de reindriftspolitiske mål.</article></article><article class="legalArticle" data-lovdata-URL="LTI/forskrift/2019-06-20-864/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Fellesbestemmelser for alle tilskuddsordninger</span></h3><article class="legalP" id="kapittel-1-paragraf-2-ledd-1">Bestemmelser i kapittel 1 gjelder for alle tilskuddsordninger etter denne forskriften, med mindre annet er særskilt bestemt.</article><article class="legalP" id="kapittel-1-paragraf-2-ledd-2">Med driftsår menes i denne forskrift perioden fra 1. april til 31. mars.</article></article><article class="legalArticle" data-lovdata-URL="LTI/forskrift/2019-06-20-864/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Styret for Reindriftens Utviklingsfond</span></h3><article class="legalP" id="kapittel-1-paragraf-3-ledd-1">Reindriftens Utviklingsfond forvaltes av et styre med fire medlemmer. Styret oppnevnes for to år av gangen. Landbruks- og matdepartementet utpeker to medlemmer og to varamedlemmer. Norske Reindriftsamers Landsforbund utpeker to medlemmer og to varamedlemmer.</article><article class="legalP" id="kapittel-1-paragraf-3-ledd-2">Fondsstyret disponerer en andel av Reindriftens Utviklingsfonds totale bevilgning.</article><article class="legalP" id="kapittel-1-paragraf-3-ledd-3">Landbruksdirektoratet er sekretariat for fondsstyret.</article></article><article class="legalArticle" data-lovdata-URL="LTI/forskrift/2019-06-20-864/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Økonomiske rammer</span></h3><article class="legalP" id="kapittel-1-paragraf-4-ledd-1">Reindriftens Utviklingsfond blir finansiert over reindriftsavtalen. Økonomiske rammer og føringer for øvrig blir fastsatt i forbindelse med Stortingets behandling av proposisjonene om reindriftsavtalen og det årlige statsbudsjettet.</article><article class="legalP" id="kapittel-1-paragraf-4-ledd-2">Fondsstyret kan avslå søknader om økonomisk støtte ut fra fondets finansielle situasjon.</article><article class="legalP" id="kapittel-1-paragraf-4-ledd-3">Fondsstyret kan vedta retningslinjer og fastsette tilskuddssatser for enkeltordninger i fondet.</article><article class="legalP" id="kapittel-1-paragraf-4-ledd-4">Fondsstyrets virksomhet skal være i overensstemmelse med gjeldende regelverk for økonomistyring i staten.</article></article><article class="legalArticle" data-lovdata-URL="LTI/forskrift/2019-06-20-864/§1-5" data-name="§1-5" id="kapittel-1-paragraf-5"><h3 class="legalArticleHeader"><span class="legalArticleValue">§ 1-5</span>. <span class="legalArticleTitle">Rapportering</span></h3><article class="legalP" id="kapittel-1-paragraf-5-ledd-1">Regnskap for fondet inngår i Landbruksdirektoratets årsrapport som avlegges 15. mars hvert år.</article><article class="legalP" id="kapittel-1-paragraf-5-ledd-2">Regnskapet føres etter kontantprinsippet og Riksrevisjonen er revisor.</article><article class="legalP" id="kapittel-1-paragraf-5-ledd-3">Fondsstyret skal hvert år rapportere om sin virksomhet til Landbruks- og matdepartementet. Rapporten skal inneholde regnskap for siste år sammenholdt med budsjett og tidligere års regnskaper, samt en faglig evaluering av virksomheten innen 15. mars hvert år.</article></article><article class="legalArticle" data-lovdata-URL="LTI/forskrift/2019-06-20-864/§1-6" data-name="§1-6" id="kapittel-1-paragraf-6"><h3 class="legalArticleHeader"><span class="legalArticleValue">§ 1-6</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-6-ledd-1">Tilskudd fra Reindriftens Utviklingsfond kan innvilges etter ordningene for<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-6-ledd-1-punkt-1"><article class="legalP" id="kapittel-1-paragraf-6-ledd-1-punkt-1-ledd-1">tilskudd ved omfattende tap av rein i ulykker, jf. kapittel 2,</article></article></li><li data-li-identifier="2." data-name="2."><article class="listArticle" id="kapittel-1-paragraf-6-ledd-1-punkt-2"><article class="legalP" id="kapittel-1-paragraf-6-ledd-1-punkt-2-ledd-1">tilskudd til reindriftsanlegg, herunder gjerder og slakteanlegg, jf. kapittel 3,</article></article></li><li data-li-identifier="3." data-name="3."><article class="listArticle" id="kapittel-1-paragraf-6-ledd-1-punkt-3"><article class="legalP" id="kapittel-1-paragraf-6-ledd-1-punkt-3-ledd-1">refusjon av dokumenterte utgifter til deltakelse på kurs/etterutdanning og lignende for reindriftsutøvere, jf. kapittel 4,</article></article></li><li data-li-identifier="4." data-name="4."><article class="listArticle" id="kapittel-1-paragraf-6-ledd-1-punkt-4"><article class="legalP" id="kapittel-1-paragraf-6-ledd-1-punkt-4-ledd-1">tilskudd til feltbarnehage, jf. kapittel 5,</article></article></li><li data-li-identifier="5." data-name="5."><article class="listArticle" id="kapittel-1-paragraf-6-ledd-1-punkt-5"><article class="legalP" id="kapittel-1-paragraf-6-ledd-1-punkt-5-ledd-1">tilskudd til utgifter ved fôring og flytting som følge av manglende konvensjon mellom Norge og Sverige om reinbeite, jf. kapittel 6,</article></article></li></ul></article><article class="legalP" id="kapittel-1-paragraf-6-ledd-2">Økonomisk støtte kan for øvrig innvilges til andre tiltak i samsvar med forskriftens formål, jf. § 1-1, herunder<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-6-ledd-2-punkt-1"><article class="legalP" id="kapittel-1-paragraf-6-ledd-2-punkt-1-ledd-1">sikring av reindriftens beiterett, herunder støtte i forbindelse med distriktenes arbeid med sikring av reindriftens arealer,</article></article></li><li data-li-identifier="b." data-name="b."><article class="listArticle" id="kapittel-1-paragraf-6-ledd-2-punkt-2"><article class="legalP" id="kapittel-1-paragraf-6-ledd-2-punkt-2-ledd-1">praktiske tiltak innenfor reindriften,</article></article></li><li data-li-identifier="c." data-name="c."><article class="listArticle" id="kapittel-1-paragraf-6-ledd-2-punkt-3"><article class="legalP" id="kapittel-1-paragraf-6-ledd-2-punkt-3-ledd-1">gjennomføring av strukturtiltak i distrikter med behov for tiltak for reintallstilpasning og ressursutnyttelse,</article></article></li><li data-li-identifier="d." data-name="d."><article class="listArticle" id="kapittel-1-paragraf-6-ledd-2-punkt-4"><article class="legalP" id="kapittel-1-paragraf-6-ledd-2-punkt-4-ledd-1">faglige tiltak til fremme for reindriften, herunder veiledning, kursvirksomhet, beitegransking, planlegging og avlstiltak,</article></article></li><li data-li-identifier="e." data-name="e."><article class="listArticle" id="kapittel-1-paragraf-6-ledd-2-punkt-5"><article class="legalP" id="kapittel-1-paragraf-6-ledd-2-punkt-5-ledd-1">utvikling av binæringer og formål av generell kulturell betydning for reindriftssamene,</article></article></li><li data-li-identifier="f." data-name="f."><article class="listArticle" id="kapittel-1-paragraf-6-ledd-2-punkt-6"><article class="legalP" id="kapittel-1-paragraf-6-ledd-2-punkt-6-ledd-1">tiltak for å fremme likestilling og kvinners situasjon i reindriften,</article></article></li><li data-li-identifier="g." data-name="g."><article class="listArticle" id="kapittel-1-paragraf-6-ledd-2-punkt-7"><article class="legalP" id="kapittel-1-paragraf-6-ledd-2-punkt-7-ledd-1">tilrettelegging av 1-2 dagers kompetansegivende kurs/etterutdanning,</article></article></li><li data-li-identifier="h." data-name="h."><article class="listArticle" id="kapittel-1-paragraf-6-ledd-2-punkt-8"><article class="legalP" id="kapittel-1-paragraf-6-ledd-2-punkt-8-ledd-1">tilskudd til tiltak for reindriftsnæringen som følge av klimaskapte endringer,</article></article></li><li data-li-identifier="i." data-name="i."><article class="listArticle" id="kapittel-1-paragraf-6-ledd-2-punkt-9"><article class="legalP" id="kapittel-1-paragraf-6-ledd-2-punkt-9-ledd-1">forskning og kunnskapsformidling.</article></article></li></ul></article></article><article class="legalArticle" data-lovdata-URL="LTI/forskrift/2019-06-20-864/§1-7" data-name="§1-7" id="kapittel-1-paragraf-7"><h3 class="legalArticleHeader"><span class="legalArticleValue">§ 1-7</span>. <span class="legalArticleTitle">Fellesvilkår</span></h3><article class="legalP" id="kapittel-1-paragraf-7-ledd-1">Det er et vilkår for å få støtte fra Reindriftens Utviklingsfond at tiltaket fremmer reindriften i distriktet og området. Der det er aktuelt må tiltaket vurderes i forhold til den effekt det har på beiteslitasje og miljøet for øvrig.</article><article class="legalP" id="kapittel-1-paragraf-7-ledd-2">Det er et vilkår for tilskudd etter denne forskrift at det omsøkte tiltaket er i samsvar med de til enhver tid gjeldende lover og forskrifter.</article></article><article class="legalArticle" data-lovdata-URL="LTI/forskrift/2019-06-20-864/§1-8" data-name="§1-8" id="kapittel-1-paragraf-8"><h3 class="legalArticleHeader"><span class="legalArticleValue">§ 1-8</span>. <span class="legalArticleTitle">Krav til søknad</span></h3><article class="legalP" id="kapittel-1-paragraf-8-ledd-1">Søknad om tilskudd fra Reindriftens Utviklingsfond skal sendes til Landbruksdirektoratet innen eventuell angitt frist.</article><article class="legalP" id="kapittel-1-paragraf-8-ledd-2">Dersom det er utarbeidet eget søknadsskjema for ordningen skal dette brukes. Nødvendig dokumentasjon skal vedlegges søknaden.</article></article><article class="legalArticle" data-lovdata-URL="LTI/forskrift/2019-06-20-864/§1-9" data-name="§1-9" id="kapittel-1-paragraf-9"><h3 class="legalArticleHeader"><span class="legalArticleValue">§ 1-9</span>. <span class="legalArticleTitle">Saksbehandling</span></h3><article class="legalP" id="kapittel-1-paragraf-9-ledd-1">Søknaden behandles av Landbruksdirektoratet, som avgir innstilling til styret for Reindriftens Utviklingsfond.</article><article class="legalP" id="kapittel-1-paragraf-9-ledd-2">Fondsstyret avgjør søknaden. Landbruksdirektoratet avgjør søknader etter kapittel 8. Det kan fastsettes nærmere betingelser for tilskuddet i bevilgningsvedtaket. Ved stemmelikhet har leder dobbeltstemme. Fondsstyret kan delegere avgjørelsesmyndighet til Landbruksdirektoratet.</article></article><article class="legalArticle" data-lovdata-URL="LTI/forskrift/2019-06-20-864/§1-10" data-name="§1-10" id="kapittel-1-paragraf-10"><h3 class="legalArticleHeader"><span class="legalArticleValue">§ 1-10</span>. <span class="legalArticleTitle">Utbetaling</span></h3><article class="legalP" id="kapittel-1-paragraf-10-ledd-1">Landbruksdirektoratet utbetaler 50 prosent av tilskuddet ved innvilgelsen dersom ikke annet er bestemt for den enkelte ordning. Resterende blir utbetalt etter Landbruksdirektoratet har godkjent innsendt regnskap og dokumentasjon.</article><article class="legalP" id="kapittel-1-paragraf-10-ledd-2">Uanvendt, innvilget tilskudd tilbakeføres Reindriftens Utviklingsfond.</article></article><article class="legalArticle" data-lovdata-URL="LTI/forskrift/2019-06-20-864/§1-11" data-name="§1-11" id="kapittel-1-paragraf-11"><h3 class="legalArticleHeader"><span class="legalArticleValue">§ 1-11</span>. <span class="legalArticleTitle">Opplysningsplikt og kontroll</span></h3><article class="legalP" id="kapittel-1-paragraf-11-ledd-1">Mottakere av tilskudd etter denne forskriften plikter å gi alle opplysninger som reindriftsmyndighetene finner nødvendige for å kunne forvalte tilskuddsordningen.</article><article class="legalP" id="kapittel-1-paragraf-11-ledd-2">Reindriftsmyndighetene kan foreta stedlig kontroll hos tilskuddsmottakeren.</article></article><article class="legalArticle" data-lovdata-URL="LTI/forskrift/2019-06-20-864/§1-12" data-name="§1-12" id="kapittel-1-paragraf-12"><h3 class="legalArticleHeader"><span class="legalArticleValue">§ 1-12</span>. <span class="legalArticleTitle">Retting av feilutbetalinger</span></h3><article class="legalP" id="kapittel-1-paragraf-12-ledd-1">Reindriftsmyndighetene kan rette feil i utbetalt tilskudd, enten ved etterbetaling eller krav om tilbakebetaling av tilskudd fra tilskuddsmottaker.</article></article><article class="legalArticle" data-lovdata-URL="LTI/forskrift/2019-06-20-864/§1-13" data-name="§1-13" id="kapittel-1-paragraf-13"><h3 class="legalArticleHeader"><span class="legalArticleValue">§ 1-13</span>. <span class="legalArticleTitle">Avkorting og tilbakeholdelse</span></h3><article class="legalP" id="kapittel-1-paragraf-13-ledd-1">Dersom tilskuddsmottaker uaktsomt har gitt uriktige eller ufullstendige opplysninger i søknaden, som har eller ville ha dannet grunnlag for en urettmessig utbetaling av tilskuddet, kan hele eller deler av tilskuddet avkortes.</article><article class="legalP" id="kapittel-1-paragraf-13-ledd-2">Dersom tilskuddsmottaker uaktsomt eller forsettlig driver eller har drevet sin virksomhet i strid med lover eller forskrifter for reindriftsnæringen, kan hele eller deler av tilskuddet holdes tilbake inntil forholdet er rettet. Er det ved overtredelsen av slikt regelverk utvist grov uaktsomhet eller forsett, kan hele eller deler av tilskuddet avkortes.</article></article><article class="legalArticle" data-lovdata-URL="LTI/forskrift/2019-06-20-864/§1-14" data-name="§1-14" id="kapittel-1-paragraf-14"><h3 class="legalArticleHeader"><span class="legalArticleValue">§ 1-14</span>. <span class="legalArticleTitle">Innkreving av tilbakebetalings- eller avkortingsbeløp</span></h3><article class="legalP" id="kapittel-1-paragraf-14-ledd-1">Differansen mellom utbetalt beløp og berettiget tilskudd som følge av vedtak om tilbakebetaling etter § 1-12 eller avkortning etter § 1-13, kan kreves tilbakebetalt fra tilskuddsmottakeren eller motregnes i senere tilskuddsutbetalinger.</article><article class="legalP" id="kapittel-1-paragraf-14-ledd-2">Krav fra reindriftsmyndighetene kan motregnes i tilskuddsutbetalinger til tilskuddsmottakeren.</article><article class="legalP" id="kapittel-1-paragraf-14-ledd-3">Dersom tilskuddsmottakeren ikke var i aktsom god tro om utbetalingen, kan renter kreves fra det tidspunkt tilbakebetalingskravet er kommet fram til mottaker. Ved grov uaktsomhet eller forsett kan renter kreves fra tidspunktet for utbetaling av det urettmessige tilskuddet. Rentefoten skal settes lik den rentefot som til enhver tid er fastsatt av Finansdepartementet i medhold av § 3 i lov 17. desember 1976 nr. 100 om renter ved forsinket betaling m.m.</article></article><article class="legalArticle" data-lovdata-URL="LTI/forskrift/2019-06-20-864/§1-15" data-name="§1-15" id="kapittel-1-paragraf-15"><h3 class="legalArticleHeader"><span class="legalArticleValue">§ 1-15</span>. <span class="legalArticleTitle">Klageadgang</span></h3><article class="legalP" id="kapittel-1-paragraf-15-ledd-1">Vedtak etter denne forskrift kan påklages til Landbruks- og matdepartementet etter forvaltningslovens regler.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2019-06-20-864/KAPITTEL_2"><h2>Kapittel 2. Tilskudd ved omfattende tap av rein i ulykker</h2><article class="legalArticle" data-lovdata-URL="LTI/forskrift/2019-06-20-864/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Formål</span></h3><article class="legalP" id="kapittel-2-paragraf-1-ledd-1">Formålet med tilskuddet er å bidra til å dekke utgifter som påføres berørte siidaandeler og tamreinlag som følge av omfattende tap av rein i ulykker.</article></article><article class="legalArticle" data-lovdata-URL="LTI/forskrift/2019-06-20-864/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Definisjoner</span></h3><article class="legalP" id="kapittel-2-paragraf-2-ledd-1">Med ulykke menes i dette kapittel en uforutsigbar og akutt hendelse, som fører til at et større antall rein omkommer, og som ikke med rimelig innsats kunne vært forhindret av reineier. Dette kan eksempelvis være drukning, snøskred, raping og akutt sykdomsutbrudd.</article><article class="legalP" id="kapittel-2-paragraf-2-ledd-2">Tap som er forårsaket av låste beiter, nedslitte beiter, lavt slakteuttak eller av rovdyr regnes ikke som ulykke i dette kapittel.</article><article class="legalP" id="kapittel-2-paragraf-2-ledd-3">Med flokkens størrelse før tap menes reintall ved siste offentlig kontrollerte telling. Dersom slik telling ikke er foretatt siste driftsår, legges reintallet i siste melding om reindrift til grunn.</article></article><article class="legalArticle" data-lovdata-URL="LTI/forskrift/2019-06-20-864/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Vilkår for tilskudd</span></h3><article class="legalP" id="kapittel-2-paragraf-3-ledd-1">Tilskudd kan innvilges til den enkelte siidaandel/tamreinlag dersom følgende vilkår er oppfylt<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">tapet skyldes ulykke, jf. § 2-2,</article></article></li><li data-li-identifier="b." data-name="b."><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">tapet ikke er erstattet over andre ordninger,</article></article></li><li data-li-identifier="c." data-name="c."><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">antall tapte rein i samme ulykke utgjør minst 10 prosent av flokkens størrelse før tapet. Det kan uavhengig av dette innvilges tilskudd når tapet overstiger 150 rein. Det innvilges ikke tilskudd ved tap av under 10 rein,</article></article></li><li data-li-identifier="d." data-name="d."><article class="listArticle" id="kapittel-2-paragraf-3-ledd-1-punkt-4"><article class="legalP" id="kapittel-2-paragraf-3-ledd-1-punkt-4-ledd-1">tapte rein etter bokstav c er dokumentert i henhold til § 2-4,</article></article></li><li data-li-identifier="e." data-name="e."><article class="listArticle" id="kapittel-2-paragraf-3-ledd-1-punkt-5"><article class="legalP" id="kapittel-2-paragraf-3-ledd-1-punkt-5-ledd-1">siidaandelen/tamreinlaget har varslet tapet umiddelbart til fylkesmannen. Siidaandelen må i tillegg ha varslet tapet til distriktsstyret.</article></article></li><li data-li-identifier="f." data-name="f."><article class="listArticle" id="kapittel-2-paragraf-3-ledd-1-punkt-6"><article class="legalP" id="kapittel-2-paragraf-3-ledd-1-punkt-6-ledd-1">siidaandelen/tamreinlaget har iverksatt alle nødvendige tiltak for å forebygge/begrense tapet,</article></article></li><li data-li-identifier="g." data-name="g."><article class="listArticle" id="kapittel-2-paragraf-3-ledd-1-punkt-7"><article class="legalP" id="kapittel-2-paragraf-3-ledd-1-punkt-7-ledd-1">siidaandelen//tamreinlaget har mottatt produksjonspremie<sup class="footnotereference" data-footnotereferencevalue="1" data-unique-footnote-counter="1">1</sup> i minst ett av de tre foregående driftsårene,</article></article></li><li data-li-identifier="h." data-name="h."><article class="listArticle" id="kapittel-2-paragraf-3-ledd-1-punkt-8"><article class="legalP" id="kapittel-2-paragraf-3-ledd-1-punkt-8-ledd-1">siidaandelens reintall i driftsåret oppfyller vilkår for tilskudd etter forskrift om tilskudd til siidaandeler og tamreinlag § 4.</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. forskrift om tilskudd til siidaandeler og tamreinlag § 10.</article></footer></article><article class="legalArticle" data-lovdata-URL="LTI/forskrift/2019-06-20-864/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Dokumentasjon</span></h3><article class="legalP" id="kapittel-2-paragraf-4-ledd-1">Fylkesmannen, veterinær, offentlig oppsynsmyndighet eller representant for en av disse skal dokumentere antall tapte dyr gjennom besiktigelse og opptelling av kadaver.</article><article class="legalP" id="kapittel-2-paragraf-4-ledd-2">Ved tap i snøskred kan dokumentasjon av kadaver foretas etter snøsmelting. Der full kadaverdokumentasjon er umulig eller svært vanskelig, kan en sannsynliggjøring av tapets omfang godkjennes som tilstrekkelig dokumentasjon ut fra antall rein før og etter tapet. Slik før- og ettervurdering av reintallet utføres av fylkesmannen.</article><article class="legalP" id="kapittel-2-paragraf-4-ledd-3">Ufødt kalv kan bare medregnes som del av tapet dersom drektige simlerein går tapt. Det skal da gjøres en skjønnsmessig beregning av kalvetap, ut over forventet tidligtap, på grunn av forventet merkeprosent.</article></article><article class="legalArticle" data-lovdata-URL="LTI/forskrift/2019-06-20-864/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Beregning av tilskudd</span></h3><article class="legalP" id="kapittel-2-paragraf-5-ledd-1">Fondsstyret fastsetter nærmere retningslinjer for beregning av tilskuddet.</article><article class="legalP" id="kapittel-2-paragraf-5-ledd-2">Det skal gjøres fratrekk for en egenandel på 10 000 kroner.</article></article><article class="legalArticle" data-lovdata-URL="LTI/forskrift/2019-06-20-864/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Særskilt krav til søknad</span></h3><article class="legalP" id="kapittel-2-paragraf-6-ledd-1">Søknad om tilskudd ved omfattende tap av rein i ulykker skal sendes så raskt som mulig, og senest 6 måneder etter at ulykken fant sted.</article><article class="legalP" id="kapittel-2-paragraf-6-ledd-2">Søknaden skal minst inneholde<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-6-ledd-2-punkt-1"><article class="legalP" id="kapittel-2-paragraf-6-ledd-2-punkt-1-ledd-1">oversikt over antall tapte dyr, fordelt på kjønn og alder (over 2 år, 1–2 år, kalv),</article></article></li><li data-li-identifier="b." data-name="b."><article class="listArticle" id="kapittel-2-paragraf-6-ledd-2-punkt-2"><article class="legalP" id="kapittel-2-paragraf-6-ledd-2-punkt-2-ledd-1">kadaverdokumentasjon, jf. § 2-4,</article></article></li><li data-li-identifier="c." data-name="c."><article class="listArticle" id="kapittel-2-paragraf-6-ledd-2-punkt-3"><article class="legalP" id="kapittel-2-paragraf-6-ledd-2-punkt-3-ledd-1">beskrivelse av hendelsesforløpet fram til tapet,</article></article></li><li data-li-identifier="d." data-name="d."><article class="listArticle" id="kapittel-2-paragraf-6-ledd-2-punkt-4"><article class="legalP" id="kapittel-2-paragraf-6-ledd-2-punkt-4-ledd-1">beskrivelse av tiltak som er iverksatt for å forebygge/begrense tapet.</article></article></li></ul></article></article></section><section class="section" data-name="kap3" id="kapittel-3" data-lovdata-URL="LTI/forskrift/2019-06-20-864/KAPITTEL_3"><h2>Kapittel 3. Tilskudd til reindriftsanlegg</h2><article class="legalArticle" data-lovdata-URL="LTI/forskrift/2019-06-20-864/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Formål</span></h3><article class="legalP" id="kapittel-3-paragraf-1-ledd-1">Formålet med tilskuddet er å bidra til å dekke utgifter til oppføring av reindriftsanlegg.</article></article><article class="legalArticle" data-lovdata-URL="LTI/forskrift/2019-06-20-864/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Definisjoner</span></h3><article class="legalP" id="kapittel-3-paragraf-2-ledd-1">Med reindriftsanlegg menes permanente gjerder og anlegg, jf. reindriftsloven § 24. Slakteanlegg kan unntas fra kravet om å være permanent.</article><article class="legalP" id="kapittel-3-paragraf-2-ledd-2">Med tilskuddsgrunnlag menes i dette kapittel tilskuddsberettigede kostnader. Dette omfatter materialkostnader (med veggfast inventar), transport, spesialarbeid og eget arbeid.</article><article class="legalP" id="kapittel-3-paragraf-2-ledd-3">I særlige tilfeller, herunder bygging av større anlegg, kan leid konsulentbistand inngå i tilskuddsgrunnlaget. Ved slakte- og gjerdeanlegg kan også kostnadene til vei/parkering og vann/avløp inngå. Som spesialarbeid regnes elektriker-, rørlegger- og annet arbeid, som i henhold til gjeldende bestemmelser krever særlig kompetanse.</article></article><article class="legalArticle" data-lovdata-URL="LTI/forskrift/2019-06-20-864/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Vilkår for tilskudd</span></h3><article class="legalP" id="kapittel-3-paragraf-3-ledd-1">Tilskudd til reindriftsanlegg kan innvilges til siidaandel, siida, reinbeitedistrikt og tamreinlag.</article><article class="legalP" id="kapittel-3-paragraf-3-ledd-2">Tilskudd ytes kun til reindriftsanlegg som er beskrevet i godkjente bruksregler og utarbeidede distriktsplaner.</article><article class="legalP" id="kapittel-3-paragraf-3-ledd-3">Siidaandeler som søker om tilskudd etter denne forskriften må oppfylle vilkårene i forskrift om tilskudd til siidaandeler og tamreinlag § 3 og § 4. Reinbeitedistrikt som søker om tilskudd etter denne forskriften må oppfylle vilkårene i forskrift om tilskudd til reinbeitedistrikter og tamreinlag § 1-2.</article><article class="legalP" id="kapittel-3-paragraf-3-ledd-4">Tilskudd kan ytes til følgende tiltak:<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-3-ledd-4-punkt-1"><article class="legalP" id="kapittel-3-paragraf-3-ledd-4-punkt-1-ledd-1">oppføring av nye reindriftsanlegg,</article></article></li><li data-li-identifier="b." data-name="b."><article class="listArticle" id="kapittel-3-paragraf-3-ledd-4-punkt-2"><article class="legalP" id="kapittel-3-paragraf-3-ledd-4-punkt-2-ledd-1">utvidelse eller større ombygginger av eksisterende reindriftsanlegg,</article></article></li><li data-li-identifier="c." data-name="c."><article class="listArticle" id="kapittel-3-paragraf-3-ledd-4-punkt-3"><article class="legalP" id="kapittel-3-paragraf-3-ledd-4-punkt-3-ledd-1">endring av eksisterende reindriftsanlegg som er nødvendige for bruk og avlesning av elektroniske individmerker, og</article></article></li><li data-li-identifier="d." data-name="d."><article class="listArticle" id="kapittel-3-paragraf-3-ledd-4-punkt-4"><article class="legalP" id="kapittel-3-paragraf-3-ledd-4-punkt-4-ledd-1">rivning av reindriftsanlegg hvor eier- eller ansvarsforholdet er ukjent.</article></article></li></ul></article><article class="legalP" id="kapittel-3-paragraf-3-ledd-5">Tilskudd skal ikke innvilges til reindriftsanlegg som er påbegynt før søknad om tilskudd er sendt til Landbruksdirektoratet.</article><article class="legalP" id="kapittel-3-paragraf-3-ledd-6">Kostnader til vedlikehold og kostnader til flyttbare og midlertidige gjerder og anlegg er ikke tilskuddsberettigede kostnader, jf. § 3-2.</article><article class="legalP" id="kapittel-3-paragraf-3-ledd-7">Tilskudd til gjerder som konfliktforebyggende tiltak mellom reindrift og annen berørt part<sup class="footnotereference" data-footnotereferencevalue="1" data-unique-footnote-counter="1">1</sup> omfattes ikke av denne ordningen.</article><article class="legalP" id="kapittel-3-paragraf-3-ledd-8">Tiltaket må være gjennomført innen tre år fra bevilgningsdato.</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Jf. forskrift om tilskudd til konfliktforebyggende tiltak i forholdet mellom reindrift og annen berørt part.</article></footer></article><article class="legalArticle" data-lovdata-URL="LTI/forskrift/2019-06-20-864/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Beregning av tilskudd</span></h3><article class="legalP" id="kapittel-3-paragraf-4-ledd-1">For reindriftsanlegg beregnes tilskudd med en fastsatt andel av tilskuddsgrunnlaget, jf. § 3-2. Tilskudd til reindriftsanlegg utgjør inntil 35 prosent av tilskuddsgrunnlaget når søker er siidaandel/siida og inntil 50 prosent når søker er reinbeitedistrikt/tamreinlag, fellesbeitedistrikt eller minst to distrikter/tamreinlag i fellesskap. For slakteanlegg som klart er skilt fra øvrige anlegg utgjør tilskuddet inntil 25 prosent av tilskuddsgrunnlaget. Nedre grense for tilskuddsgrunnlaget er fastsatt til 20&#xa0;000 kroner.</article><article class="legalP" id="kapittel-3-paragraf-4-ledd-2">Tilskuddsgrunnlaget regnes ut fra netto materialkostnader (eksklusive merverdiavgift). For søkere som ikke har krav på fradrag for inngående merverdiavgift, tas merverdiavgiften med i beregningen av tilskuddsgrunnlaget.</article><article class="legalP" id="kapittel-3-paragraf-4-ledd-3">Timesatsen for eget arbeid er 150 kroner. Eget arbeid kan maksimalt utgjøre 50 prosent av tilskuddsgrunnlaget.</article><article class="legalP" id="kapittel-3-paragraf-4-ledd-4">Styret for Reindriftens Utviklingsfond kan i særlige tilfeller dispensere fra denne bestemmelsens første ledd.</article></article><article class="legalArticle" data-lovdata-URL="LTI/forskrift/2019-06-20-864/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Særskilt krav til søknad</span></h3><article class="legalP" id="kapittel-3-paragraf-5-ledd-1">Som vedlegg til søknad om tilskudd til reindriftsanlegg kreves oppføringstillatelse, spesifisert oversikt for alle kostnader knyttet til tiltaket, reell finansieringsplan og målsatt tegning av anlegget. Kostnader som ikke inngår i tilskuddsgrunnlaget, jf. § 3-2, skal likevel tas med i kostnadsoversikten, jf. § 3-5 annet ledd.</article><article class="legalP" id="kapittel-3-paragraf-5-ledd-2">For bygging/ombygging/utvidelse av slakteri skal en spesifisert forretningsplan for minst tre år, samt nødvendige offentlige godkjenninger foreligge.</article><article class="legalP" id="kapittel-3-paragraf-5-ledd-3">For reindriftsanlegg med kostnad over 150 000 kroner skal det sendes skriftlig forespørsel til minst tre tilbydere på kostnadene som inngår i tilskuddsgrunnlaget, jf. § 3-2.</article><article class="legalP" id="kapittel-3-paragraf-5-ledd-4">Flere reindriftsanlegg som inngår i en helhet kan samles i én søknad, men kostnadene forutsettes da spesifisert i vedlegg til søknaden.</article></article><article class="legalArticle" data-lovdata-URL="LTI/forskrift/2019-06-20-864/§3-6" data-name="§3-6" id="kapittel-3-paragraf-6"><h3 class="legalArticleHeader"><span class="legalArticleValue">§ 3-6</span>. <span class="legalArticleTitle">Utbetaling og rapportering</span></h3><article class="legalP" id="kapittel-3-paragraf-6-ledd-1">Som hovedregel skal utbetalingen skje etterskuddsvis. Landbruksdirektoratet kan etter søknad anvise inntil 50 prosent av tilskuddet til utbetaling på forskudd ut i fra anleggets framdrift.</article><article class="legalP" id="kapittel-3-paragraf-6-ledd-2">Søker skal gi rapport om hvordan midlene er benyttet gjennom regnskap og om eventuelle særskilte forutsetninger er oppfylt innen ett år etter anlegget er ferdigstilt.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2019-06-20-864/KAPITTEL_4"><h2>Kapittel 4. Refusjon av kursutgifter</h2><article class="legalArticle" data-lovdata-URL="LTI/forskrift/2019-06-20-864/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Formål</span></h3><article class="legalP" id="kapittel-4-paragraf-1-ledd-1">Formålet med tilskuddet er å bidra til kompetanseheving i reindriften gjennom å gi støtte til kurs og etterutdanning.</article></article><article class="legalArticle" data-lovdata-URL="LTI/forskrift/2019-06-20-864/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Vilkår for refusjon</span></h3><article class="legalP" id="kapittel-4-paragraf-2-ledd-1">Reineiere kan få refundert utgifter til kursavgift, reise og opphold i forbindelse med kurs/etterutdanning som har som målsetting å opparbeide og/eller videreutvikle reindriftsutøverens kompetanse til utøvelse av reindrift.</article><article class="legalP" id="kapittel-4-paragraf-2-ledd-2">For at refusjon skal kunne innvilges må reineier ha rein i eget merke. Videre må tamreinlag eller leder/ledere av siidaandel som søker tilhører, dokumentere en avgiftspliktig salgsinntekt fra salg av kjøtt fra rein i eget merke på minimum 50 000 kroner eksklusiv merverdiavgift.</article><article class="legalP" id="kapittel-4-paragraf-2-ledd-3">Dersom leder/ledere av siidaandel som søker tilhører oppfyller vilkårene for å motta etableringstilskudd etter forskrift for siidaandeler og tamreinlag § 9 gjelder ikke inntektskravet i § 4-2 andre ledd.</article></article><article class="legalArticle" data-lovdata-URL="LTI/forskrift/2019-06-20-864/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Beregning av støtte</span></h3><article class="legalP" id="kapittel-4-paragraf-3-ledd-1">Utgifter til kurs/etterutdanning kan refunderes med 50 prosent av dokumenterte utgifter, begrenset oppad til 6&#xa0;000 kroner per år.</article></article><article class="legalArticle" data-lovdata-URL="LTI/forskrift/2019-06-20-864/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Krav til søknaden</span></h3><article class="legalP" id="kapittel-4-paragraf-4-ledd-1">Søknad om refusjon av utgifter må sendes på særskilt skjema til Landbruksdirektoratet innen 6 måneder etter kursets avslutning. Som vedlegg til søknaden sendes den dokumentasjon Landbruksdirektoratet finner nødvendig for å kunne forvalte tilskuddsordningen.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2019-06-20-864/KAPITTEL_5"><h2>Kapittel 5. Tilskudd til feltbarnehage</h2><article class="legalArticle" data-lovdata-URL="LTI/forskrift/2019-06-20-864/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Formål</span></h3><article class="legalP" id="kapittel-5-paragraf-1-ledd-1">Formålet med tilskuddet er å legge til rette for at flere i familien kan delta under større reindriftsaktiviteter i reinbeitedistriktet, sommersiidaen, vintersiidaen eller tamreinlaget, samt å bidra til kunnskapsoppbygging hos barn om disse aktivitetene.</article></article><article class="legalArticle" data-lovdata-URL="LTI/forskrift/2019-06-20-864/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Definisjoner</span></h3><article class="legalP" id="kapittel-5-paragraf-2-ledd-1">Med feltbarnehage menes organisert og tidsavgrenset pass av barn under skolepliktig alder i tilknytning til perioder med større reindriftsaktiviteter. Slik barnepass må omfatte tilrettelagte opplæringsaktiviteter i reindriften.</article></article><article class="legalArticle" data-lovdata-URL="LTI/forskrift/2019-06-20-864/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Vilkår for tilskudd til feltbarnehage</span></h3><article class="legalP" id="kapittel-5-paragraf-3-ledd-1">Tilskudd til barn i feltbarnehage kan innvilges til reinbeitedistrikt, sommersiida eller tamreinlag for inntil tre uker per år i tilknytning til større reindriftsaktiviteter. I tillegg kan siidaandelsleder i vintersiida søke om tilskudd etter bestemmelsene i denne forskriften.</article><article class="legalP" id="kapittel-5-paragraf-3-ledd-2">Tilskudd kan innvilges til pass av barn som tilhører reinbeitedistriktet, sommersiidaen, vintersiidaen eller tamreinlaget der reindriftsaktiviteten foregår. Tilskuddet kan ytes frem til den måneden barnet begynner på skolen.</article><article class="legalP" id="kapittel-5-paragraf-3-ledd-3">Tilskudd til pass av egne barn og/eller ektefelles/samboers barn kan kun innvilges dersom barnet/barna blir passet som en del av en gruppe sammen med andres barn, og egne barn og/eller ektefelles/samboers barn ikke utgjør mer enn 1/3 av denne gruppen.</article></article><article class="legalArticle" data-lovdata-URL="LTI/forskrift/2019-06-20-864/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Tilskuddets størrelse</span></h3><article class="legalP" id="kapittel-5-paragraf-4-ledd-1">For barn over tre år kan det innvilges tilskudd med 1&#xa0;000 kroner per barn per uke.</article><article class="legalP" id="kapittel-5-paragraf-4-ledd-2">For barn under tre år kan det innvilges tilskudd med 2&#xa0;000 kroner per barn per uke.</article></article><article class="legalArticle" data-lovdata-URL="LTI/forskrift/2019-06-20-864/§5-5" data-name="§5-5" id="kapittel-5-paragraf-5"><h3 class="legalArticleHeader"><span class="legalArticleValue">§ 5-5</span>. <span class="legalArticleTitle">Særskilt krav til søknad og søknadsfrist</span></h3><article class="legalP" id="kapittel-5-paragraf-5-ledd-1">Søknaden sendes Landbruksdirektoratet på særskilt skjema senest to uker før reindriftsaktiviteten skal gjennomføres.</article><article class="legalP" id="kapittel-5-paragraf-5-ledd-2">Søker må opplyse hvem som engasjeres til barnepasset, samt navn og fødselsdato på de barn som omfattes. Avtale med barnepasser må vedlegges.</article><article class="legalP" id="kapittel-5-paragraf-5-ledd-3">Søker må opplyse om hvilke aktiviteter som barna skal delta i, og start- og sluttdato for feltbarnehagen.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2019-06-20-864/KAPITTEL_6"><h2>Kapittel 6. Tilskudd til utgifter ved fôring og flytting som følge av manglende konvensjon mellom Norge og Sverige om reinbeite</h2><article class="legalArticle" data-lovdata-URL="LTI/forskrift/2019-06-20-864/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Formål</span></h3><article class="legalP" id="kapittel-6-paragraf-1-ledd-1">Tilskuddet skal bidra til å dekke utgifter som påføres berørte distrikter, siidaer og siidaandeler som følge av manglende konvensjon mellom Norge og Sverige om reinbeite.</article></article><article class="legalArticle" data-lovdata-URL="LTI/forskrift/2019-06-20-864/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Generelle vilkår</span></h3><article class="legalP" id="kapittel-6-paragraf-2-ledd-1">Tilskudd kan innvilges til fôring og/eller flytting av rein, frakt av reinfôr samt andre nødvendige tiltak knyttet til fôring og flytting av rein på følgende vilkår:<ul class="defaultList"><li data-li-identifier="1)" data-name="1)"><article class="listArticle" id="kapittel-6-paragraf-2-ledd-1-punkt-1"><article class="legalP" id="kapittel-6-paragraf-2-ledd-1-punkt-1-ledd-1">Søker må være distrikt, siida, siidaandel eller reineier som har hatt rett til reinbeite i Sverige etter den opphevede reinbeitekonvensjonen av 9. februar 1972 nr. 1, og</article></article></li><li data-li-identifier="2)" data-name="2)"><article class="listArticle" id="kapittel-6-paragraf-2-ledd-1-punkt-2"><article class="legalP" id="kapittel-6-paragraf-2-ledd-1-punkt-2-ledd-1">søker må være forhindret fra å bruke sine tradisjonelle vinterbeiteområder på grunn av manglende reinbeitekonvensjon.</article></article></li></ul></article><article class="legalP" id="kapittel-6-paragraf-2-ledd-2">Transportør og transportmiddel som benyttes til fraktoppdragene må ha nødvendige offentlige godkjenninger for å kunne transportere levende rein.</article><article class="legalP" id="kapittel-6-paragraf-2-ledd-3">Tilskudd kan ikke innvilges for reintall utover det reintallet det enkelte distrikt hadde lov til å ha på beite i henhold til opphevet reinbeitekonvensjon.</article><article class="legalP" id="kapittel-6-paragraf-2-ledd-4">Dersom søker er siida, siidaandel eller reineier, beregnes tilskuddet forholdsmessig ut fra søkers reintall, distriktets reintall og reintallet distriktet hadde lov å ha på vinterbeite i Sverige i henhold til opphevet reinbeitekonvensjon.</article><article class="legalP" id="kapittel-6-paragraf-2-ledd-5">Det skal foretas samordning med annen finansiering av transport, for eksempel tapsreduserende tiltak, jf. forskrift om tilskudd til forebyggende tiltak mot rovviltskader og konfliktdempende tiltak § 5 andre ledd bokstav a.</article></article><article class="legalArticle" data-lovdata-URL="LTI/forskrift/2019-06-20-864/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Beregning av tilskudd til fôring</span></h3><article class="legalP" id="kapittel-6-paragraf-3-ledd-1">Tilskudd til fôring av rein utgjør 400 kroner per rein.</article></article><article class="legalArticle" data-lovdata-URL="LTI/forskrift/2019-06-20-864/§6-4" data-name="§6-4" id="kapittel-6-paragraf-4"><h3 class="legalArticleHeader"><span class="legalArticleValue">§ 6-4</span>. <span class="legalArticleTitle">Beregning av tilskudd til flytting</span></h3><article class="legalP" id="kapittel-6-paragraf-4-ledd-1">Tilskudd til flytting av rein utgjør 0,18 kroner per rein per kilometer.</article></article><article class="legalArticle" data-lovdata-URL="LTI/forskrift/2019-06-20-864/§6-5" data-name="§6-5" id="kapittel-6-paragraf-5"><h3 class="legalArticleHeader"><span class="legalArticleValue">§ 6-5</span>. <span class="legalArticleTitle">Søknad og dokumentasjon</span></h3><article class="legalP" id="kapittel-6-paragraf-5-ledd-1">Søknad sendes til Landbruksdirektoratet innen 31. mars. Dokumentasjon på at transportøren har nødvendige godkjenninger for transport av levende rein må vedlegges søknaden.</article><article class="legalP" id="kapittel-6-paragraf-5-ledd-2">Søker må levere regnskap med dokumentasjon for kostnadene knyttet til det omsøkte tiltaket innen 1. juli.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2019-06-20-864/KAPITTEL_7"><h2>Kapittel 7. Ikrafttredelse</h2><article class="legalArticle" data-lovdata-URL="LTI/forskrift/2019-06-20-864/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Ikrafttredelse</span></h3><article class="legalP" id="kapittel-7-paragraf-1-ledd-1">Denne forskrift trer i kraft 1. juli 2019. Samtidig oppheves forskrift 21. juni 2011 nr. 616 for Reindriftens Utviklingsfond.</article></article></section></main></body></html>