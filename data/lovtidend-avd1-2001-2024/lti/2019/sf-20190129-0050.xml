<!DOCTYPE html><html lang="no"><head><title>Forskrift om regulering av fangst av sel i Vesterisen og Østisen i 2019</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-01-29-50</dd><dt class="dokid">DokumentID</dt><dd class="dokid">LTI/forskrift/2019-01-29-50</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">2019-01-29 - 2019-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§11</li><li>lov/2008-06-06-37/§12</li><li>lov/2008-06-06-37/§16</li><li>lov/2008-06-06-37/§36</li><li>lov/2008-06-06-37/§47</li></ul></dd><dt class="dateOfPublication">Kunngjort</dt><dd class="dateOfPublication">2019-01-29 13:45</dd><dt class="journalNumber">Journalnummer</dt><dd class="journalNumber">2019-0048</dd><dt class="titleShort">Korttittel</dt><dd class="titleShort">Forskrift om selfangst i Vesterisen og Østisen i 2019</dd><dt class="title">Tittel</dt><dd class="title">Forskrift om regulering av fangst av sel i Vesterisen og Østisen i 2019</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 29. januar 2019 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 11, § 12, § 16, § 36 og § 47.</dd><dt class="refid">RefID</dt><dd class="refid">forskrift/2019-01-29-50</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fangst av sel i Vesterisen og Østisen i 2019<ul class="tocSubUl"><li>§ 1. Virkeområde</li><li>§ 2. Forbud</li><li>§ 3. Totalkvoter</li><li>§ 4. Definisjoner</li><li>§ 5. Fangstforbud</li><li>§ 6. Fangstperiode</li><li>§ 7. Rapportering</li><li>§ 8. Kontroll</li><li>§ 9. Bemyndigelse</li><li>§ 10. Straff</li><li>§ 11. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2019-01-29-50" id="dokument"><h1>Forskrift om regulering av fangst av sel i Vesterisen og Østisen i 2019</h1><article class="legalArticle" data-lovdata-URL="LTI/forskrift/2019-01-29-50/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder fangst av sel i Vesterisen og Østisen.</article><article class="legalP" id="paragraf-1-ledd-2">Med Vesterisen forstås drivisområdene i fiskerisonen ved Jan Mayen og i havområdene ved Jan Mayen utenfor Grønlands økonomiske sone og sørvest av Svalbard, og i tilgrensende områder til Grønlands økonomiske sone og Islands økonomiske sone.</article><article class="legalP" id="paragraf-1-ledd-3">Med Østisen forstås områdene øst for 20° Ø i Russlands økonomiske sone.</article></article><article class="legalArticle" data-lovdata-URL="LTI/forskrift/2019-01-29-50/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forbud</span></h2><article class="legalP" id="paragraf-2-ledd-1">Det er forbudt for norske fartøy å drive selfangst i 2019.</article></article><article class="legalArticle" data-lovdata-URL="LTI/forskrift/2019-01-29-50/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Totalkvoter</span></h2><article class="legalP" id="paragraf-3-ledd-1">Uten hensyn til forbudet i § 2 kan norske fartøy som har fått tillatelse til å fange sel, fange inntil 26&#xa0;000 ett år og eldre grønlandssel i Vesterisen. Ved fangst av unger skal to unger tilsvare ett voksent dyr.</article><article class="legalP" id="paragraf-3-ledd-2">Uten hensyn til forbudet i § 2 kan norske fartøy som har fått tillatelse til fange sel, fange inntil 7000 grønlandssel i Østisen.</article></article><article class="legalArticle" data-lovdata-URL="LTI/forskrift/2019-01-29-50/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Definisjoner</span></h2><article class="legalP" id="paragraf-4-ledd-1">Med selunge forstås sel som er yngre enn ett år gammel. Dyr som er eldre anses som voksne. En unge av grønlandssel anses som diende før 10. april.</article></article><article class="legalArticle" data-lovdata-URL="LTI/forskrift/2019-01-29-50/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fangstforbud</span></h2><article class="legalP" id="paragraf-5-ledd-1">Det er forbudt å drive fangst av diende unger av grønlandssel i Vesterisen og Østisen.</article><article class="legalP" id="paragraf-5-ledd-2">Det er forbudt å drive fangst av hunner i kastelegrene i Vesterisen og Østisen.</article></article><article class="legalArticle" data-lovdata-URL="LTI/forskrift/2019-01-29-50/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Fangstperiode</span></h2><article class="legalP" id="paragraf-6-ledd-1">Det er forbudt å drive fangst av grønlandssel i Vesterisen før 10. april. Fra 1. april er det likevel tillatt å drive fangst av ett år og eldre grønlandssel, forutsatt at fangsten foregår utenom kastelegrene.</article><article class="legalP" id="paragraf-6-ledd-2">All fangst skal være avsluttet 30. juni.</article><article class="legalP" id="paragraf-6-ledd-3">Det er forbudt å drive fangst av grønlandssel i Østisen før 20. mars. Fangsten skal være avsluttet 1. juni.</article></article><article class="legalArticle" data-lovdata-URL="LTI/forskrift/2019-01-29-50/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Rapportering</span></h2><article class="legalP" id="paragraf-7-ledd-1">Uten hinder av forskrift 21. desember 2009 nr. 1743 om posisjonsrapportering og elektronisk rapportering for norske fiske- og fangstfartøy § 2 skal fartøy som deltar i selfangst føre papirdagbok.</article><article class="legalP" id="paragraf-7-ledd-2">Fangstdagboken skal umiddelbart etter avsluttet tur sendes Fiskeridirektoratet.</article></article><article class="legalArticle" data-lovdata-URL="LTI/forskrift/2019-01-29-50/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Kontroll</span></h2><article class="legalP" id="paragraf-8-ledd-1">Fartøy som får tillatelse til å delta i fangst skal ha inspektør om bord under hele fangsten.</article><article class="legalP" id="paragraf-8-ledd-2">Fartøy kan pålegges å ha observatør om bord under fangsten.</article></article><article class="legalArticle" data-lovdata-URL="LTI/forskrift/2019-01-29-50/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Bemyndigelse</span></h2><article class="legalP" id="paragraf-9-ledd-1">Fiskeridirektoratet kan endre denne forskriften og fastsette nærmere bestemmelser som er nødvendig for å oppnå en rasjonell og hensiktsmessig utøvelse eller gjennomføring av fangsten.</article></article><article class="legalArticle" data-lovdata-URL="LTI/forskrift/2019-01-29-50/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Straff</span></h2><article class="legalP" id="paragraf-10-ledd-1">Den som forsettlig eller uaktsomt overtrer bestemmelser gitt i eller i medhold av denne forskriften, straffes i henhold til havressurslova § 60, § 61, § 62, § 64 og § 65. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2019-01-29-50/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" id="paragraf-11-ledd-1">Forskriften trer i kraft straks og gjelder til og med 31. desember 2019.</article></article></main></body></html>