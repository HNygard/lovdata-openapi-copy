<!DOCTYPE html><html lang="no"><head><title>Forskrift om endring i forskrift om bingo og forskrift om fordeling av overskudd fra utbetalingsautomater oppstilt i bingohaller (bingoterminaler)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-01-11-20</dd><dt class="dokid">DokumentID</dt><dd class="dokid">LTI/forskrift/2019-01-11-20</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="dateInForce">I kraft fra</dt><dd class="dateInForce">2019-01-11</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-11-30-1528</li><li>forskrift/2011-06-24-644</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-02-24-11/§3</li><li>lov/1992-08-28-103/§10</li><li>forskrift/2013-04-05-342</li></ul></dd><dt class="dateOfPublication">Kunngjort</dt><dd class="dateOfPublication">2019-01-16 14:20</dd><dt class="lastupdated">Rettet</dt><dd class="lastupdated">2019-01-17 (hjemmelsfeltet), 18.01.2019 (hjemmelsfeltet)</dd><dt class="journalNumber">Journalnummer</dt><dd class="journalNumber">2019-0022</dd><dt class="titleShort">Korttittel</dt><dd class="titleShort">Endr. i bingoforskriften og forskrift om fordeling av bingooverskudd</dd><dt class="title">Tittel</dt><dd class="title">Forskrift om endring i forskrift om bingo og forskrift om fordeling av overskudd fra utbetalingsautomater oppstilt i bingohaller (bingoterminaler)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kulturdepartementet 11. januar 2019 med hjemmel i lov 24. februar 1995 nr. 11 om lotterier m.v. (lotteriloven) § 3 og lov 28. august 1992 nr. 103 om pengespill m.v. (pengespilloven) § 10 tredje ledd, jf. delegeringsvedtak 5. april 2013 nr. 342. <br /> Forskriften er meldt til EFTAs overvåkingsorgan i henhold til kravene i lov 17. desember 2004 nr. 101 om europeisk meldeplikt for tekniske regler m.m. (EØS-høringsloven) og EØS-avtalen vedlegg II kap. XIX nr. 1 (direktiv 98/34/EF endret ved direktiv 98/48/EF).</dd><dt class="refid">RefID</dt><dd class="refid">forskrift/2019-01-11-20</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om bingo og forskrift om fordeling av overskudd fra utbetalingsautomater oppstilt i bingohaller (bingoterminaler)<ul class="tocSubUl"><li>I<ul class="tocSubUl"><li>§ 4a.</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2019-01-11-20" id="dokument"><h1>Forskrift om endring i forskrift om bingo og forskrift om fordeling av overskudd fra utbetalingsautomater oppstilt i bingohaller (bingoterminaler)</h1><section class="section" data-name="kapI" id="kapittel-1" data-lovdata-URL="LTI/forskrift/2019-01-11-20/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 30. november 2004 nr. 1528 om bingo gjøres følgende endringer:</article> <article class="defaultP" margin-top="true">§ 2 andre ledd skal lyde:</article><article class="legalP" id="kapittel-1-ledd-2">En forening kan få en tillatelse til omsetning i hovedspill på kr 700&#xa0;000,– pr. kalenderår. Det kan gis tillatelse for inntil to år samtidig.</article> <article class="defaultP" margin-top="true">Ny § 4a skal lyde:</article><article class="futureLegalArticle" data-name="§4a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4a</span>.</span><article class="legalP" id="kapittel-1-foreslåttparagraf-1-ledd-1">Den enkelte bingohall kan formidle hovedspillet i bingohallen til spillere på internett.</article><article class="legalP" id="kapittel-1-foreslåttparagraf-1-ledd-2">Trekningsresultatet i hovedspillet skal leses opp to ganger.</article><article class="legalP" id="kapittel-1-foreslåttparagraf-1-ledd-3">Den enkelte spiller må registrere seg ved personlig oppmøte i den hallen der vedkommende ønsker å delta i hovedspillet. Spilleren kan kun ha en spillkonto hos den enkelte entreprenør.</article><article class="legalP" id="kapittel-1-foreslåttparagraf-1-ledd-4">Det stilles krav om at alle spillere skal være identifisert på en sikker måte før pålogging. Spillere skal til enhver tid kunne stenge seg ute fra bingospill på nett. Utestengingsperioden skal være minimum 1 år i den enkelte bingohall.</article><article class="legalP" id="kapittel-1-foreslåttparagraf-1-ledd-5">Omsetning i hovedspill på internett skal ikke regnes med i omsetningsgrunnlaget etter § 15, 2. ledd og § 15, 5. ledd, og må regnskapsføres særskilt.</article></article> <article class="defaultP" margin-top="true">§ 9 første og annet ledd skal lyde:</article><article class="legalP" id="kapittel-1-ledd-3">Verdien av den enkelte gevinst kan ikke overstige kr 10&#xa0;000,–.</article><article class="legalP" id="kapittel-1-ledd-4">I tillegg til gevinster etter første ledd, kan det settes opp en oppsamlingsgevinst. Denne gevinsten kan bestå av en gevinst på kr 100&#xa0;000,–, eller bestå av flere potter som samlet ikke overstiger et beløp på kr 100&#xa0;000,–.</article> <article class="defaultP" margin-top="true">§ 12 første ledd skal lyde:</article><article class="legalP" id="kapittel-1-ledd-5">Spill i pott tillates gitt med varighet inntil 2 år. Ved søknad om spill i pott skal alle deltagende foreninger søke samtidig. Det skal gå klart frem at det søkes om spill i pott, og for hvilken periode søknaden gjelder.</article> <article class="defaultP" margin-top="true">§ 13 skal lyde:</article><article class="legalP" id="kapittel-1-ledd-6">I gebyr til staten skal det årlig betales kr 1&#xa0;250,– for tillatelse til hovedspill.</article> <article class="defaultP" margin-top="true">§ 15 nytt femte ledd skal lyde:</article><article class="legalP" id="kapittel-1-ledd-7">Reglene for omsetning i hovedspill i andre og fjerde ledd gjelder tilsvarende for oppstilling av Belago-terminaler fra Norsk Tipping.</article> <article class="defaultP" margin-top="true">§ 16 annet ledd skal lyde:</article><article class="legalP" id="kapittel-1-ledd-8">Med databingo menes et elektronisk bingospill der spillterminaler er koblet sammen og det blir gjort en felles trekning for alle terminalene. De trukne tallene skal fordeles på bongene samtidig. Det skal gå minimum 30 sekunder fra et spill starter til neste spill starter. Det er ikke tillatt å tilby spillerne å kjøpe ekstra trekninger (tall). Trekningen i databingospillet skal kun vises en gang.</article> <article class="defaultP" margin-top="true">§ 16 tredje ledd skal lyde:</article><article class="legalP" id="kapittel-1-ledd-9">Det stilles krav om at minimum 5 terminaler er koblet sammen i samme lokale og det er tillatt å kjøpe inntil 5 bonger pr. spill. Det er ikke tillatt å delta i flere enn 1 databingospill samtidig. Autoplay er tillatt for innskudd i databingo, men gevinster kan ikke automatisk overføres til spillsaldo.</article> <article class="defaultP" margin-top="true">§ 20 tredje ledd skal lyde:</article><article class="legalP" id="kapittel-1-ledd-10">Det skal ved ferdigspilt tillatelse årlig føres et sammendrag av dagsrapporter, samt oversikt over utbetaling til formål. Ved spill i pott hos entreprenør skal det kvartalsvis føres et sammendrag fra dagsrapporter, samt dokumentasjon på utbetaling til den enkelte forening. Sammendraget og dokumentasjon på utbetaling til den enkelte forening skal sendes Lotteritilsynet på fastsatt blankett innen seks uker for 1. og 2. halvår, og innen to uker for 1. og 3. kvartal.</article> <article class="defaultP" margin-top="true">§ 20 femte ledd skal lyde:</article><article class="legalP" id="kapittel-1-ledd-11">Ved bruk av entreprenør skal sammendrag av dagsrapporter og dokumentasjon på utbetaling være bekreftet av offentlig godkjent revisor etter 1. og 2. halvår.</article> <article class="defaultP" margin-top="true">§ 27 skal lyde:</article><article class="legalP" id="kapittel-1-ledd-12">Verdien av den enkelte gevinst må ikke overstige kr 10&#xa0;000,–. Den samlede gevinstverdi for den enkelte spilledag må ikke overstige kr 25&#xa0;000,–.</article><article class="legalP" id="kapittel-1-ledd-13">I tillegg til gevinster etter første ledd, kan det settes opp en oppsamlingsgevinst. Denne gevinsten kan bestå av en gevinst på kr 100&#xa0;000,–, eller bestå av flere potter som samlet ikke overstiger et beløp på kr 100&#xa0;000,–.</article> <article class="defaultP" margin-top="true">§ 32 oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2019-01-11-20/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 24. juni 2011 nr. 644 om fordeling av overskudd fra utbetalingsautomater oppstilt i bingohaller (bingoterminaler) gjøres følgende endring:</article> <article class="defaultP" margin-top="true">§ 2 første ledd skal lyde:</article><article class="legalP" id="kapittel-2-ledd-2">Overskuddet fra utbetalingsautomater skal fordeles slik at 30&#xa0;% av overskuddet tilfaller organisasjoner og foreninger (formålene), 35&#xa0;% av overskuddet tilfaller bingoentreprenør og 35&#xa0;% av overskuddet tilfaller Norsk Tipping AS.</article></section><section class="section" data-name="kapIII" id="kapittel-3" data-lovdata-URL="LTI/forskrift/2019-01-11-20/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Forskriften trer i kraft straks.</article></section></main></body></html>