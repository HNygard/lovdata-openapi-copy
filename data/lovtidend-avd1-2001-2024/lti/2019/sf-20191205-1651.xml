<!DOCTYPE html><html lang="no"><head><title>Forskrift om utøvelse av hvalsafari</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-12-05-1651</dd><dt class="dokid">DokumentID</dt><dd class="dokid">LTI/forskrift/2019-12-05-1651</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">2019-12-05</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§16</li><li>lov/2008-06-06-37/§32</li></ul></dd><dt class="dateOfPublication">Kunngjort</dt><dd class="dateOfPublication">2019-12-09 15:20</dd><dt class="journalNumber">Journalnummer</dt><dd class="journalNumber">2019-1061</dd><dt class="titleShort">Korttittel</dt><dd class="titleShort">Forskrift om utøvelse av hvalsafari</dd><dt class="title">Tittel</dt><dd class="title">Forskrift om utøvelse av hvalsafari</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 5. desember 2019 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 16 og § 32.</dd><dt class="refid">RefID</dt><dd class="refid">forskrift/2019-12-05-1651</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om utøvelse av hvalsafari<ul class="tocSubUl"><li>§ 1. Formål</li><li>§ 2. Virkeområde og definisjon</li><li>§ 3. Generelt forbud</li><li>§ 4. Avstand til fartøy i fiske/faststående redskap</li><li>§ 5. Havdeling</li><li>§ 6. Bemyndigelse</li><li>§ 7. Overtredelsesgebyr</li><li>§ 8. Straff</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2019-12-05-1651" id="dokument"><h1>Forskrift om utøvelse av hvalsafari</h1><article class="legalArticle" data-lovdata-URL="LTI/forskrift/2019-12-05-1651/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften skal sikre at hvalsafari skjer på en sikker, bærekraftig og skånsom måte som ikke forstyrrer dyrene i deres naturlige habitat.</article></article><article class="legalArticle" data-lovdata-URL="LTI/forskrift/2019-12-05-1651/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde og definisjon</span></h2><article class="legalP" id="paragraf-2-ledd-1">Forskriften gjelder hvalsafari.</article><article class="legalP" id="paragraf-2-ledd-2">Med hvalsafari forstås all aktivitet som tar sikte på å observere hval i deres naturlige habitat, herunder svømming, dykking og padling.</article></article><article class="legalArticle" data-lovdata-URL="LTI/forskrift/2019-12-05-1651/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Generelt forbud</span></h2><article class="legalP" id="paragraf-3-ledd-1">Det er forbudt å utøve hvalsafari på en måte som bidrar til at hvalene forstyrres i sitt naturlige habitat.</article></article><article class="legalArticle" data-lovdata-URL="LTI/forskrift/2019-12-05-1651/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Avstand til fartøy i fiske/faststående redskap</span></h2><article class="legalP" id="paragraf-4-ledd-1">Det er forbudt for fartøy som driver hvalsafari å oppholde seg nærmere enn 0,2 nautiske mil (370 m) fra et fartøy i fiske, fra steng eller faststående redskap.</article><article class="legalP" id="paragraf-4-ledd-2">Det er forbudt å svømme, dykke eller padle nærmere enn 0,4 nautiske mil (740 m) fra et fartøy i fiske, fra steng eller faststående redskap.</article></article><article class="legalArticle" data-lovdata-URL="LTI/forskrift/2019-12-05-1651/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Havdeling</span></h2><article class="legalP" id="paragraf-5-ledd-1">Fiskeridirektoratet region Nord kan fastsette nærmere bestemmelser om havdeling for å sikre overholdelse av bestemmelsene i denne forskriften.</article></article><article class="legalArticle" data-lovdata-URL="LTI/forskrift/2019-12-05-1651/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Bemyndigelse</span></h2><article class="legalP" id="paragraf-6-ledd-1">Fiskeridirektoratet kan endre denne forskriften og gi nærmere bestemmelser som er nødvendige for å oppnå en rasjonell og hensiktsmessig utøvelse av fiske og hvalsafariaktivitet.</article></article><article class="legalArticle" data-lovdata-URL="LTI/forskrift/2019-12-05-1651/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Overtredelsesgebyr</span></h2><article class="legalP" id="paragraf-7-ledd-1">Foretak og den som forsettlig eller uaktsomt overtrer bestemmelser gitt i eller i medhold av forskriften, kan ilegges overtredelsesgebyr i henhold til havressurslova § 59 og forskrift 20. desember 2011 nr. 1437 om bruk av tvangsmulkt og overtredelsesgebyr ved brudd på havressurslova og deltakerloven.</article></article><article class="legalArticle" data-lovdata-URL="LTI/forskrift/2019-12-05-1651/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straff</span></h2><article class="legalP" id="paragraf-8-ledd-1">Den som forsettlig eller uaktsomt overtrer bestemmelser gitt i eller i medhold av forskriften straffes i henhold til havressurslova § 61. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2019-12-05-1651/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft straks.</article></article></main></body></html>