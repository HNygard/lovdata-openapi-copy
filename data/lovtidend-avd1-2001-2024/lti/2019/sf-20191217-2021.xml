<!DOCTYPE html><html lang="no"><head><title>Forskrift om opptak til studier ved Høgskolen i Østfold</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-12-17-2021</dd><dt class="dokid">DokumentID</dt><dd class="dokid">LTI/forskrift/2019-12-17-2021</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2019-12-17</dd><dt class="changesToDocuments">Endrer</dt><dd class="changesToDocuments"><ul><li>forskrift/2018-12-13-2112</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§4-9</li><li>forskrift/2017-01-06-13/§1-1</li><li>forskrift/2005-12-01-1392/§2</li></ul></dd><dt class="dateOfPublication">Kunngjort</dt><dd class="dateOfPublication">2019-12-27 15:45</dd><dt class="journalNumber">Journalnummer</dt><dd class="journalNumber">2019-1302</dd><dt class="titleShort">Korttittel</dt><dd class="titleShort">Forskrift om opptak til studier ved HiØ</dd><dt class="title">Tittel</dt><dd class="title">Forskrift om opptak til studier ved Høgskolen i Østfold</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Høgskolen i Østfold 17. desember 2019 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-6, § 3-7 og § 4-9, forskrift 6. januar 2017 nr. 13 om opptak til høgre utdanning § 1-1 fjerde ledd og forskrift 1. desember 2005 nr. 1392 om krav til mastergrad § 2.</dd><dt class="refid">RefID</dt><dd class="refid">forskrift/2019-12-17-2021</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak til studier ved Høgskolen i Østfold<ul class="tocSubUl"><li>Kapittel 1. Virkeområde, definisjoner og minstekrav for opptak<ul class="tocSubUl"><li>§ 1. Virkeområde og definisjoner</li><li>§ 2. Krav til generell studiekompetanse</li><li>§ 3. Språkkrav ved opptak til fremmedspråklige studieprogram</li><li>§ 4. Minstekrav for opptak til grunnutdanninger</li><li>§ 5. Minstekrav for opptak til påbyggingsstudier, videreutdanninger, masterstudier og praktisk-pedagogisk utdanning</li><li>§ 6. Minstekrav for opptak på grunnlag av realkompetanse til grunnutdanninger</li><li>§ 7. Minstekrav for opptak på grunnlag av realkompetanse til påbyggingsstudier, videreutdanninger, masterstudier og praktisk-pedagogisk utdanning</li><li>§ 8. Betinget tilbud</li><li>§ 9. Betinget opptak</li></ul></li><li>Kapittel 2. Adgangsregulering og rangeringsbestemmelser<ul class="tocSubUl"><li>§ 10. Generelt om adgangsregulering og rangering</li><li>§ 11. Rangering av søkere ved opptak til grunnutdanninger</li><li>§ 12. Generelt om rangering av søkere ved opptak til påbyggingsstudier, videreutdanninger, masterstudier og praktisk-pedagogisk utdanning</li><li>§ 13. Rangering av søkere ved opptak til påbyggingsstudier, videreutdanninger, masterstudier og praktisk-pedagogisk utdanning for allmenne fag</li><li>§ 14. Rangering av søkere ved opptak til praktisk-pedagogisk utdanning for yrkesfag for trinn 8–13</li><li>§ 15. Rangering av søkere som ikke kan poengberegnes</li><li>§ 16. Kvoter for opptak</li></ul></li><li>Kapittel 3. Fellesbestemmelser om administrative forhold i opptaket<ul class="tocSubUl"><li>§ 17. Søknadsfrister</li><li>§ 18. Søknad og dokumentasjon av kompetanse</li><li>§ 19. Klage og begrunnelse</li></ul></li><li>Kapittel 4. Øvrige bestemmelser<ul class="tocSubUl"><li>§ 20. Politiattest</li><li>§ 21. Reservasjon av studieplass</li><li>§ 22. Opptak til enkeltemner</li><li>§ 23. Overflytting til Høgskolen i Østfold, fra og med 2. studieår i grunnutdanninger</li><li>§ 24. Overflytting internt ved Høgskolen i Østfold</li><li>§ 25. Endringer i opptakskrav</li><li>§ 26. Ikrafttredelse</li><li>§ 27. Overgangsbestemmelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2019-12-17-2021" id="dokument"><h1>Forskrift om opptak til studier ved Høgskolen i Østfold</h1><section class="section" data-name="kap1" id="kapittel-1" data-lovdata-URL="LTI/forskrift/2019-12-17-2021/KAPITTEL_1"><h2>Kapittel 1. Virkeområde, definisjoner og minstekrav for opptak</h2><article class="legalArticle" data-lovdata-URL="LTI/forskrift/2019-12-17-2021/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde og definisjoner</span></h3><article class="numberedLegalP" data-numerator="1" id="kapittel-1-paragraf-1-nummer-1">1. Forskriften gjelder for opptak til alle studiepoenggivende studier ved Høgskolen i Østfold som inngår i høgskolens studieportefølje.<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-1-nummer-1-punkt-1"><article class="legalP" id="kapittel-1-paragraf-1-nummer-1-punkt-1-ledd-1">Nærmere bestemmelser kan fremgå av rundskrivet til denne forskriften.</article></article></li></ul></article><article class="numberedLegalP" data-numerator="2" id="kapittel-1-paragraf-1-nummer-2">2. Forskriftens bestemmelser gjelder ikke for opptak til enkeltemner innenfor internasjonale utvekslingsprogram.<p class="leddfortsettelse">Dekan fastsetter gjennom emnebeskrivelsen, eller i avtale med partnerinstitusjon, nærmere opptakskrav til enkeltemner innenfor internasjonale utvekslingsprogram.</p></article><article class="numberedLegalP" data-numerator="3" id="kapittel-1-paragraf-1-nummer-3">3. Med grunnutdanning forstås utdanning som bygger på bestått videregående skolegang, normalt årsstudium, bachelorstudium eller grunnskolelærerutdanning.</article><article class="numberedLegalP" data-numerator="4" id="kapittel-1-paragraf-1-nummer-4">4. Med påbyggingsstudium forstås utdanning som bygger på bestått årsstudium eller tilsvarende.</article><article class="numberedLegalP" data-numerator="5" id="kapittel-1-paragraf-1-nummer-5">5. Med videreutdanning forstås utdanning som bygger på bestått påbyggingsstudium, bachelorstudium eller tilsvarende, og eventuell arbeidserfaring.</article><article class="numberedLegalP" data-numerator="6" id="kapittel-1-paragraf-1-nummer-6">6. Med masterstudium forstås høyere grads studium som bygger på bestått grunnutdanning på nivå med bachelorgrad og eventuell arbeidserfaring.</article><article class="numberedLegalP" data-numerator="7" id="kapittel-1-paragraf-1-nummer-7">7. Med praktisk-pedagogisk utdanning forstås utdanning som gir pedagogisk kompetanse og kvalifiserer søker for tilsetting som lærer i skolen i henhold til de gjeldende bestemmelsene i opplæringslova.</article><article class="numberedLegalP" data-numerator="8" id="kapittel-1-paragraf-1-nummer-8">8. Med fremmedspråklig studieprogram forstås studieprogram som i sin helhet undervises på annet språk enn norsk/nordisk, og hvor all litteratur er på annet språk enn norsk/nordisk.</article><article class="numberedLegalP" data-numerator="9" id="kapittel-1-paragraf-1-nummer-9">9. Med enkeltemner forstås emner som inngår i studieplaner i høgskolens utlyste studietilbud.</article><article class="numberedLegalP" data-numerator="10" id="kapittel-1-paragraf-1-nummer-10">10. Ett studiepoeng tilsvarer en ECTS (European Credit Transfer and Accumulation System). Et fullt studieår er normert til 60 studiepoeng.</article></article><article class="legalArticle" data-lovdata-URL="LTI/forskrift/2019-12-17-2021/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Krav til generell studiekompetanse</span></h3><article class="numberedLegalP" data-numerator="1" id="kapittel-1-paragraf-2-nummer-1">1. Det kreves normalt generell studiekompetanse i henhold til kapittel 2 i forskrift om opptak til høyere utdanning for opptak til alle studiepoenggivende studier ved Høgskolen i Østfold.<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-nummer-1-punkt-1"><article class="legalP" id="kapittel-1-paragraf-2-nummer-1-punkt-1-ledd-1">Fremmedspråklige studieprogram er unntatt de generelle språkkravene gitt i forskrift om opptak til høyere utdanning § 2-2. Søkere må dokumentere at de oppfyller spesielle språkkrav jf. § 3.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-nummer-1-punkt-2"><article class="legalP" id="kapittel-1-paragraf-2-nummer-1-punkt-2-ledd-1">Det kreves ikke generell studiekompetanse for opptak til scenekunstutdanning.</article></article></li></ul></article></article><article class="legalArticle" data-lovdata-URL="LTI/forskrift/2019-12-17-2021/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Språkkrav ved opptak til fremmedspråklige studieprogram</span></h3><article class="numberedLegalP" data-numerator="1" id="kapittel-1-paragraf-3-nummer-1">1. Ved opptak til engelskspråklige studieprogram må søkeren dokumentere språkkunnskaper i engelsk med ett av følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-3-nummer-1-punkt-1"><article class="legalP" id="kapittel-1-paragraf-3-nummer-1-punkt-1-ledd-1">Bestått faget engelsk i norsk videregående skole (140 årstimer), med minimum gjennomsnittskarakter 3.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-3-nummer-1-punkt-2"><article class="legalP" id="kapittel-1-paragraf-3-nummer-1-punkt-2-ledd-1">International English Language Test Service (IELTS), med minimum samlet poengsum på 6,0 (akademisk test).</article></article></li><li data-li-identifier="c)" data-name="c)"><article class="listArticle" id="kapittel-1-paragraf-3-nummer-1-punkt-3"><article class="legalP" id="kapittel-1-paragraf-3-nummer-1-punkt-3-ledd-1">Test of English as a Foreign Language (TOEFL), med minimum score på 550 (papirbasert), 213 (pc-basert) eller 80 (internettbasert).</article></article></li><li data-li-identifier="d)" data-name="d)"><article class="listArticle" id="kapittel-1-paragraf-3-nummer-1-punkt-4"><article class="legalP" id="kapittel-1-paragraf-3-nummer-1-punkt-4-ledd-1">Pearson PTE Academic test, med minimum overall score på 58.</article></article></li><li data-li-identifier="e)" data-name="e)"><article class="listArticle" id="kapittel-1-paragraf-3-nummer-1-punkt-5"><article class="legalP" id="kapittel-1-paragraf-3-nummer-1-punkt-5-ledd-1">Cambridge ESOL Examinations, First Certificate in English med minimum karakter B eller bedre, Certificate in Advanced English eller Certificate of Proficiency in English.</article></article></li><li data-li-identifier="f)" data-name="f)"><article class="listArticle" id="kapittel-1-paragraf-3-nummer-1-punkt-6"><article class="legalP" id="kapittel-1-paragraf-3-nummer-1-punkt-6-ledd-1">Fullført universitetsgrad i faget engelsk språk eller litteratur.</article></article></li><li data-li-identifier="g)" data-name="g)"><article class="listArticle" id="kapittel-1-paragraf-3-nummer-1-punkt-7"><article class="legalP" id="kapittel-1-paragraf-3-nummer-1-punkt-7-ledd-1">Fullført engelskspråklig bachelorgrad fra Australia, Canada, Irland, New Zealand, Storbritannia eller USA.</article></article></li><li data-li-identifier="h)" data-name="h)"><article class="listArticle" id="kapittel-1-paragraf-3-nummer-1-punkt-8"><article class="legalP" id="kapittel-1-paragraf-3-nummer-1-punkt-8-ledd-1">Annen godkjent dokumentasjon av engelskspråklig test kan skjønnsmessig individuelt vurderes.</article></article></li></ul></article><article class="numberedLegalP" data-numerator="2" id="kapittel-1-paragraf-3-nummer-2">2. For opptak til scenekunstutdanninger er det krav om engelskkunnskaper på et nivå som gjør det mulig for studentene å følge og ha utbytte av undervisningen. Språkkunnskaper i engelsk vil bli skjønnsmessig vurdert på opptaksprøvene.</article></article><article class="legalArticle" data-lovdata-URL="LTI/forskrift/2019-12-17-2021/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Minstekrav for opptak til grunnutdanninger</span></h3><article class="numberedLegalP" data-numerator="1" id="kapittel-1-paragraf-4-nummer-1">1. For opptak til grunnutdanninger gjelder bestemmelsene gitt i nasjonal forskrift om opptak til høyere utdanning. Det gis følgende utfyllende bestemmelser:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-4-nummer-1-punkt-1"><article class="legalP" id="kapittel-1-paragraf-4-nummer-1-punkt-1-ledd-1">Søkere som oppfyller minstekrav for opptak gjennom opptaksprøver, jf. nasjonal forskrift om opptak til høyere utdanning § 4-9 og § 7-14, er kvalifisert for å konkurrere om opptak til studiet uavhengig av skole- og praksisbakgrunn.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-4-nummer-1-punkt-2"><article class="legalP" id="kapittel-1-paragraf-4-nummer-1-punkt-2-ledd-1">For opptak til integrert tresemesterordning i ingeniørutdanning, jf. nasjonal forskrift om opptak til høyere utdanning § 4-4, kreves generell studiekompetanse. Opptak til studiene søkes via lokalt opptak ved Høgskolen i Østfold.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-4-nummer-1-punkt-3"><article class="legalP" id="kapittel-1-paragraf-4-nummer-1-punkt-3-ledd-1">For opptak til Y-veien i ingeniørutdanning (spesielt tilrettelagt ingeniørutdanning), jf. nasjonal forskrift om opptak til høyere utdanning § 3-3, kreves relevant bestått fag-/svennebrev fra videregående skole i Reform 94 eller Kunnskapsløftet, og minimum 12 måneder relevant praksis. Opptak til studiene søkes via lokalt opptak ved Høgskolen i Østfold.</article></article></li><li data-li-identifier="d)" data-name="d)"><article class="listArticle" id="kapittel-1-paragraf-4-nummer-1-punkt-4"><article class="legalP" id="kapittel-1-paragraf-4-nummer-1-punkt-4-ledd-1">For opptak til desentralisert og/eller deltidsutdanning kan det fastsettes spesielle opptakskrav i form av relevant arbeidserfaring og arbeidstilknytning i studietiden, jf. nasjonal forskrift om opptak til høyere utdanning § 4-11.</article></article></li><li data-li-identifier="e)" data-name="e)"><article class="listArticle" id="kapittel-1-paragraf-4-nummer-1-punkt-5"><article class="legalP" id="kapittel-1-paragraf-4-nummer-1-punkt-5-ledd-1">Høgskoledirektøren kan fastsette gjennom rundskriv nærmere opptakskrav til grunnutdanninger utlyst i lokalt opptak.</article></article></li><li data-li-identifier="f)" data-name="f)"><article class="listArticle" id="kapittel-1-paragraf-4-nummer-1-punkt-6"><article class="legalP" id="kapittel-1-paragraf-4-nummer-1-punkt-6-ledd-1">Opptakskrav til eksternfinansierte studier fastsettes av dekan gjennom studieplanen eller i avtale om oppdrag.</article></article></li></ul></article></article><article class="legalArticle" data-lovdata-URL="LTI/forskrift/2019-12-17-2021/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Minstekrav for opptak til påbyggingsstudier, videreutdanninger, masterstudier og praktisk-pedagogisk utdanning</span></h3><article class="numberedLegalP" data-numerator="1" id="kapittel-1-paragraf-5-nummer-1">1. For opptak til bevilgningsfinansierte studier gjelder følgende bestemmelser om minstekrav for opptak:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-5-nummer-1-punkt-1"><article class="legalP" id="kapittel-1-paragraf-5-nummer-1-punkt-1-ledd-1">For utdanning som er regulert av nasjonal rammeplan, gjelder minstekrav for opptak i henhold til denne rammeplanen eller forskrift til rammeplanen.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-5-nummer-1-punkt-2"><article class="legalP" id="kapittel-1-paragraf-5-nummer-1-punkt-2-ledd-1">For utdanning som har studieplan som ikke er regulert av nasjonal rammeplan, gjelder minstekrav for opptak i henhold til rundskrivet til denne forskriften.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-5-nummer-1-punkt-3"><article class="legalP" id="kapittel-1-paragraf-5-nummer-1-punkt-3-ledd-1">Godkjent opptaksgrunnlag til masterstudier framgår av nasjonal forskrift om krav til mastergrad. Høgskoledirektøren fastsetter gjennom rundskriv nærmere opptakskrav til det enkelte masterstudium.</article></article></li><li data-li-identifier="d)" data-name="d)"><article class="listArticle" id="kapittel-1-paragraf-5-nummer-1-punkt-4"><article class="legalP" id="kapittel-1-paragraf-5-nummer-1-punkt-4-ledd-1">Til studier med tilleggskrav om arbeidserfaring, teller normalt kun arbeidserfaring fra tiden etter fullført grunnutdanning. Særlig relevant arbeidserfaring som er fra tiden før utdanningen, kan bli vurdert medregnet hvis denne arbeidserfaringen normalt krever en høyere utdanning for tilsetting.</article></article></li></ul></article><article class="numberedLegalP" data-numerator="2" id="kapittel-1-paragraf-5-nummer-2">2. Opptakskrav til eksternfinansierte studier fastsettes av dekan gjennom studieplanen, eller i avtale om oppdrag.</article></article><article class="legalArticle" data-lovdata-URL="LTI/forskrift/2019-12-17-2021/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Minstekrav for opptak på grunnlag av realkompetanse til grunnutdanninger</span></h3><article class="numberedLegalP" data-numerator="1" id="kapittel-1-paragraf-6-nummer-1">1. Bestemmelsene er gitt med hjemmel i nasjonal forskrift om opptak til høyere utdanning § 3-1. Søker som er 25 år eller eldre i opptaksåret og som ikke har generell studiekompetanse, kan søke opptak på grunnlag av realkompetanse.</article><article class="numberedLegalP" data-numerator="2" id="kapittel-1-paragraf-6-nummer-2">2. For opptak på grunnlag av realkompetanse til grunnutdanninger kreves minimum 5 års praksis. Av disse må minimum 3 år være relevant arbeidserfaring på tilsvarende heltid. Maksimum 2 år kan dekkes av annen praksis.</article><article class="numberedLegalP" data-numerator="3" id="kapittel-1-paragraf-6-nummer-3">3. Minstekrav til formell kompetanse ved opptak på grunnlag av realkompetanse er som følger:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-6-nummer-3-punkt-1"><article class="legalP" id="kapittel-1-paragraf-6-nummer-3-punkt-1-ledd-1">Spesielle opptakskrav gitt i nasjonal forskrift om opptak til høyere utdanning, kapittel 4, gjelder også for søkere med realkompetanse.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-6-nummer-3-punkt-2"><article class="legalP" id="kapittel-1-paragraf-6-nummer-3-punkt-2-ledd-1">Søkere må normalt dokumentere kunnskaper i norsk og engelsk med beståtte fag fra videregående skole. Søkere fra land utenfor Norden må normalt dokumentere kunnskaper i norsk og engelsk tilsvarende kravene for generell studiekompetanse, jf. nasjonal forskrift om opptak til høyere utdanning § 2-2.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-6-nummer-3-punkt-3"><article class="legalP" id="kapittel-1-paragraf-6-nummer-3-punkt-3-ledd-1">Studiespesifikke kriterier og fagkrav kan fremgå av utfyllende retningslinjer, og fagkravene må dokumenteres med beståtte fag fra videregående skole.</article></article></li></ul></article><article class="numberedLegalP" data-numerator="4" id="kapittel-1-paragraf-6-nummer-4">4. Vedtak om godkjent realkompetanse er kun gyldig for det aktuelle studiet i det opptaket det er fattet.</article></article><article class="legalArticle" data-lovdata-URL="LTI/forskrift/2019-12-17-2021/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Minstekrav for opptak på grunnlag av realkompetanse til påbyggingsstudier, videreutdanninger, masterstudier og praktisk-pedagogisk utdanning</span></h3><article class="numberedLegalP" data-numerator="1" id="kapittel-1-paragraf-7-nummer-1">1. Søker som er 25 år eller eldre i opptaksåret og som ikke dekker hele kravet til formell kompetanse som angitt i opptakskravet, kan søke opptak på grunnlag av realkompetanse.</article><article class="numberedLegalP" data-numerator="2" id="kapittel-1-paragraf-7-nummer-2">2. Deler av krav om høyere utdanning gitt i ordinært opptakskrav i henhold til § 5, kan erstattes med relevant arbeidserfaring. For å erstatte 60 studiepoeng høyere utdanning, kreves relevant arbeidserfaring tilsvarende 100 prosent stilling i minst tre år. Arbeidserfaringen må være fra en stilling som normalt krever høyere utdanning for tilsetting. Søker må i tillegg dokumentere eventuelle krav om arbeidserfaring som stilles i henhold til § 5.<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-7-nummer-2-punkt-1"><article class="legalP" id="kapittel-1-paragraf-7-nummer-2-punkt-1-ledd-1">Til masterutdanningene innen scenekunst vil omfanget av relevant kunstnerisk erfaring bli skjønnsmessig vurdert.</article></article></li></ul></article><article class="numberedLegalP" data-numerator="3" id="kapittel-1-paragraf-7-nummer-3">3. Minstekrav til formell kompetanse ved opptak på grunnlag av realkompetanse er som følger:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-7-nummer-3-punkt-1"><article class="legalP" id="kapittel-1-paragraf-7-nummer-3-punkt-1-ledd-1">Til påbyggingsstudier kreves relevant høyere utdanning på minimum 30 studiepoeng.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-7-nummer-3-punkt-2"><article class="legalP" id="kapittel-1-paragraf-7-nummer-3-punkt-2-ledd-1">Til videreutdanninger og masterstudier kreves relevant faglig fordypning på minimum 80 studiepoeng.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-7-nummer-3-punkt-3"><article class="legalP" id="kapittel-1-paragraf-7-nummer-3-punkt-3-ledd-1">Til praktisk-pedagogisk utdanning kreves minimum 60 studiepoeng i ett allmennfag som er relevant for undervisning i skolen.</article></article></li><li data-li-identifier="d)" data-name="d)"><article class="listArticle" id="kapittel-1-paragraf-7-nummer-3-punkt-4"><article class="legalP" id="kapittel-1-paragraf-7-nummer-3-punkt-4-ledd-1">Til praktisk-pedagogisk utdanning for yrkesfag for trinn 8–13 kreves en relevant faglig fordypning på minimum 80 studiepoeng, eller relevant 2-årig godkjent fagskole.</article></article></li></ul></article><article class="numberedLegalP" data-numerator="4" id="kapittel-1-paragraf-7-nummer-4">4. Søkere må normalt dokumentere kunnskaper i norsk og engelsk med beståtte fag fra videregående skole. Søkere fra land utenfor Norden må normalt dokumentere kunnskaper i norsk og engelsk tilsvarende kravene for generell studiekompetanse, jf. nasjonal forskrift om opptak til høyere utdanning § 2-2.</article><article class="numberedLegalP" data-numerator="5" id="kapittel-1-paragraf-7-nummer-5">5. Studiespesifikke kriterier og fagkrav kan fremgå av utfyllende retningslinjer.</article><article class="numberedLegalP" data-numerator="6" id="kapittel-1-paragraf-7-nummer-6">6. Vedtak om godkjent realkompetanse er kun gyldig for det aktuelle studiet i det opptaket det er fattet.</article></article><article class="legalArticle" data-lovdata-URL="LTI/forskrift/2019-12-17-2021/§8" data-name="§8" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Betinget tilbud</span></h3><article class="legalP" id="kapittel-1-paragraf-8-ledd-1">Til studier utlyst gjennom lokalt opptak, kan betinget tilbud om venteliste- eller studieplass gis til søkere som avslutter kvalifiserende utdanning samme semester som hovedopptaket gjennomføres. Tilbudet forutsetter at søker dokumenterer at opptakskravet er fullført og bestått innen nærmere angitt frist. Unnlater søker å laste opp nødvendig ettersending innen gitt frist, vil betinget tilbud om studieplass trekkes.<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-8-ledd-1-punkt-1"><article class="legalP" id="kapittel-1-paragraf-8-ledd-1-punkt-1-ledd-1">Til studier med krav om et vektet karaktergjennomsnitt vil snittet først bli vurdert når beregningsgrunnlaget for karakterkravet er fullført og bestått.</article></article></li></ul></article></article><article class="legalArticle" data-lovdata-URL="LTI/forskrift/2019-12-17-2021/§9" data-name="§9" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Betinget opptak</span></h3><article class="numberedLegalP" data-numerator="1" id="kapittel-1-paragraf-9-nummer-1">1. For opptak til grunnutdanninger er det gitt bestemmelser om opptak på visse vilkår (betinget opptak) i nasjonal forskrift om opptak til høyere utdanning, kapittel 5.</article><article class="numberedLegalP" data-numerator="2" id="kapittel-1-paragraf-9-nummer-2">2. For opptak til påbyggingsstudier, videreutdanninger, masterstudier og praktisk-pedagogisk utdanning, kan betinget opptak gis der særskilte forhold utenfor søkers kontroll har medvirket til at eksamen som inngår i kravet for opptak ikke er avlagt. Det er en forutsetning at søker kan dokumentere oppmelding til eksamen.<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-9-nummer-2-punkt-1"><article class="legalP" id="kapittel-1-paragraf-9-nummer-2-punkt-1-ledd-1">Med særskilte forhold menes egen sykdom, barnepassers sykdom eller sykdom/dødsfall/ulykke i nærmeste familie. Andre uforutsette forhold vurderes individuelt og etter dokumentasjon.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-9-nummer-2-punkt-2"><article class="legalP" id="kapittel-1-paragraf-9-nummer-2-punkt-2-ledd-1">Betinget opptak kan kun gis søkere som skulle fullføre kvalifiserende utdanning samme semester som hovedopptaket, og gis under betingelse av at manglende eksamen avlegges og bestås i løpet av første studiesemester. Studieplass og studierett fått gjennom betinget opptak bortfaller dersom kravet ikke oppfylles innen angitt frist. Fristen er absolutt, og særskilte forhold angitt i punkt a) kan ikke anvendes til å søke om utsettelse av manglende eksamen.</article></article></li></ul></article></article></section><section class="section" data-name="kap2" id="kapittel-2" data-lovdata-URL="LTI/forskrift/2019-12-17-2021/KAPITTEL_2"><h2>Kapittel 2. Adgangsregulering og rangeringsbestemmelser</h2><article class="legalArticle" data-lovdata-URL="LTI/forskrift/2019-12-17-2021/§10" data-name="§10" id="kapittel-2-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Generelt om adgangsregulering og rangering</span></h3><article class="numberedLegalP" data-numerator="1" id="kapittel-2-paragraf-1-nummer-1">1. Dersom det er flere kvalifiserte søkere enn antall studieplasser, vil en utdanning, studieretning eller didaktikk bli adgangsregulert. Søkere rangeres da innbyrdes etter de nærmere bestemte rangeringsregler i § 11 til § 15. Unntak fra ordinær rangering er gitt i § 16.<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-nummer-1-punkt-1"><article class="legalP" id="kapittel-2-paragraf-1-nummer-1-punkt-1-ledd-1">Dekan kan fastsette nærmere bestemmelser om rangering ved opptak til eksternfinansierte studier gjennom studieplanen eller i avtale om oppdrag.</article></article></li></ul></article><article class="numberedLegalP" data-numerator="2" id="kapittel-2-paragraf-1-nummer-2">2. Følgende søkere kan ikke poengberegnes, og må skjønnsmessig vurderes etter § 15:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-nummer-2-punkt-1"><article class="legalP" id="kapittel-2-paragraf-1-nummer-2-punkt-1-ledd-1">Søkere som er kvalifisert etter § 6 og § 7.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-nummer-2-punkt-2"><article class="legalP" id="kapittel-2-paragraf-1-nummer-2-punkt-2-ledd-1">Søkere med utenlandsk utdanning uten omregningstabell.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-1-nummer-2-punkt-3"><article class="legalP" id="kapittel-2-paragraf-1-nummer-2-punkt-3-ledd-1">Søkere uten gradert karakterskala i mer enn to tredeler av studiepoengene i beregningsgrunnlaget.</article></article></li></ul></article><article class="numberedLegalP" data-numerator="3" id="kapittel-2-paragraf-1-nummer-3">3. Ved betinget tilbud, jf. § 8, beregnes konkurransepoeng på bakgrunn av oppnådde kvalifikasjoner per siste semester før opptak.</article><article class="numberedLegalP" data-numerator="4" id="kapittel-2-paragraf-1-nummer-4">4. Til ledige studieplasser utlyst via restetorget, vil kvalifiserte søkere tas opp uten hensyn til rangeringsreglene i § 11 til § 15, med mindre særskilte hensyn taler for det. Det foretas løpende opptak frem til studiet er fylt opp, eller frem til opptaket til studiet er avsluttet. Dersom det er flere kvalifiserte søkere enn ledige plasser vil søkerne rangeres etter søknadstidspunkt. Søknadstidspunktet regnes fra det tidspunktet all nødvendig dokumentasjon av opptaksgrunnlaget er mottatt.</article></article><article class="legalArticle" data-lovdata-URL="LTI/forskrift/2019-12-17-2021/§11" data-name="§11" id="kapittel-2-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Rangering av søkere ved opptak til grunnutdanninger</span></h3><article class="numberedLegalP" data-numerator="1" id="kapittel-2-paragraf-2-nummer-1">1. Ved opptak til grunnutdanninger skal søkere rangeres etter bestemmelsene gitt i nasjonal forskrift om opptak til høyere utdanning, kapittel 7, med utfyllende bestemmelser.</article><article class="numberedLegalP" data-numerator="2" id="kapittel-2-paragraf-2-nummer-2">2. Ved opptak til scenekunstutdanning rangeres søkerne på bakgrunn av kunstnerisk talent og utviklingspotensial utvist gjennom opptaksprøver.</article><article class="numberedLegalP" data-numerator="3" id="kapittel-2-paragraf-2-nummer-3">3. Ved opptak til studier i regi av PULS (Pedagogisk utviklings- og læringssenter) prioriteres interne søkere fra Høgskolen i Østfold fremfor eksterne søkere. Kvalifiserte søkere tas opp uten hensyn til rangeringsreglene angitt i § 11 nr. 1. Dersom det er flere kvalifiserte søkere enn ledige plasser vil søkerne rangeres etter søknadstidspunkt. Søknadstidspunktet regnes fra det tidspunktet all nødvendig dokumentasjon av opptaksgrunnlaget er mottatt.</article></article><article class="legalArticle" data-lovdata-URL="LTI/forskrift/2019-12-17-2021/§12" data-name="§12" id="kapittel-2-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Generelt om rangering av søkere ved opptak til påbyggingsstudier, videreutdanninger, masterstudier og praktisk-pedagogisk utdanning</span></h3><article class="numberedLegalP" data-numerator="1" id="kapittel-2-paragraf-3-nummer-1">1. Søkere rangeres etter nærmere bestemmelser gitt i § 13 til § 15. Dersom søker har flere mulige kvalifiserende grunnlag for opptak, skal grunnlaget som gir mest gunstig resultat for søkeren benyttes.</article><article class="numberedLegalP" data-numerator="2" id="kapittel-2-paragraf-3-nummer-2">2. Karakterene i alle emnene som inngår i kvalifiserende utdanning skal normalt benyttes som beregningsgrunnlag for karakterpoeng. Ved beregning av karakterpoeng fra norsk høyere utdanning benyttes følgende omregningstabell: <table><tbody><tr><td data-text-align="left" data-vertical-align="top">Karakterverdi</td><td data-text-align="left" data-vertical-align="top">50</td><td data-text-align="left" data-vertical-align="top">40</td><td data-text-align="left" data-vertical-align="top">30</td><td data-text-align="left" data-vertical-align="top">20</td><td data-text-align="left" data-vertical-align="top">10</td></tr><tr><td data-text-align="left" data-vertical-align="top">Karakter</td><td data-text-align="left" data-vertical-align="top">A</td><td data-text-align="left" data-vertical-align="top">B</td><td data-text-align="left" data-vertical-align="top">C</td><td data-text-align="left" data-vertical-align="top">D</td><td data-text-align="left" data-vertical-align="top">E</td></tr><tr><td data-text-align="left" data-vertical-align="top">Tallkarakterer fra eldre utdanninger</td><td data-text-align="left" data-vertical-align="top">1.0–2.2</td><td data-text-align="left" data-vertical-align="top">2.3–2.5</td><td data-text-align="left" data-vertical-align="top">2.6–2.7</td><td data-text-align="left" data-vertical-align="top">2.8–3.0</td><td data-text-align="left" data-vertical-align="top">3.1–4.0</td></tr><tr><td data-text-align="left" data-vertical-align="top">Bokstavkarakter eldre skala</td><td data-text-align="left" data-vertical-align="top">S/Sg</td><td data-text-align="left" data-vertical-align="top">Mtf/Mg</td><td data-text-align="left" data-vertical-align="top">Tf/G</td><td data-text-align="left" data-vertical-align="top">Ng</td><td data-text-align="left" data-vertical-align="top">Lg</td></tr></tbody></table><ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-3-nummer-2-punkt-1"><article class="legalP" id="kapittel-2-paragraf-3-nummer-2-punkt-1-ledd-1">Vurderingen «bestått/godkjent» regnes ikke inn i utregningen av karakterpoeng.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-3-nummer-2-punkt-2"><article class="legalP" id="kapittel-2-paragraf-3-nummer-2-punkt-2-ledd-1">Vurderingen «fritak/godkjent» på bakgrunn av annen høyere utdanning, uten tilhørende dokumentasjon, regnes ikke inn i utregningen.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-3-nummer-2-punkt-3"><article class="legalP" id="kapittel-2-paragraf-3-nummer-2-punkt-3-ledd-1">For å dekke krav om minimum gjennomsnittskarakteren C i ECTS-systemet, kreves det en gjennomsnittlig karakterverdi på minimum 30. Utenlandsk utdanning, eller annen utdanning hvor det ikke foreligger omregningstabell, blir skjønnsmessig vurdert.</article></article></li></ul></article></article><article class="legalArticle" data-lovdata-URL="LTI/forskrift/2019-12-17-2021/§13" data-name="§13" id="kapittel-2-paragraf-4"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Rangering av søkere ved opptak til påbyggingsstudier, videreutdanninger, masterstudier og praktisk-pedagogisk utdanning for allmenne fag</span></h3><article class="numberedLegalP" data-numerator="1" id="kapittel-2-paragraf-4-nummer-1">1. Til studier uten krav om arbeidserfaring for opptak rangeres kvalifiserte søkere på bakgrunn av konkurransepoeng etter følgende beregning <table><tbody><tr><td data-text-align="left" data-vertical-align="top">Karakterpoeng:</td><td data-text-align="left" data-vertical-align="top">Gis på grunnlag av vektet karaktergjennomsnitt fra kvalifiserende utdanning. Resultatene vektes etter emnenes omfang i ECTS.</td></tr><tr><td data-text-align="left" data-vertical-align="top">Utdanningspoeng:</td><td data-text-align="left" data-vertical-align="top">Det gis 1 utdanningspoeng per 30 studiepoeng utover minstekravet for opptak, maksimalt 4 poeng.</td></tr><tr><td data-text-align="left" data-vertical-align="top">Tilleggspoeng:</td><td data-text-align="left" data-vertical-align="top">Det kan gis inntil 6 tilleggspoeng for annen kompetanse til enkelte utdanninger. Nærmer bestemmelser kan fremgå av rundskrivet til denne forskriften.</td></tr><tr><td data-text-align="left" data-vertical-align="top">Konkurransepoeng:</td><td data-text-align="left" data-vertical-align="top">Sum av karakterpoeng, utdanningspoeng og eventuelle tilleggspoeng.</td></tr></tbody></table><p class="leddfortsettelse">Ved poenglikhet mellom flere søkere, rangeres søkerne etter loddtrekning.</p></article><article class="numberedLegalP" data-numerator="2" id="kapittel-2-paragraf-4-nummer-2">2. Til studier med krav om arbeidserfaring for opptak rangeres kvalifiserte søkere på bakgrunn av konkurransepoeng etter følgende beregning <table><tbody><tr><td data-text-align="left" data-vertical-align="top">Karakterpoeng:</td><td data-text-align="left" data-vertical-align="top">Gis på grunnlag av vektet karaktergjennomsnitt fra kvalifiserende utdanning. Resultatene vektes etter emnenes omfang i ECTS.</td></tr><tr><td data-text-align="left" data-vertical-align="top">Utdanningspoeng:</td><td data-text-align="left" data-vertical-align="top">Det gis 1 utdanningspoeng per 30 studiepoeng utover minstekravet for opptak, maksimalt 4 poeng.</td></tr><tr><td data-text-align="left" data-vertical-align="top">Tilleggspoeng:</td><td data-text-align="left" data-vertical-align="top">Det kan gis inntil 6 tilleggspoeng for annen kompetanse til enkelte utdanninger. Nærmer bestemmelser kan fremgå av rundskrivet til denne forskriften.</td></tr><tr><td data-text-align="left" data-vertical-align="top">Konkurransepoeng:</td><td data-text-align="left" data-vertical-align="top">Sum av karakterpoeng, utdanningspoeng og eventuelle tilleggspoeng.</td></tr></tbody></table><p class="leddfortsettelse">Ved poenglikhet mellom flere søkere, rangeres søkerne etter loddtrekning.</p></article><article class="numberedLegalP" data-numerator="3" id="kapittel-2-paragraf-4-nummer-3">3. Ved opptak til scenekunstutdanning vurderes og rangeres søkerne av en opptaksjury på bakgrunn av kunstnerisk talent og utviklingspotensial utvist gjennom opptaksprøver.</article></article><article class="legalArticle" data-lovdata-URL="LTI/forskrift/2019-12-17-2021/§14" data-name="§14" id="kapittel-2-paragraf-5"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Rangering av søkere ved opptak til praktisk-pedagogisk utdanning for yrkesfag for trinn 8–13</span></h3><article class="legalP" id="kapittel-2-paragraf-5-ledd-1">Kvalifiserte søkere rangeres på bakgrunn av konkurransepoeng etter en av følgende beregninger:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-5-ledd-1-punkt-1"><article class="legalP" id="kapittel-2-paragraf-5-ledd-1-punkt-1-ledd-1">For bestått bachelor eller tilsvarende utdanning på minimum 180 studiepoeng gis det 30 utdanningspoeng.</article><article class="defaultP">Det gis i tillegg 5 utdanningspoeng per 30 studiepoeng utover minstekravet for opptak, maksimalt 20 tilleggspoeng.</article><article class="defaultP">Konkurransepoeng: Sum av utdanningspoeng og eventuelle tilleggspoeng.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-5-ledd-1-punkt-2"><article class="legalP" id="kapittel-2-paragraf-5-ledd-1-punkt-2-ledd-1">For bestått fag-/svennebrev eller annen treårig yrkesutdanning fra videregående skole og yrkesteoretisk utdanning, gis det 50 konkurransepoeng.</article></article></li></ul><p class="leddfortsettelse">Ved poenglikhet mellom flere søkere, rangeres søkerne etter loddtrekning.</p></article></article><article class="legalArticle" data-lovdata-URL="LTI/forskrift/2019-12-17-2021/§15" data-name="§15" id="kapittel-2-paragraf-6"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Rangering av søkere som ikke kan poengberegnes</span></h3><article class="legalP" id="kapittel-2-paragraf-6-ledd-1">Kvalifiserte søkere som ikke kan poengberegnes, rangeres i forhold til øvrige søkere på bakgrunn av en individuell skjønnsmessig vurdering. For å få tilbud om opptak må søkere ha likeverdige ferdigheter og kunnskaper som søkere som får tilbud om opptak etter rangering på grunnlag av poengberegning.</article></article><article class="legalArticle" data-lovdata-URL="LTI/forskrift/2019-12-17-2021/§16" data-name="§16" id="kapittel-2-paragraf-7"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Kvoter for opptak</span></h3><article class="legalP" id="kapittel-2-paragraf-7-ledd-1">Inntil 50&#xa0;% av plassene per studium kan forbeholdes kvoter. Innenfor kvoten gjelder ordinær innbyrdes rangering etter bestemmelsene i § 10 til § 15.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2019-12-17-2021/KAPITTEL_3"><h2>Kapittel 3. Fellesbestemmelser om administrative forhold i opptaket</h2><article class="legalArticle" data-lovdata-URL="LTI/forskrift/2019-12-17-2021/§17" data-name="§17" id="kapittel-3-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Søknadsfrister</span></h3><article class="numberedLegalP" data-numerator="1" id="kapittel-3-paragraf-1-nummer-1">1. Til grunnutdanninger utlyst gjennom Samordna opptak vedtas søknadsfristene av Kunnskapsdepartementet.</article><article class="numberedLegalP" data-numerator="2" id="kapittel-3-paragraf-1-nummer-2">2. Til studier utlyst gjennom lokalt opptak, vedtas søknadsfrister av høgskoledirektøren i rundskrivet til denne forskriften.</article><article class="numberedLegalP" data-numerator="3" id="kapittel-3-paragraf-1-nummer-3">3. Til eksternfinansierte studier fastsettes søknadsfrister gjennom studieplanen eller i avtale om oppdrag, og kunngjøres på høgskolens nettsider.</article><article class="numberedLegalP" data-numerator="4" id="kapittel-3-paragraf-1-nummer-4">4. Normalt deltar kun kvalifiserte søkere som har overholdt utlyst søknadsfrist for opptak, jf. § 18 nr. 1 og 2, i hovedopptak og supplerings-/etterfyllingsopptak. Søkere som ikke har kunnet overholde søknadsfristen på grunn av tungtveiende årsaker utenfor søkers kontroll, kan allikevel vurderes tatt med.</article></article><article class="legalArticle" data-lovdata-URL="LTI/forskrift/2019-12-17-2021/§18" data-name="§18" id="kapittel-3-paragraf-2"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Søknad og dokumentasjon av kompetanse</span></h3><article class="numberedLegalP" data-numerator="1" id="kapittel-3-paragraf-2-nummer-1">1. Opptak søkes normalt gjennom elektronisk søknad, eventuelt på fastsatt søknadsskjema.</article><article class="numberedLegalP" data-numerator="2" id="kapittel-3-paragraf-2-nummer-2">2. All utdanning, praksis og andre forhold som skal gi grunnlag for opptak må være dokumentert innen angitte frister. Søkere som avslutter kvalifiserende utdanning etter hovedopptaket, må laste opp foreløpig dokumentasjon innen angitte frister. Søker er selv ansvarlig for å laste opp all nødvendig dokumentasjon som skal ligge til grunn for søknaden. Nærmere retningslinjer for krav til dokumentasjon fremgår av informasjon tilgjengelig på høgskolens nettsider.</article><article class="numberedLegalP" data-numerator="3" id="kapittel-3-paragraf-2-nummer-3">3. Søkere fra land utenfor EU/EØS som må ha oppholdstillatelse for å studere i Norge, må dokumentere finansiering ved søknad om opptak til påbyggingsstudier, videreutdanninger, masterstudier og praktisk-pedagogisk utdanning.<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-2-nummer-3-punkt-1"><article class="legalP" id="kapittel-3-paragraf-2-nummer-3-punkt-1-ledd-1">Det kreves ikke dokumentasjon av finansiering ved opptak til scenekunstutdanning.</article></article></li></ul></article><article class="numberedLegalP" data-numerator="4" id="kapittel-3-paragraf-2-nummer-4">4. På forespørsel er søker pliktig til å vise originaldokumenter til oppgitt tid og sted. Unnlatelse kan medføre vedtak om opphør av studieplass etter nærmere bestemmelser i forskrift om eksamen, studierett og grader ved Høgskolen i Østfold § 2 nr. 4 bokstav e.</article></article><article class="legalArticle" data-lovdata-URL="LTI/forskrift/2019-12-17-2021/§19" data-name="§19" id="kapittel-3-paragraf-3"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Klage og begrunnelse</span></h3><article class="numberedLegalP" data-numerator="1" id="kapittel-3-paragraf-3-nummer-1">1. Klagefrist på vedtak om opptak er tre uker fra søker har mottatt svar, jf. forvaltningslovens § 29. Klage på vedtak skal fremmes skriftlig, og stiles til klagenemnda. Klage på opptak behandles av en klagenemnd, jf. nasjonal forskrift om opptak til høyere utdanning, kapittel 8. Søker må få en utfyllende begrunnelse for vedtak før klage fremmes, jf. forvaltningsloven § 24. Regelverket kan ikke påklages.</article><article class="numberedLegalP" data-numerator="2" id="kapittel-3-paragraf-3-nummer-2">2. Det kan kun påklages formelle feil ved gjennomføringen av opptaksprøver til scenekunstutdanninger. Opptaksjuryens faglige vurdering kan ikke overprøves.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2019-12-17-2021/KAPITTEL_4"><h2>Kapittel 4. Øvrige bestemmelser</h2><article class="legalArticle" data-lovdata-URL="LTI/forskrift/2019-12-17-2021/§20" data-name="§20" id="kapittel-4-paragraf-1"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Politiattest</span></h3><article class="legalP" id="kapittel-4-paragraf-1-ledd-1">Det kreves politiattest i forbindelse med opptak til bestemte utdanninger, spesifisert i rundskrivet til denne forskriften. Nærmere bestemmelser fremgår av nasjonal forskrift om opptak til høyere utdanning, kapittel 6.</article></article><article class="legalArticle" data-lovdata-URL="LTI/forskrift/2019-12-17-2021/§21" data-name="§21" id="kapittel-4-paragraf-2"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Reservasjon av studieplass</span></h3><article class="numberedLegalP" data-numerator="1" id="kapittel-4-paragraf-2-nummer-1">1. En studieplass kan søkes reservert til fremtidige opptak på samme studium. Det innvilges normalt kun reservasjon av studieplass til neste ordinære opptak til studiet, men ved særdeles tungtveiende grunner kan det søkes reservasjon i opptil to år. Det tas forbehold om at studiet blir igangsatt.</article><article class="numberedLegalP" data-numerator="2" id="kapittel-4-paragraf-2-nummer-2">2. Reservasjon av studieplass kan innvilges dersom det etter søknadsfristen oppstår tungtveiende forhold som gjør at søkeren ikke kan påbegynne studieprogrammet som forutsatt. Godkjente grunner kan være forhold utenfor søkers kontroll, graviditet med termin etter hovedopptaket, uforutsett omsorgsansvar, innkalling til førstegangstjeneste med oppstart etter søknadsfrist, eller lignende.<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-2-nummer-2-punkt-1"><article class="legalP" id="kapittel-4-paragraf-2-nummer-2-punkt-1-ledd-1">Frist for å søke reservasjon er tre uker etter at tilbud om studieplass er gitt. Det kan gjøres unntak for forhold som har oppstått etter fristen. Det er en forutsetning at søkeren bekrefter studieplassen før søknad framsettes.</article></article></li><li data-li-identifier="b)" data-name="b)"><article class="listArticle" id="kapittel-4-paragraf-2-nummer-2-punkt-2"><article class="legalP" id="kapittel-4-paragraf-2-nummer-2-punkt-2-ledd-1">Reservasjon av studieplass kan kun søkes frem til frist for semesterregistrering, etter dette må det eventuelt søkes om permisjon fra studiene i henhold til forskrift om eksamen, studierett og grader ved Høgskolen i Østfold § 2-7.</article></article></li></ul></article><article class="numberedLegalP" data-numerator="3" id="kapittel-4-paragraf-2-nummer-3">3. For å beholde studieplassen, må det søkes opptak innen ordinær søknadsfrist for det aktuelle studiet.</article><article class="numberedLegalP" data-numerator="4" id="kapittel-4-paragraf-2-nummer-4">4. Søkere som er gitt betinget opptak etter § 9 kan ikke søke om reservasjon av studieplass.</article><article class="numberedLegalP" data-numerator="5" id="kapittel-4-paragraf-2-nummer-5">5. Ved lovregulert foreldrepermisjon og pliktig militærtjeneste kan det søkes permisjon fra studiene i første semester i henhold til forskrift om eksamen, studierett og grader ved Høgskolen i Østfold § 2-7.</article></article><article class="legalArticle" data-lovdata-URL="LTI/forskrift/2019-12-17-2021/§22" data-name="§22" id="kapittel-4-paragraf-3"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Opptak til enkeltemner</span></h3><article class="numberedLegalP" data-numerator="1" id="kapittel-4-paragraf-3-nummer-1">1. Opptak til enkeltemner foretas kun til emner med ledig plass.<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-3-nummer-1-punkt-1"><article class="legalP" id="kapittel-4-paragraf-3-nummer-1-punkt-1-ledd-1">Til obligatoriske emner i første semester, foretas det kun enkeltemneopptak ved studier uten venteliste etter ordinært opptak.</article></article></li></ul></article><article class="numberedLegalP" data-numerator="2" id="kapittel-4-paragraf-3-nummer-2">2. For å kvalifisere til opptak må søkeren fylle opptakskravet til studiet emnet er en del av, jf. § 4 og § 5. Til emner som er del av studier med konkurranse om plassene, kreves normalt en konkurransepoengsum som er minimum lik poenggrensen for opptak til studiet ved forrige opptak.</article><article class="numberedLegalP" data-numerator="3" id="kapittel-4-paragraf-3-nummer-3">3. Som enkeltemnestudent er det normalt ikke mulig å ta eksamen i mer enn 50&#xa0;% av et studium, målt i antall studiepoeng. Ønsker en søker å ta emner som omfatter mer enn halvparten av et studium, må det søkes om opptak til hele studieprogrammet gjennom ordinært opptak.</article><article class="numberedLegalP" data-numerator="4" id="kapittel-4-paragraf-3-nummer-4">4. Søknadsperiode for opptak til enkeltemner kunngjøres på høgskolens nettsider. Det gjennomføres løpende opptak av kvalifiserte søkere.</article><article class="numberedLegalP" data-numerator="5" id="kapittel-4-paragraf-3-nummer-5">5. Dekan kan fatte vedtak om at søkere som har tapt sin studierett ved en grunnutdanning, jf. forskrift om eksamen, studierett og grader ved Høgskolen i Østfold § 2-4 bokstav b til d, kan bli utestengt fra å få opptak til enkeltemner på denne grunnutdanningen.</article></article><article class="legalArticle" data-lovdata-URL="LTI/forskrift/2019-12-17-2021/§23" data-name="§23" id="kapittel-4-paragraf-4"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Overflytting til Høgskolen i Østfold, fra og med 2. studieår i grunnutdanninger</span></h3><article class="numberedLegalP" data-numerator="1" id="kapittel-4-paragraf-4-nummer-1">1. Det kan søkes om overflytting fra et grunnstudium ved et annet lærested til et tilsvarende studium ved Høgskolen i Østfold utenom det samordna opptaket. Det er en forutsetning at det er ledig plass på det studiet og årstrinnet det søkes overflytting til.</article><article class="numberedLegalP" data-numerator="2" id="kapittel-4-paragraf-4-nummer-2">2. Det kan søkes om overflytting fra og med 2. studieår i utdanningen.</article><article class="numberedLegalP" data-numerator="3" id="kapittel-4-paragraf-4-nummer-3">3. Søknadsperiode for overflytting kunngjøres på høgskolens nettsider. Det gjennomføres løpende opptak av kvalifiserte søkere.</article><article class="numberedLegalP" data-numerator="4" id="kapittel-4-paragraf-4-nummer-4">4. Søker må være registrert som aktiv student eller ha gyldig permisjon ved annet lærested på søknadstidspunktet.</article><article class="numberedLegalP" data-numerator="5" id="kapittel-4-paragraf-4-nummer-5">5. Det må være tilstrekkelig faglig samsvar i studiemodellene ved lærerstedet det søkes overflytting fra og det studiet ved Høgskolen i Østfold som det søkes overflytting til.</article><article class="numberedLegalP" data-numerator="6" id="kapittel-4-paragraf-4-nummer-6">6. Søker må dokumentere tilfredsstillende faglig studieprogresjon og nødvendige faglige forutsetninger for å begynne på det årstrinnet det søkes om overflytting til.</article><article class="numberedLegalP" data-numerator="7" id="kapittel-4-paragraf-4-nummer-7">7. Det kreves normalt en konkurransepoengsum som er minimum lik poenggrensen for opptak til studiet ved forrige opptak.<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-4-nummer-7-punkt-1"><article class="legalP" id="kapittel-4-paragraf-4-nummer-7-punkt-1-ledd-1">Dekan kan fatte vedtak om å fravike dette kravet hvis det foreligger særlig tungtveiende og dokumenterte grunner for søknad om overflytting, og søker har oppnådd gode resultater, normalt minimum gjennomsnittskarakteren C, hittil i studiet det søkes overflytting fra.</article></article></li></ul></article></article><article class="legalArticle" data-lovdata-URL="LTI/forskrift/2019-12-17-2021/§24" data-name="§24" id="kapittel-4-paragraf-5"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Overflytting internt ved Høgskolen i Østfold</span></h3><article class="legalP" id="kapittel-4-paragraf-5-ledd-1">Det kan foretas overflytting internt ved Høgskolen i Østfold mellom studier med samme opptakskrav og tilstrekkelig faglig samsvar i studiemodellene. Intern overflytting kan foretas etter ordinært opptak er avsluttet, og det er ledig plass ved studiet det søkes overflytting til.</article></article><article class="legalArticle" data-lovdata-URL="LTI/forskrift/2019-12-17-2021/§25" data-name="§25" id="kapittel-4-paragraf-6"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Endringer i opptakskrav</span></h3><article class="legalP" id="kapittel-4-paragraf-6-ledd-1">Vesentlige endringer i opptakskravene for et studieprogram skal være tilgjengelig for søkerne minst ett år før endringen trer i kraft.</article></article><article class="legalArticle" data-lovdata-URL="LTI/forskrift/2019-12-17-2021/§26" data-name="§26" id="kapittel-4-paragraf-7"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-7-ledd-1">Denne forskrift trer i kraft fra og med 17. desember 2019. Tidligere gjeldende forskrift 13. desember 2018 nr. 2112 om opptak til studier ved Høgskolen i Østfold oppheves fra samme dato. Tidligere gjeldende rundskriv til forskriften oppheves fra det tidspunkt høgskoledirektøren vedtar nytt rundskriv.</article></article><article class="legalArticle" data-lovdata-URL="LTI/forskrift/2019-12-17-2021/§27" data-name="§27" id="kapittel-4-paragraf-8"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Overgangsbestemmelse</span></h3><article class="legalP" id="kapittel-4-paragraf-8-ledd-1">For opptak til studier hvor hovedopptaket gjennomføres før denne forskrift med tilhørende rundskriv er vedtatt, vil bestemmelsene i opphevede forskrift og rundskriv gjelde.</article></article></section></main></body></html>