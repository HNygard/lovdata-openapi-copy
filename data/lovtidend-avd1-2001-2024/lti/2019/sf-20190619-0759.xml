<!DOCTYPE html><html lang="no"><head><title>Forskrift om endring i førerkortforskriften og trafikkopplæringsforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-06-19-759</dd><dt class="dokid">DokumentID</dt><dd class="dokid">LTI/forskrift/2019-06-19-759</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="dateInForce">I kraft fra</dt><dd class="dateInForce">2019-06-19</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-01-19-298</li><li>forskrift/2004-10-01-1339</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§24</li><li>lov/1965-06-18-4/§30</li><li>forskrift/1967-03-17-3462</li><li>forskrift/2003-09-29-1196</li></ul></dd><dt class="dateOfPublication">Kunngjort</dt><dd class="dateOfPublication">2019-06-20 15:00</dd><dt class="journalNumber">Journalnummer</dt><dd class="journalNumber">2019-0510</dd><dt class="titleShort">Korttittel</dt><dd class="titleShort">Endr. i førerkortforskriften og trafikkopplæringsforskriften</dd><dt class="title">Tittel</dt><dd class="title">Forskrift om endring i førerkortforskriften og trafikkopplæringsforskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 19. juni 2019 med hjemmel i lov 18. juni 1965 nr. 4 om vegtrafikk (vegtrafikkloven) § 24 og § 30 jf. delegeringsvedtak 17. mars 1967 nr. 3462 og delegeringsvedtak 29. september 2003 nr. 1196.</dd><dt class="refid">RefID</dt><dd class="refid">forskrift/2019-06-19-759</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i førerkortforskriften og trafikkopplæringsforskriften<ul class="tocSubUl"><li>I</li><li>II<ul class="tocSubUl"><li>§ 29-10. Førerprøve ved utvidelse av førerett og etter tapt førerett</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2019-06-19-759" id="dokument"><h1>Forskrift om endring i førerkortforskriften og trafikkopplæringsforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2019-06-19-759/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. januar 2004 nr. 298 om førerkort m.m. (førerkortforskriften) gjøres følgende endring:</article> <article class="defaultP" margin-top="true">§ 8-2 andre ledd skal lyde:</article><article class="legalP" id="kapittel-1-ledd-2">Førerkort som aksepteres i henhold til denne paragraf, er gyldig for kjøring i inntil tre måneder i Norge. For personer som har gyldig oppholdstillatelse med varighet over tre måneder og gjeldende arbeidskontrakt, er det nasjonale førerkortet gyldig for kjøring i Norge i inntil 6 måneder. Dokumentasjon på oppholdstillatelsen og arbeidskontrakt må medbringes under kjøring. Føreretten er begrenset til de internasjonale klassene som nevnt i § 3-1, eller tilsvarende klasser. For fører av utenlandskregistrert motorvogn, er førerkortet gyldig i inntil ett år, forutsatt at motorvognen befinner seg midlertidig i Norge og føreren ikke er fast bosatt i Norge.</article></section><section class="section" data-name="kapII" id="kapittel-2" data-lovdata-URL="LTI/forskrift/2019-06-19-759/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 1. oktober 2004 nr. 1339 om trafikkopplæring og førerprøve m.m. (trafikkopplæringsforskriften) gjøres det følgende endring:</article> <article class="defaultP" margin-top="true">Ny § 29-10 skal lyde:</article><article class="futureLegalArticle" data-name="§29-10" id="kapittel-2-foreslåttparagraf-1"><span class="futureLegalArticleHeader">§ 29-10. <span class="legalArticleTitle">Førerprøve ved utvidelse av førerett og etter tapt førerett</span></span><article class="legalP" id="kapittel-2-foreslåttparagraf-1-ledd-1">Praktisk prøve avlegges på kjøretøy av den gruppen som kreves for vedkommende førerkortklasse. Regionvegkontoret kan likevel samtykke i at prøven avlegges på annet egnet kjøretøy.</article><article class="legalP" id="kapittel-2-foreslåttparagraf-1-ledd-2">Førerett som er tapt kan alternativt gjenerverves gjennom avleggelse av førerprøve i en mer omfattende klasse. Dette forutsetter at obligatorisk opplæring i den mer omfattende klassen er gjennomført og at vedkommende har hatt førerett i den opprinnelige klassen som egen førerkortklasse på førerkortet, eller har bestått førerprøven i den opprinnelige klassen.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2019-06-19-759/KAPITTEL_3"><h2 data-text-align="center">III</h2><article class="centeredP" data-text-align="center"><i>Ikrafttredelse</i></article><article class="legalP" id="kapittel-3-ledd-1">Endringene trer i kraft straks.</article></section></main></body></html>