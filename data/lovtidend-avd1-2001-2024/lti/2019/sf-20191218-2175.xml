<!DOCTYPE html><html lang="no"><head><title>Forskrift om klagebehandling av vedtak fattet av Norsk akkreditering</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-12-18-2175</dd><dt class="dokid">DokumentID</dt><dd class="dokid">LTI/forskrift/2019-12-18-2175</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">2019-12-18</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2013-04-12-13/§3</li></ul></dd><dt class="dateOfPublication">Kunngjort</dt><dd class="dateOfPublication">2020-01-10 14:30</dd><dt class="journalNumber">Journalnummer</dt><dd class="journalNumber">2020-0027</dd><dt class="titleShort">Korttittel</dt><dd class="titleShort">Forskrift om klagebehandling av vedtak fattet av Norsk akkreditering</dd><dt class="title">Tittel</dt><dd class="title">Forskrift om klagebehandling av vedtak fattet av Norsk akkreditering</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 18. desember 2019 med hjemmel i lov 12. april 2013 nr. 13 om det frie varebytte i EØS (EØS-vareloven) § 3 tredje ledd.</dd><dt class="refid">RefID</dt><dd class="refid">forskrift/2019-12-18-2175</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om klagebehandling av vedtak fattet av Norsk akkreditering<ul class="tocSubUl"><li>§ 1. Anmodning om fornyet vurdering</li><li>§ 2. Klageutvalget</li><li>§ 3. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2019-12-18-2175" id="dokument"><h1>Forskrift om klagebehandling av vedtak fattet av Norsk akkreditering</h1><article class="legalArticle" data-lovdata-URL="LTI/forskrift/2019-12-18-2175/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Anmodning om fornyet vurdering</span></h2><article class="legalP" id="paragraf-1-ledd-1">En virksomhet som er eller søker om å bli akkreditert av Norsk akkreditering, og som er uenig i vedtak om akkreditering, suspensjon av akkreditering, tilbaketrekking av akkreditering, utvidelse av akkrediteringsomfang eller reduksjon av akkrediteringsomfang kan kreve at saken vurderes på nytt.</article><article class="legalP" id="paragraf-1-ledd-2">Anmodning om fornyet vurdering skal sendes Norsk akkreditering innen tre uker fra det tidspunkt underretning om vedtaket er kommet frem til vedkommende part. Dersom vedtaket ikke endres etter fornyet behandling i Norsk akkreditering, oversendes saken og tilhørende dokumentasjon til et klageutvalg. Utvalget skal vurdere saken, og gir sin anbefaling til Norsk akkreditering, som avgjør om vedtaket skal endres eller opprettholdes. Klageutvalget kan vurdere alle sider av saken.</article></article><article class="legalArticle" data-lovdata-URL="LTI/forskrift/2019-12-18-2175/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Klageutvalget</span></h2><article class="legalP" id="paragraf-2-ledd-1">Klageutvalget skal minimum bestå av leder, nestleder og et ytterligere medlem. Norsk akkreditering oppnevner utvalgets medlemmer for tre år av gangen. Et medlem kan oppnevnes på nytt etter utløpet av treårsperioden. Utvalgets medlemmer har taushetsplikt etter reglene i forvaltningsloven § 13 til § 13e. Reglene om habilitet i forvaltningsloven § 6 til § 10 gjelder for utvalgets medlemmer så langt de passer. Utvalgets medlemmer kan ikke være ansatt i Norsk akkreditering.</article></article><article class="legalArticle" data-lovdata-URL="LTI/forskrift/2019-12-18-2175/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ikrafttredelse</span></h2><article class="legalP" id="paragraf-3-ledd-1">Forskriften trer i kraft straks.</article></article></main></body></html>