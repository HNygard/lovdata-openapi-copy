<!DOCTYPE html><html lang="no"><head><title>Forskrift om endring i forskrift om fulltidsstudiene ved Norges Handelshøyskole, NHH</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-02-07-71</dd><dt class="dokid">DokumentID</dt><dd class="dokid">LTI/forskrift/2019-02-07-71</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2019-02-07</dd><dt class="changesToDocuments">Endrer</dt><dd class="changesToDocuments"><ul><li>forskrift/2018-06-13-886</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li><li>lov/2005-04-01-15/§3-5</li><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§3-9</li><li>lov/2005-04-01-15/§3-10</li><li>lov/2005-04-01-15/§3-11</li><li>lov/2005-04-01-15/§4-2</li><li>lov/2005-04-01-15/§4-5</li><li>lov/2005-04-01-15/§8-2</li></ul></dd><dt class="dateOfPublication">Kunngjort</dt><dd class="dateOfPublication">2019-02-07 14:40</dd><dt class="journalNumber">Journalnummer</dt><dd class="journalNumber">2019-0064</dd><dt class="titleShort">Korttittel</dt><dd class="titleShort">Endr. i forskrift om fulltidsstudiene ved NHH</dd><dt class="title">Tittel</dt><dd class="title">Forskrift om endring i forskrift om fulltidsstudiene ved Norges Handelshøyskole, NHH</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Norges Handelshøyskole 7. februar 2019 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3, § 3-5, § 3-6, § 3-7, § 3-9, § 3-10, § 3-11, § 4-2, § 4-5 og § 8-2.</dd><dt class="refid">RefID</dt><dd class="refid">forskrift/2019-02-07-71</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om fulltidsstudiene ved Norges Handelshøyskole, NHH<ul class="tocSubUl"><li>I<ul class="tocSubUl"><li>§ 2-5. Progresjonsoppfølgning</li><li>§ 2-6. Fullføringstid</li><li>§ 2-7. Individuell tilpasning av studieforløp (utdanningsplan)</li><li>§ 2-8. Automatisk tap av studierett</li><li>§ 3-1. Studieplan og kursbeskrivelser</li><li>§ 4-2. Forkunnskaper og kursgodkjenning</li><li>§ 4-4. Vurderingsformer, vurderingsordninger og vurderingsuttrykk</li><li>§ 4-5. Semester for vurdering</li><li>§ 4-8. Antall forsøk</li><li>§ 7-1. Vitnemål</li><li>§ 8-2. Overgangsordning</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2019-02-07-71" id="dokument"><h1>Forskrift om endring i forskrift om fulltidsstudiene ved Norges Handelshøyskole, NHH</h1><section class="section" data-name="kapI" id="kapittel-1" data-lovdata-URL="LTI/forskrift/2019-02-07-71/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 13. juni 2018 nr. 886 om fulltidsstudiene ved Norges Handelshøyskole, NHH gjøres følgende endringer:</article> <article class="defaultP" margin-top="true">§ 2-5 skal lyde:</article><article class="futureLegalArticle" data-name="§2-5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-5</span>. <span class="legalArticleTitle">Progresjonsoppfølgning</span></span><article class="legalP" id="kapittel-1-foreslåttparagraf-1-ledd-1">Studentene har ansvar for egen studieprogresjon, men Studieadministrativ avdeling følger med på denne. Student som ved utløpet av et semester har et etterslep på 30 studiepoeng eller mer i henhold til normert studieplan kan bli kontaktet og fulgt opp særskilt. Student som blir kontaktet plikter å ta del i oppfølgningen.</article><article class="legalP" id="kapittel-1-foreslåttparagraf-1-ledd-2">En student som, selv etter oppfølgning, fortsetter å akkumulere et etterslep av studiepoeng vil kunne miste sin studierett, jf. § 2-9, første ledd, bokstav c).</article></article> <article class="defaultP" margin-top="true">§ 2-6 skal lyde:</article><article class="futureLegalArticle" data-name="§2-6" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2-6</span>. <span class="legalArticleTitle">Fullføringstid</span></span><article class="legalP" id="kapittel-1-foreslåttparagraf-2-ledd-1">Student som ikke har fullført påbegynt bachelor- eller masterstudium på normert tid i henhold til aktuell studieplan går automatisk over i fullføringstid. Studenten har da inntil ett år på å fullføre aktuelt studium.</article><article class="legalP" id="kapittel-1-foreslåttparagraf-2-ledd-2">Student i fullføringstid skal fullføre påbegynt bachelor- eller masterstudium. Har studenten gjenstående forsøk, jf. § 4-8, kan hun eller han kontinuere tidligere beståtte kurs. Student i fullføringstid etter første ledd har ikke anledning til å endre sist fastsatte utdanningsplan utover det som må til for å fullføre studiet, og studieretten opphører når studenten har oppnådd aktuell grad.</article><article class="legalP" id="kapittel-1-foreslåttparagraf-2-ledd-3">Studieadministrativ avdeling kan kun i særlige tilfeller innvilge søknad om forlengelse ved endt fullføringstid etter første ledd. Søknad må være fremmet innen utløpet av fullføringstiden etter første ledd. Et eventuelt vedtak om særskilt forlengelse skal være avgrenset i tid. Ved særskilt behov kan denne avgrensede studieretten forlenges ytterligere.</article><article class="legalP" id="kapittel-1-foreslåttparagraf-2-ledd-4">Student som får innvilget særskilt forlengelse etter tredje ledd, har ikke anledning til å kontinuere tidligere beståtte kurs. Vedkommende har kun anledning til å fullføre påbegynt studium, og uavhengig av angitt utløpstid vil denne avgrensede studieretten opphøre når studenten har oppnådd aktuell grad.</article></article> <article class="defaultP" margin-top="true">§ 2-7 skal lyde:</article><article class="futureLegalArticle" data-name="§2-7" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 2-7</span>. <span class="legalArticleTitle">Individuell tilpasning av studieforløp (utdanningsplan)</span></span><article class="legalP" id="kapittel-1-foreslåttparagraf-3-ledd-1">Student som ikke kan gjennomføre studiet med full arbeidsinnsats, jf. § 1-3, som følge av avtjening av førstegangstjeneste, oppfyllelse av særlig tunge verv i studentforening eller andre offentlige verv, sykdom eller andre forhold som studenten ikke selv har kontroll over (force majeure), eller forhold omfattet av avtaler NHH har inngått på nasjonalt eller internasjonalt nivå, kan gis mulighet til å få fastsatt en utdanningsplan tilpasset de faktiske forhold. Søknad om slik tilpasning må fremmes overfor Studieadministrativ avdeling, alternativt kan studenten søke om permisjon etter § 3-4, andre ledd.</article><article class="legalP" id="kapittel-1-foreslåttparagraf-3-ledd-2">En individuell tilpasning etter første ledd må ta utgangspunkt i den studierett studenten har når søknad om individuell tilpasning fremmes. Har studenten ordinær studierett etter § 2-4 må det fremgå av avtalen på hvilket tidspunkt studenten går over i fullføringstid etter § 2-6.</article><article class="legalP" id="kapittel-1-foreslåttparagraf-3-ledd-3">En individuell tilpasning av studieforløpet etter denne bestemmelse er å anse som en bindende avtale mellom studenten og NHH.</article></article> <article class="defaultP" margin-top="true">§ 2-8 skal lyde:</article><article class="futureLegalArticle" data-name="§2-8" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 2-8</span>. <span class="legalArticleTitle">Automatisk tap av studierett</span></span><article class="legalP" id="kapittel-1-foreslåttparagraf-4-ledd-1">I tillegg til det som fremgår av § 2-6, andre og fjerde ledd om automatisk tap av studierett, opphører studieretten ved NHH når studenten selv melder fra om at hun eller han ønsker å avslutte det aktuelle studiet.</article></article> <article class="defaultP" margin-top="true">§ 3-1 skal lyde:</article><article class="futureLegalArticle" data-name="§3-1" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 3-1</span>. <span class="legalArticleTitle">Studieplan og kursbeskrivelser</span></span><article class="legalP" id="kapittel-1-foreslåttparagraf-5-ledd-1">Alle studieprogram skal være beskrevet i en plan for det faglige innholdet i et studieprogram. Alle kurs som inngår i en studieplan skal være beskrevet i en kursbeskrivelse. Studenten må gjøre seg kjent med aktuell studieplan og aktuelle kursbeskrivelser.</article><article class="legalP" id="kapittel-1-foreslåttparagraf-5-ledd-2">Etter universitets- og høyskoleloven § 3-3 er det styret som fastsetter nye studieplaner. Styret kan delegere denne myndigheten. Prorektor for utdanning kan fastsette endringer i eksisterende studieplaner.</article><article class="legalP" id="kapittel-1-foreslåttparagraf-5-ledd-3">En kursbeskrivelse utarbeides av den som er ansvarlig for kurset, og fastsettes av den som i henhold til mandat eller utfyllende bestemmelser har myndighet til det.</article><article class="legalP" id="kapittel-1-foreslåttparagraf-5-ledd-4">Studieplanen skal minimum fastsette;<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-ledd-4-punkt-1"><article class="legalP" id="kapittel-1-foreslåttparagraf-5-ledd-4-punkt-1-ledd-1">forventet læringsutbytte</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-ledd-4-punkt-2"><article class="legalP" id="kapittel-1-foreslåttparagraf-5-ledd-4-punkt-2-ledd-1">hvilke kurs som inngår</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-5-ledd-4-punkt-3"><article class="legalP" id="kapittel-1-foreslåttparagraf-5-ledd-4-punkt-3-ledd-1">omfang i studiepoeng</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-5-ledd-4-punkt-4"><article class="legalP" id="kapittel-1-foreslåttparagraf-5-ledd-4-punkt-4-ledd-1">mulighet for opphold i utlandet</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-5-ledd-4-punkt-5"><article class="legalP" id="kapittel-1-foreslåttparagraf-5-ledd-4-punkt-5-ledd-1">hvilke kurs som til sammen utgjør fordypningen i aktuell grad</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-5-ledd-4-punkt-6"><article class="legalP" id="kapittel-1-foreslåttparagraf-5-ledd-4-punkt-6-ledd-1">oppbyggingen av studieprogrammet, hva som er obligatorisk og valgfritt, samt rekkefølgen på kurs</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-5-ledd-4-punkt-7"><article class="legalP" id="kapittel-1-foreslåttparagraf-5-ledd-4-punkt-7-ledd-1">eventuelle betingelser til studieprogresjon.</article></article></li></ul></article><article class="legalP" id="kapittel-1-foreslåttparagraf-5-ledd-5">Kursbeskrivelsen skal minimum inneholde;<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-ledd-5-punkt-1"><article class="legalP" id="kapittel-1-foreslåttparagraf-5-ledd-5-punkt-1-ledd-1">forventet læringsutbytte</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-ledd-5-punkt-2"><article class="legalP" id="kapittel-1-foreslåttparagraf-5-ledd-5-punkt-2-ledd-1">eventuelle krav til forkunnskaper/spesielle opptakskrav</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-5-ledd-5-punkt-3"><article class="legalP" id="kapittel-1-foreslåttparagraf-5-ledd-5-punkt-3-ledd-1">undervisningssemester og om vurdering tilbys utenfor undervisningssemesteret</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-5-ledd-5-punkt-4"><article class="legalP" id="kapittel-1-foreslåttparagraf-5-ledd-5-punkt-4-ledd-1">faginnhold</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-5-ledd-5-punkt-5"><article class="legalP" id="kapittel-1-foreslåttparagraf-5-ledd-5-punkt-5-ledd-1">læringsformer</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-5-ledd-5-punkt-6"><article class="legalP" id="kapittel-1-foreslåttparagraf-5-ledd-5-punkt-6-ledd-1">undervisningsspråk</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-5-ledd-5-punkt-7"><article class="legalP" id="kapittel-1-foreslåttparagraf-5-ledd-5-punkt-7-ledd-1">kursets omfang i studiepoeng</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-5-ledd-5-punkt-8"><article class="legalP" id="kapittel-1-foreslåttparagraf-5-ledd-5-punkt-8-ledd-1">eventuelle obligatoriske aktiviteter</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-5-ledd-5-punkt-9"><article class="legalP" id="kapittel-1-foreslåttparagraf-5-ledd-5-punkt-9-ledd-1">eventuelle krav til kursgodkjenning</article></article></li><li data-li-identifier="j)" data-name="j)"><article class="listArticle" id="kapittel-1-foreslåttparagraf-5-ledd-5-punkt-10"><article class="legalP" id="kapittel-1-foreslåttparagraf-5-ledd-5-punkt-10-ledd-1">vurderingsordning, karakterskala og intern vekting mellom ulike delvurderinger som inngår i sluttkarakteren</article></article></li><li data-li-identifier="k)" data-name="k)"><article class="listArticle" id="kapittel-1-foreslåttparagraf-5-ledd-5-punkt-11"><article class="legalP" id="kapittel-1-foreslåttparagraf-5-ledd-5-punkt-11-ledd-1">eventuell studiepoengsreduksjon ved overlapp</article></article></li><li data-li-identifier="l)" data-name="l)"><article class="listArticle" id="kapittel-1-foreslåttparagraf-5-ledd-5-punkt-12"><article class="legalP" id="kapittel-1-foreslåttparagraf-5-ledd-5-punkt-12-ledd-1">eventuell plassbegrensning.</article></article></li></ul></article></article> <article class="defaultP" margin-top="true">§ 4-2 skal lyde:</article><article class="futureLegalArticle" data-name="§4-2" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 4-2</span>. <span class="legalArticleTitle">Forkunnskaper og kursgodkjenning</span></span><article class="legalP" id="kapittel-1-foreslåttparagraf-6-ledd-1">Eventuelle krav til forkunnskaper og kursgodkjenning som vilkår for vurdering skal være klart angitt i kursbeskrivelsen. En godkjent kursgodkjenning er gyldig i de to påfølgende semester, med mindre kursbeskrivelsen angir en annen gyldighetsperiode. Forutsatt at vilkårene for kursgodkjenning ikke er endret, kan kursgodkjenningens gyldighet forlenges overfor student som er innvilget individuell tilpasning av studieforløp etter § 2-7 eller permisjon etter § 3-4.</article><article class="legalP" id="kapittel-1-foreslåttparagraf-6-ledd-2">En student som ikke får kursgodkjenning på angitt måte, har ikke anledning til å gjennomføre vurdering i kurset.</article></article> <article class="defaultP" margin-top="true">§ 4-4 skal lyde:</article><article class="futureLegalArticle" data-name="§4-4" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 4-4</span>. <span class="legalArticleTitle">Vurderingsformer, vurderingsordninger og vurderingsuttrykk</span></span><article class="legalP" id="kapittel-1-foreslåttparagraf-7-ledd-1">Vurderingsordningen i et kurs kan bestå av én vurderingsform alene eller en kombinasjon av flere vurderingsformer (deler). Det skal være oppgitt i kursbeskrivelsen hvilken vurderingsordning som benyttes, jf. § 3-1, femte ledd. Benyttes det flere vurderingsformer i kombinasjon skal også vektingen mellom delene være angitt. Bestått resultat forutsetter at samtlige deler er bestått.</article><article class="legalP" id="kapittel-1-foreslåttparagraf-7-ledd-2">Etter universitets- og høyskoleloven § 3-9 skal vurderingsuttrykket ved eksamen, prøve, bedømmelse av oppgave, eller annen vurdering være bestått/ikke bestått eller en gradert skala med fem trinn fra A til E for bestått og F for ikke bestått. De to vurderingsuttrykkene kan ikke kombineres i samme kurs. Ved behov for konvertering tilsvarer bokstavkarakterene følgende tallverdier: A=5, B=4, C=3, D=2 og E=1.</article></article> <article class="defaultP" margin-top="true">§ 4-5 skal lyde:</article><article class="futureLegalArticle" data-name="§4-5" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 4-5</span>. <span class="legalArticleTitle">Semester for vurdering</span></span><article class="legalP" id="kapittel-1-foreslåttparagraf-8-ledd-1">I alle kurs gjennomføres det vurdering i undervisningssemesteret. Hvis prorektor for utdanning har bestemt at vurdering også tilbys utenfor undervisningssemesteret, skal dette være oppgitt i kursbeskrivelsen, jf. § 3-1, femte ledd.</article><article class="legalP" id="kapittel-1-foreslåttparagraf-8-ledd-2">Vurdering skjer i henhold til det pensum, de krav til forkunnskaper, den kursgodkjenning og den vurderingsordning som er fastsatt for kurset på tidspunktet for vurdering.</article><article class="legalP" id="kapittel-1-foreslåttparagraf-8-ledd-3">Når et obligatorisk kurs opphører, skal det normalt avholdes vurdering i de to påfølgende semester etter siste ordinære vurdering.</article><article class="legalP" id="kapittel-1-foreslåttparagraf-8-ledd-4">Prorektor for utdanning kan i særlige tilfeller vedta at det skal tilbys vurdering utover det som følger av denne bestemmelsen.</article></article> <article class="defaultP" margin-top="true">§ 4-8 skal lyde:</article><article class="futureLegalArticle" data-name="§4-8" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 4-8</span>. <span class="legalArticleTitle">Antall forsøk</span></span><article class="legalP" id="kapittel-1-foreslåttparagraf-9-ledd-1">Under forutsetning av at det gjennomføres vurdering, har en student to forsøk på å gjennomføre vurdering i samme kurs. På kurs som inngår i masterstudiet i regnskap og revisjon har man tre forsøk på å gjennomføre vurdering i samme kurs. Beste resultat gjelder.</article><article class="legalP" id="kapittel-1-foreslåttparagraf-9-ledd-2">Endring av vilkår for kursgodkjenning og vurderingsordningen kan medføre at studenten må ta hele kurset på nytt, jf. § 4-5, andre ledd.</article><article class="legalP" id="kapittel-1-foreslåttparagraf-9-ledd-3">Består vurderingsordningen av flere vurderingsformer eller delvurderinger, er antall forsøk knyttet til vurderingsordningen under ett og ikke til de enkelte vurderingsformer eller delvurderinger.</article><article class="legalP" id="kapittel-1-foreslåttparagraf-9-ledd-4">Begrensningen i antall vurderingsforsøk gjelder totalt for et kurs. Tidligere forsøk teller selv om kurset har skiftet kode, inngår med ulik kode i flere studieprogrammer eller studenten har fått nytt opptak til det samme eller annet studieprogram hvor kurset inngår.</article><article class="legalP" id="kapittel-1-foreslåttparagraf-9-ledd-5">I særlige tilfeller kan Studieadministrativ avdeling innvilge en student som har benyttet alle forsøk etter første ledd, uten å ha oppnådd bestått resultat, ytterligere ett forsøk på vurdering i samme kurs.</article><article class="legalP" id="kapittel-1-foreslåttparagraf-9-ledd-6">Masterstudent(er) kan kun levere masteroppgave ved NHH én gang i samme masterprogram, jf. § 6-3. Kun hvis oppgaven blir bedømt til ikke bestått, vil kandidaten(e) få mulighet til å levere en bearbeidet oppgave til bedømming.</article><article class="legalP" id="kapittel-1-foreslåttparagraf-9-ledd-7">Student i særskilt fullføringstid etter § 2-6, tredje ledd har ikke anledning til å gjennomføre ny vurdering etter første ledd.</article></article> <article class="defaultP" margin-top="true">§ 7-1 skal lyde:</article><article class="futureLegalArticle" data-name="§7-1" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 7-1</span>. <span class="legalArticleTitle">Vitnemål</span></span><article class="legalP" id="kapittel-1-foreslåttparagraf-10-ledd-1">Vitnemål for oppnådd grad utstedes når kravene i aktuell studieplan er oppfylt. En student som oppnår aktuell grad før utløpet av det som er angitt som normert tid i aktuell studieplan kan velge å utsette utstedelsen av vitnemål til den ordinære studieretten etter § 2-4, jf. § 8-2, opphører.</article><article class="legalP" id="kapittel-1-foreslåttparagraf-10-ledd-2">Det enkelte vitnemål utstedes bare én gang. Ved tap av vitnemål kan NHH, etter søknad, utstede duplikat. NHH kan holde tilbake vitnemål til student som i forbindelse med kontroll ikke har lagt frem originaldokumentene som lå til grunn for opptak eller for utstedelse av vitnemålet.</article></article> <article class="defaultP" margin-top="true">§ 8-2 skal lyde:</article><article class="futureLegalArticle" data-name="§8-2" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 8-2</span>. <span class="legalArticleTitle">Overgangsordning</span></span><article class="legalP" id="kapittel-1-foreslåttparagraf-11-ledd-1">Bachelorstudent tilhørende høst-2017 kullet eller tidligere kull har ordinær studierett på fire år i henhold til tidligere bachelorforskrift.</article><article class="legalP" id="kapittel-1-foreslåttparagraf-11-ledd-2">Masterstudent tilhørende vår-2018 kullet eller tidligere kull har ordinær studierett på tre år i henhold til tidligere masterforskrift.</article><article class="legalP" id="kapittel-1-foreslåttparagraf-11-ledd-3">For studenter omfattet av første og andre ledd gjelder ikke denne forskriftens § 2-4 (studierett), § 2-5 (progresjonsoppfølgning), § 2-6 første og andre ledd (fullføringstid), § 2-8 første ledd bokstav a (automatisk tap av studierett), § 2-9 første ledd bokstav b (tap av studierett) og § 7-1 første ledd (vitnemål) så lenge de har ordinær studierett etter tidligere forskrifter.</article><article class="legalP" id="kapittel-1-foreslåttparagraf-11-ledd-4">Studenter omfattet av første og andre ledd kan ved utløpet av den ordinære studieretten de har etter tidligere forskrifter innvilges særskilt forlengelse med hjemmel i § 2-6, tredje ledd. Denne forskriften gjøres da gjeldende fullt ut fra og med første semester etter utløpet av den ordinære studieretten i henhold til tidligere forskrifter.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2019-02-07-71/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>