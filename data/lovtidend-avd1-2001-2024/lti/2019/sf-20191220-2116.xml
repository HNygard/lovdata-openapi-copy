<!DOCTYPE html><html lang="no"><head><title>Forskrift om endring i forskrift om avgift på flysikringstjenester</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-12-20-2116</dd><dt class="dokid">DokumentID</dt><dd class="dokid">LTI/forskrift/2019-12-20-2116</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="dateInForce">I kraft fra</dt><dd class="dateInForce">2020-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2014-12-19-1847</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§15-3</li><li>lov/1993-06-11-101/§15-4</li><li>lov/1993-06-11-101/§16-1</li></ul></dd><dt class="dateOfPublication">Kunngjort</dt><dd class="dateOfPublication">2020-01-06 16:00</dd><dt class="journalNumber">Journalnummer</dt><dd class="journalNumber">2019-1395</dd><dt class="titleShort">Korttittel</dt><dd class="titleShort">Endr. i forskrift om avgift på flysikringstjenester</dd><dt class="title">Tittel</dt><dd class="title">Forskrift om endring i forskrift om avgift på flysikringstjenester</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 20. desember 2019 med hjemmel i lov 11. juni 1993 nr. 101 om luftfart (luftfartsloven) § 15-3, § 15-4 og § 16-1 første ledd. <br /><strong>EØS-henvisninger:</strong> EØS-avtalen vedlegg XIII nr. 66wm (forordning (EU) nr. 391/2013) og nr. 66xk (forordning (EU) 2019/317).</dd><dt class="refid">RefID</dt><dd class="refid">forskrift/2019-12-20-2116</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om avgift på flysikringstjenester<ul class="tocSubUl"><li>I<ul class="tocSubUl"><li>§ 1. Forskriftens virkeområde</li><li>§ 3. Plikt til å betale terminalavgift og underveisavgift</li><li>§ 5. Nasjonal tilsynsmyndighet og oppgaver for staten</li><li>§ 12. Manglende inndekning av kostnader for flysikringstjenester</li><li>§ 14. Ansvar for avgiftsberegning og avgiftsinnkreving mv.</li><li>§ 15. Administrasjonsgebyr</li><li>§ 24. Dispensasjon</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2019-12-20-2116" id="dokument"><h1>Forskrift om endring i forskrift om avgift på flysikringstjenester</h1><section class="section" data-name="kapI" id="kapittel-1" data-lovdata-URL="LTI/forskrift/2019-12-20-2116/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. desember 2014 nr. 1847 om avgift på flysikringstjenester gjøres følgende endringer:</article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Forskriften gjelder for fastsetting av avgifter for flysikringstjenester, fordelt som terminalavgifter og underveisavgifter, jf. kommisjonens gjennomføringsforordning (EU) 2019/317 av 11. februar 2019 om fastsettelse av en felles ytelsesstyrings- og avgiftsordning for flysikringstjenester og nettfunksjoner (ytelsesstyrings- og avgiftsforordningen).</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Forskriften gjelder bare for terminalavgifter som knytter seg til flygninger til/fra Avinor AS sine lufthavner. Forskriften gjelder ikke terminalavgifter som knytter seg til lufthavner der Avinor AS har satt bort driften til andre foretak basert på kontrakt og der driften ikke inngår i samfinansieringen av selskapets lufthavner.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Forskriften gjelder innenfor norsk område, samt i områder hvor Norge i henhold til internasjonale konvensjoner og avtaler er forpliktet til å yte flysikringstjenester.</article></article> <article class="defaultP" margin-top="true">§ 2 oppheves.</article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Plikt til å betale terminalavgift og underveisavgift</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Brukere av terminalflysikringstjenester plikter å betale terminalavgift etter reglene i ytelsesstyrings- og avgiftsforordningen dersom tjenestene ytes til flygninger til/fra de lufthavnene som er omfattet av terminalavgiftssone A i vedlegget til forskriften. Brukere av terminalflysikringstjenester som ytes til flygninger til/fra Avinor AS sine lufthavner som ikke er omfattet av terminalavgiftssone A i vedlegget, plikter å betale terminalavgift etter reglene i § 11.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Brukere av underveisflysikringstjenester plikter å betale underveisavgift etter reglene i ytelsesstyrings- og avgiftsforordningen dersom tjenestene ytes i underveisavgiftssonen definert i vedlegget til forskriften. Brukere av underveisflysikringstjenester på flygninger til og fra kontinentalsokkelen betaler avgift etter reglene i § 13.</article></article> <article class="defaultP" margin-top="true">§ 4 første ledd skal lyde:</article><article class="numberedLegalP" data-numerator="1" id="kapittel-1-nummer-1">(1) I tillegg til avgiftsfritak for flygninger nevnt i ytelsesstyrings- og avgiftsforordningen artikkel 31 nr. 3, skal det heller ikke betales underveisavgift og terminalavgift etter denne forskriften for:<ul class="defaultList"><li data-li-identifier="1." data-name="1."><article class="listArticle" id="kapittel-1-nummer-1-punkt-1"><article class="legalP" id="kapittel-1-nummer-1-punkt-1-ledd-1">Flygninger utført av fartøy med militært registreringsmerke som nevnt i ytelsesstyrings- og avgiftsforordningen artikkel 31 nr. 4 bokstav a på Andøya lufthavn og Bardufoss lufthavn.</article></article></li><li data-li-identifier="2." data-name="2."><article class="listArticle" id="kapittel-1-nummer-1-punkt-2"><article class="legalP" id="kapittel-1-nummer-1-punkt-2-ledd-1">Kalibreringsflygninger, jf. ytelsesstyrings- og avgiftsforordningen artikkel 31 nr. 4 bokstav c;</article></article></li><li data-li-identifier="3." data-name="3."><article class="listArticle" id="kapittel-1-nummer-1-punkt-3"><article class="legalP" id="kapittel-1-nummer-1-punkt-3-ledd-1">Rundflygninger, jf. ytelsesstyrings- og avgiftsforordningen artikkel 31 nr. 4 bokstav d;</article></article></li><li data-li-identifier="4." data-name="4."><article class="listArticle" id="kapittel-1-nummer-1-punkt-4"><article class="legalP" id="kapittel-1-nummer-1-punkt-4-ledd-1">VFR-flygninger, jf. ytelsesstyrings- og avgiftsforordningen artikkel 31 nr. 4 bokstav e;</article></article></li><li data-li-identifier="5." data-name="5."><article class="listArticle" id="kapittel-1-nummer-1-punkt-5"><article class="legalP" id="kapittel-1-nummer-1-punkt-5-ledd-1">Humanitære flygninger, jf. ytelsesstyrings- og avgiftsforordningen artikkel 31 nr. 4 bokstav f; og</article></article></li><li data-li-identifier="6." data-name="6."><article class="listArticle" id="kapittel-1-nummer-1-punkt-6"><article class="legalP" id="kapittel-1-nummer-1-punkt-6-ledd-1">Flygninger innen Svalbard og Jan Mayen.</article></article></li></ul></article> <article class="defaultP" margin-top="true">§ 4 andre ledd skal lyde:</article><article class="numberedLegalP" data-numerator="2" id="kapittel-1-nummer-2">(2) Kostnadene relatert til avgiftsfritaket etter første ledd skal bæres av Avinor AS med mindre det på annen måte er sørget for kostnadsdekning, jf. ytelsesstyrings- og avgiftsforordningen artikkel 31 nr. 6.</article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Nasjonal tilsynsmyndighet og oppgaver for staten</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Luftfartstilsynet er nasjonal tilsynsmyndighet etter ytelsesstyrings- og avgiftsforordningen, jf. forskrift 19. desember 2014 nr. 1846 om etablering og gjennomføring av Det felles europeiske luftrom § 1 nr. 11, jf. § 3, og forordning (EF) nr. 550/2004 om yting av flysikringstjenester i Det felles europeiske luftrom (tjenesteytingsforordningen) artikkel 2.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Samferdselsdepartementet kan delegere til Luftfartstilsynet de beslutningene som tilligger medlemsstaten etter ytelsesstyrings- og avgiftsforordningen.</article></article> <article class="defaultP" margin-top="true">Kapittel 2 oppheves.</article> <article class="defaultP" margin-top="true">§ 11 første ledd skal lyde:</article><article class="numberedLegalP" data-numerator="1" id="kapittel-1-nummer-3">(1) Beregningsformelen for terminalavgiften på de av Avinor AS sine lufthavner som ikke er omfattet av terminalavgiftssone A, skal være den samme som benyttes i henhold til ytelsesstyrings- og avgiftsforordningen. Den eksponenten som fremgår av vedlegg VIII punkt 2.2 til ytelsesstyrings- og avgiftsforordningen skal likevel være 0,9 i stedet for 0,7.</article> <article class="defaultP" margin-top="true">§ 11 andre ledd skal lyde:</article><article class="numberedLegalP" data-numerator="2" id="kapittel-1-nummer-4">(2) Enhetssatsen settes til 60 prosent av beregnet enhetssats for terminalavgift for Avinor AS sine lufthavner omfattet av terminalavgiftssone A, og justeres årlig.</article> <article class="defaultP" margin-top="true">§ 12 skal lyde:</article><article class="futureLegalArticle" data-name="§12" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Manglende inndekning av kostnader for flysikringstjenester</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Dersom avgiftene for flysikringstjenester for flygninger til/fra de av Avinor AS sine lufthavner som ikke er omfattet av terminalavgiftssone A ikke fullt ut dekker kostnadene, må dette kunne regnskapsmessig dokumenteres.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Avinor AS skal etter krav fra aktuell yter av flysikringstjenester betale for manglende kostnadsdekning som nevnt i første ledd. Avinor AS må regnskapsmessig kunne dokumentere at slik kostnadsdekning utelukkende er gjort med overskudd fra kommersiell aktivitet.</article></article> <article class="defaultP" margin-top="true">§ 14 skal lyde:</article><article class="futureLegalArticle" data-name="§14" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Ansvar for avgiftsberegning og avgiftsinnkreving mv.</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Eurocontrol beregner underveisavgift for enkeltflygninger. Eurocontrols innkreving skjer etter reglene i kapitlet her. Luftfartstilsynet kan fastsette hvordan den innkrevde underveisavgiften skal fordeles til de enkelte flysikringstjenesteyterne, i samsvar med prinsippene og bestemmelsene om avgiftsberegning i ytelsesstyrings- og avgiftsforordningen og vedtatt ytelsesplan.</article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Avinor AS beregner terminalavgift for flygninger i terminalavgiftssonene, og underveisavgift for enkeltflygninger til og fra kontinentalsokkelen. Innkreving skjer etter reglene i den til enhver tid gjeldende forskrift om avgifter på lufthavnene til Avinor AS, så langt de passer. For terminalavgiftssone A kan Luftfartstilsynet fastsette hvordan den innkrevde terminalavgiften skal fordeles til de enkelte flysikringstjenesteyterne, i samsvar med prinsippene og bestemmelsene om avgiftsberegning i ytelsesstyrings- og avgiftsforordningen og vedtatt ytelsesplan.</article><article class="numberedLegalP" data-numerator="3" id="kapittel-1-foreslåttparagraf-5-nummer-3">(3) Satsene for underveisavgift og terminalavgift skal kunngjøres på internettsidene til aktuelle ytere av flysikringstjenester og til Avinor AS.</article></article> <article class="defaultP" margin-top="true">§ 15 skal lyde:</article><article class="futureLegalArticle" data-name="§15" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Administrasjonsgebyr</span></span><article class="legalP" id="kapittel-1-foreslåttparagraf-6-ledd-1">For beregning og innkreving av underveisavgiften har Eurocontrol rett til et administrasjonsgebyr. Aktuell yter av underveisflysikringstjenester skal sørge for at satsen for administrasjonsgebyret til enhver tid er offentlig tilgjengelig.</article></article> <article class="defaultP" margin-top="true">§ 23 første ledd skal lyde:</article><article class="numberedLegalP" data-numerator="1" id="kapittel-1-nummer-5">(1) Enhver avgift som ikke er betalt innen forfallsdag, skal økes med en sats fastsatt av et organ som er kompetent i henhold til Eurocontrol-konvensjonen. Aktuell yter av underveisflysikringstjenester skal offentliggjøre satsen. Forsinkelsesrenten beregnes dag for dag av forfalt og ubetalt beløp.</article> <article class="defaultP" margin-top="true">§ 24 skal lyde:</article><article class="futureLegalArticle" data-name="§24" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 24</span>. <span class="legalArticleTitle">Dispensasjon</span></span><article class="legalP" id="kapittel-1-foreslåttparagraf-7-ledd-1">Samferdselsdepartementet kan dispensere fra kravene i forskriften i den grad det er forenlig med kravene i ytelsesstyrings- og avgiftsforordningen og øvrige forpliktelser etter EØS-avtalen.</article></article> <article class="defaultP" margin-top="true">I vedlegg til forskriften skal teksten før første kolon lyde:</article><article class="legalP" id="kapittel-1-ledd-2">Det samlede luftrommet hvor det ytes terminalflysikringstjenester til flygninger til følgende lufthavner:</article></section><section class="section" data-name="kapII" id="kapittel-2" data-lovdata-URL="LTI/forskrift/2019-12-20-2116/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2020.</article></section></main></body></html>