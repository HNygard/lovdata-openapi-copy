<!DOCTYPE html><html lang="no"><head><title>Forskrift om fagskoleutdanning ved Norges grønne fagskole – Vea</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-12-06-2222</dd><dt class="dokid">DokumentID</dt><dd class="dokid">LTI/forskrift/2019-12-06-2222</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Norges grønne fagskole – Vea</li></ul></dd><dt class="dateInForce">I kraft fra</dt><dd class="dateInForce">2020-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2018-06-08-28/§14</li><li>lov/2018-06-08-28/§15</li><li>lov/2018-06-08-28/§16</li><li>lov/2018-06-08-28/§19</li><li>lov/2018-06-08-28/§20</li><li>lov/2018-06-08-28/§21</li><li>lov/2018-06-08-28/§22</li><li>lov/2018-06-08-28/§23</li><li>lov/2018-06-08-28/§24</li><li>lov/2018-06-08-28/§25</li><li>lov/2018-06-08-28/§26</li><li>lov/2018-06-08-28/§27</li><li>forskrift/2019-07-11-1005/§37</li><li>forskrift/2019-07-11-1005/§38</li><li>forskrift/2019-07-11-1005/§39</li></ul></dd><dt class="dateOfPublication">Kunngjort</dt><dd class="dateOfPublication">2020-01-31 14:00</dd><dt class="journalNumber">Journalnummer</dt><dd class="journalNumber">2020-0086</dd><dt class="titleShort">Korttittel</dt><dd class="titleShort">Forskrift om fagskoleutdanning ved Norges grønne fagskole – Vea</dd><dt class="title">Tittel</dt><dd class="title">Forskrift om fagskoleutdanning ved Norges grønne fagskole – Vea</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av fagskolestyret ved Norges grønne fagskole – Vea 6. desember 2019 med hjemmel i lov 8. juni 2018 nr. 28 om høyere yrkesfaglig utdanning (fagskoleloven) § 14, § 15, § 16, § 19, § 20, § 21, § 22, § 23, § 24, § 25, § 26 og § 27 og forskrift 11. juli 2019 nr. 1005 om høyere yrkesfaglig utdanning (fagskoleforskriften) § 37, § 38 og § 39.</dd><dt class="refid">RefID</dt><dd class="refid">forskrift/2019-12-06-2222</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fagskoleutdanning ved Norges grønne fagskole – Vea<ul class="tocSubUl"><li>Kapittel 1: Generelle bestemmelser<ul class="tocSubUl"><li>§ 1-1. Virkeområde</li><li>§ 1-2. Formål</li><li>§ 1-3. Studentens plikter</li><li>§ 1-4. Økonomi og egenbetaling</li><li>§ 1-5. Kompetanse til å fatte enkeltvedtak</li><li>§ 1-6. Klageinstans for klage på enkeltvedtak</li><li>§ 1-7. Definisjoner</li></ul></li><li>Kapittel 2: Opptak<ul class="tocSubUl"><li>§ 2-1. Formelt opptaksgrunnlag</li><li>§ 2-2. Betinget opptak</li><li>§ 2-3. Søknad om studieplass og opptak</li><li>§ 2-4. Rangering ved opptak</li><li>§ 2-5. Rangering av søkere som ikke kan poengberegnes</li><li>§ 2-5-1. Opptak på grunnlag av realkompetanse</li><li>§ 2-5-2. Søkere med utenlandsk utdanning</li><li>§ 2-6. Politiattest</li></ul></li><li>Kapittel 3: Forhold knyttet til undervisning og studietiden<ul class="tocSubUl"><li>§ 3-1. Godskriving og fritak</li><li>§ 3-2. Vurdering av skikkethet</li><li>§ 3-3. Bortvisning og utestenging</li><li>§ 3-4. Studentrepresentasjon og studentombud</li><li>§ 3-5. Studenter med funksjonsnedsettelse og studenter med særskilt behov</li><li>§ 3-6. Forbud mot bruk av klesplagg som helt eller delvis dekker ansiktet</li></ul></li><li>Kapittel 4: Avsluttende vurdering, eksamen og sensur<ul class="tocSubUl"><li>§ 4-1. Generelt om vurdering</li><li>§ 4-2. Eksamens- og vurderingsformer</li><li>§ 4-3. Karaktersystem</li><li>§ 4-4. Emnevurdering</li><li>§ 4-5. Vurdering av praksis</li><li>§ 4-6. Vilkår for å gå opp til eksamen</li><li>§ 4-7. Antall forsøk til eksamen</li><li>§ 4-8. Fravær ved eksamen</li><li>§ 4-9. Utsatt eksamen og forbedringseksamen</li><li>§ 4-10. Eksamen under særskilt tilrettelegging</li><li>§ 4-11. Sensur</li></ul></li><li>Kapittel 5: Klagebehandling<ul class="tocSubUl"><li>§ 5-1. Klageordning og klageorganer</li><li>§ 5-2. Rett til begrunnelse og klage på sensur</li><li>§ 5-3. Klage over formelle feil ved eksamen</li><li>§ 5-4. Rett til å klage på arbeidskrav</li></ul></li><li>Kapittel 6: Annullering av eksamen, prøve, emne eller vitnemål fra studium<ul class="tocSubUl"><li>§ 6-1. Annullering av eksamen, arbeidskrav, emne eller studium</li><li>§ 6-2. Fusk og plagiering</li></ul></li><li>Kapittel 7: Dokumentasjon<ul class="tocSubUl"><li>§ 7-1. Vitnemål</li><li>§ 7-2. Tilknytningskrav for utstedelse av vitnemål</li></ul></li><li>Kapittel 8: Ikrafttredelse og opphevelse<ul class="tocSubUl"><li>§ 8-1. Ikrafttredelse og opphevelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2019-12-06-2222" id="dokument"><h1>Forskrift om fagskoleutdanning ved Norges grønne fagskole – Vea</h1><section class="section" data-name="kap1" id="kapittel-1" data-lovdata-URL="LTI/forskrift/2019-12-06-2222/KAPITTEL_1"><h2>Kapittel 1: Generelle bestemmelser</h2><article class="legalArticle" data-lovdata-URL="LTI/forskrift/2019-12-06-2222/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Denne forskriften gjelder for alle søkere til, og studenter på fagskoleutdanninger ved Norges grønne fagskole – Vea.</article></article><article class="legalArticle" data-lovdata-URL="LTI/forskrift/2019-12-06-2222/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Formål</span></h3><article class="legalP" id="kapittel-1-paragraf-2-ledd-1">Forskriften fastsetter studentenes og fagskolens rettigheter og plikter knyttet til fagskoleutdanning. Forskriften skal sikre en upartisk og rettferdig behandling av studenten.</article></article><article class="legalArticle" data-lovdata-URL="LTI/forskrift/2019-12-06-2222/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Studentens plikter</span></h3><article class="numberedLegalP" data-numerator="1" id="kapittel-1-paragraf-3-nummer-1">(1) Søkere til fagskoleutdanning og studenter som er tatt opp til fagskolestudier, plikter å sette seg inn i gjeldende forskrift for skolen og de spesifikke kravene som gjelder det aktuelle utdanningstilbudet.</article><article class="numberedLegalP" data-numerator="2" id="kapittel-1-paragraf-3-nummer-2">(2) Søkere til fagskoleutdanning og studenter som er tatt opp til fagskolestudier, plikter å melde skriftlig korrekt navn, adresse, mobilnummer og eventuelle andre aktuelle data, og å informere om eventuelle endringer til skolen.</article></article><article class="legalArticle" data-lovdata-URL="LTI/forskrift/2019-12-06-2222/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Økonomi og egenbetaling</span></h3><article class="legalP" id="kapittel-1-paragraf-4-ledd-1">Forhold knyttet til økonomi og betaling er regulert i studiekontrakten mellom studenten og skolen.</article></article><article class="legalArticle" data-lovdata-URL="LTI/forskrift/2019-12-06-2222/§1-5" data-name="§1-5" id="kapittel-1-paragraf-5"><h3 class="legalArticleHeader"><span class="legalArticleValue">§ 1-5</span>. <span class="legalArticleTitle">Kompetanse til å fatte enkeltvedtak</span></h3><article class="legalP" id="kapittel-1-paragraf-5-ledd-1">Styret ved skolen har delegert til rektor eller den rektor bemyndiger, å fatte enkeltvedtak som førsteinstans.</article></article><article class="legalArticle" data-lovdata-URL="LTI/forskrift/2019-12-06-2222/§1-6" data-name="§1-6" id="kapittel-1-paragraf-6"><h3 class="legalArticleHeader"><span class="legalArticleValue">§ 1-6</span>. <span class="legalArticleTitle">Klageinstans for klage på enkeltvedtak</span></h3><article class="numberedLegalP" data-numerator="1" id="kapittel-1-paragraf-6-nummer-1">(1) Styret ved skolen har delegert til lokal klagenemnd å fatte enkeltvedtak i saker som angår politiattest og skikkethet.</article><article class="numberedLegalP" data-numerator="2" id="kapittel-1-paragraf-6-nummer-2">(2) Styret ved skolen har delegert til lokal klagenemnd å fatte vedtak i klagesaker på enkeltvedtak som ikke omfattes av behandling i Nasjonal klagenemnd. Se utfyllende informasjon om dette under kapittel 5: klagebehandling.</article></article><article class="legalArticle" data-lovdata-URL="LTI/forskrift/2019-12-06-2222/§1-7" data-name="§1-7" id="kapittel-1-paragraf-7"><h3 class="legalArticleHeader"><span class="legalArticleValue">§ 1-7</span>. <span class="legalArticleTitle">Definisjoner</span></h3><article class="numberedLegalP" data-numerator="1" id="kapittel-1-paragraf-7-nummer-1">(1) <i>Emne:</i> Samling av temaer som danner den minste enheten som gir karakter i en utdanning. Emnenes omfang er målt i studiepoeng.</article><article class="numberedLegalP" data-numerator="2" id="kapittel-1-paragraf-7-nummer-2">(2) <i>Studiepoeng:</i> Er et mål på arbeidsomfang for studiet. 60 studiepoeng tilsvarer ett års studie på fulltid og utgjør i praksis 10 måneder.</article><article class="numberedLegalP" data-numerator="3" id="kapittel-1-paragraf-7-nummer-3">(3) <i>Læringsutbytte:</i> Beskrivelse av kunnskaper, ferdigheter og generell kompetanse studenten oppnår etter fullført emne eller fullført utdanning.</article><article class="numberedLegalP" data-numerator="4" id="kapittel-1-paragraf-7-nummer-4">(4) <i>Arbeidskrav</i>: Arbeid som i henhold til studieplanen må være godkjent for at studenten kan få vurdering i emnet. Arbeidskrav i emner som inngår i eksamen, må være godkjent for at studenten skal kunne gå opp til den aktuelle eksamen.</article><article class="numberedLegalP" data-numerator="5" id="kapittel-1-paragraf-7-nummer-5">(5) <i>Sensur:</i> Sluttvurdering av studenten sine kunnskaper, ferdigheter og generell kompetanse.</article><article class="numberedLegalP" data-numerator="6" id="kapittel-1-paragraf-7-nummer-6">(6) <i>Studieplan:</i> En helhetlig plan som viser utdanningens innhold og organisering, forventet læringsutbytte, lærings- og vurderingsformer samt obligatoriske arbeidskrav og eksamensgjennomføring.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2019-12-06-2222/KAPITTEL_2"><h2>Kapittel 2: Opptak</h2><article class="legalArticle" data-lovdata-URL="LTI/forskrift/2019-12-06-2222/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Formelt opptaksgrunnlag</span></h3><article class="legalP" id="kapittel-2-paragraf-1-ledd-1">Formelt opptaksgrunnlag er fullført og bestått videregående opplæring i det aktuelle fagområdet Det henvises til den aktuelle studieplan for opptakskrav til det enkelte studium.</article></article><article class="legalArticle" data-lovdata-URL="LTI/forskrift/2019-12-06-2222/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Betinget opptak</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Søkere som grunnet spesielle omstendigheter ikke kunne avlegge eksamen og derfor ikke er kvalifisert for opptak til fagskolen, kan søke studieplass med betinget opptak. Med spesielle omstendigheter menes sykdom, ulykker, eller dødsfall i nær familie.</article><article class="numberedLegalP" data-numerator="2" id="kapittel-2-paragraf-2-nummer-2">(2) Fag- eller svennebrevprøve lagt til høstsemesteret, kvalifiserer for betinget opptak. Disse søkerne kan tas opp under forbehold om at gyldig dokumentasjon på at fag- eller svenneprøven skal avlegges påfølgende semester, fremlegges for skolen.</article><article class="numberedLegalP" data-numerator="3" id="kapittel-2-paragraf-2-nummer-3">(3) Søker beholder plassen i tre uker fra søker skulle kunne gjort seg kjent med resultatene fra avlagt eksamen.</article><article class="numberedLegalP" data-numerator="4" id="kapittel-2-paragraf-2-nummer-4">(4) Studenter som er tatt opp etter bestemmelsene om betinget opptak kan ikke reservere studieplassen.</article><article class="numberedLegalP" data-numerator="5" id="kapittel-2-paragraf-2-nummer-5">(5) Studenter som er tatt opp etter betinget opptak og har gjennomført eksamen, får ikke denne godkjent om ikke opptakskravet oppfylles innen andre semester.</article><article class="numberedLegalP" data-numerator="6" id="kapittel-2-paragraf-2-nummer-6">(6) Dersom skolen ikke mottar dokumentasjon på avlagt og bestått eksamen eller fag-/svenneprøve innen oppstart av andre semester, mister studenten studieplassen.</article><article class="numberedLegalP" data-numerator="7" id="kapittel-2-paragraf-2-nummer-7">(7) Det gjennomføres kun betinget opptak dersom det er ledige plasser etter at studenter med innsendt dokumentasjon er tatt opp.</article></article><article class="legalArticle" data-lovdata-URL="LTI/forskrift/2019-12-06-2222/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Søknad om studieplass og opptak</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Innsøking til fagskoleutdanninger på Norges grønne fagskole – Vea gjøres gjennom Samordna opptak. Søknadsfristen er 15. april.</article><article class="numberedLegalP" data-numerator="2" id="kapittel-2-paragraf-3-nummer-2">(2) Ordinært opptak forberedes og gjennomføres av Samordna opptak.</article><article class="numberedLegalP" data-numerator="3" id="kapittel-2-paragraf-3-nummer-3">(3) Ledige studieplasser etter gjennomført ordinært opptak, kan tilbys kvalifiserte søkere av fagskolen selv. Søknader behandles i rekkefølgen de mottas.</article><article class="numberedLegalP" data-numerator="4" id="kapittel-2-paragraf-3-nummer-4">(4) Dersom det er venteliste etter ordinært opptak, og det blir ledige studieplasser etter studiestart, skal fagskolen tilby ledige studieplasser til søkerne på venteliste.</article><article class="numberedLegalP" data-numerator="5" id="kapittel-2-paragraf-3-nummer-5">(5) Ti dager etter studiestart kan ledige studieplasser tilbys kvalifiserte søkere uten hensyn til rangeringsbestemmelser.</article><article class="numberedLegalP" data-numerator="6" id="kapittel-2-paragraf-3-nummer-6">(6) Søkere som er tatt opp som student ved Norges grønne fagskole – Vea kan søke permisjon fra studieplassen og få to års permisjon dersom det foreligger vektig grunn for dette. Sykdom, svangerskap/barsel, verneplikt eller andre vektige grunner kan kvalifisere for permisjon. Den som får innvilget permisjon, får reservert studieplassen til neste gang studiet har ordinær studiestart. Det gis i utgangspunktet inntil to års permisjon.</article><article class="numberedLegalP" data-numerator="7" id="kapittel-2-paragraf-3-nummer-7">(7) Søknad om permisjon med dokumentasjon skal sendes fagskolen innen tre uker fra tilbudet om studieplass ble mottatt.</article></article><article class="legalArticle" data-lovdata-URL="LTI/forskrift/2019-12-06-2222/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Rangering ved opptak</span></h3><article class="numberedLegalP" data-numerator="1" id="kapittel-2-paragraf-4-nummer-1">(1) Rangering for opptak til fagskoleutdanninger skjer ved kvalifisering og rangering ved utregning av poeng. Grunnlaget for rangeringen er karakterdokumentasjonen som kvalifiserer søkeren til fagskoleutdanningen samt eventuelle tilleggspoeng.</article><article class="numberedLegalP" data-numerator="2" id="kapittel-2-paragraf-4-nummer-2">(2) Karakterpoeng er gjennomsnitt av alle tallkarakterer med inntil to desimaler multiplisert med 10.</article><article class="numberedLegalP" data-numerator="3" id="kapittel-2-paragraf-4-nummer-3">(3) Ett fag- eller svennebrev gir 10 poeng. Søkere med flere fagbrev som inngår i kvalifikasjonsgrunnlaget gis 5 poeng for fagbrev nummer to.</article><article class="numberedLegalP" data-numerator="4" id="kapittel-2-paragraf-4-nummer-4">(4) Fag- eller svennebrev med bestått meget godt gis ytterligere 5 poeng for første fagbrev og to poeng for det andre.</article><article class="numberedLegalP" data-numerator="5" id="kapittel-2-paragraf-4-nummer-5">(5) Relevant yrkespraksis utover læretiden gis 1 poeng per 6. måneds fulltids praksis. Det kan gis totalt 10 poeng for praksis.</article><article class="numberedLegalP" data-numerator="6" id="kapittel-2-paragraf-4-nummer-6">(6) Søkere med høg poengsum rangeres foran søkere med lav poengsum. Dersom søkere har lik poengsum, skal søker med høyest alder gå foran den med lavest alder.</article></article><article class="legalArticle" data-lovdata-URL="LTI/forskrift/2019-12-06-2222/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Rangering av søkere som ikke kan poengberegnes</span></h3><article class="legalP" id="kapittel-2-paragraf-5-ledd-1">Kvalifiserte søkere som ikke kan poengberegnes, skal rangeres ved hjelp av individuell skjønnsmessig vurdering. De skal ha likeverdige ferdigheter og kunnskaper som de som tas opp på grunnlag av ordinær poengberegning.</article></article><article class="legalArticle" data-lovdata-URL="LTI/forskrift/2019-12-06-2222/§2-5-1" data-name="§2-5-1" id="kapittel-2-paragraf-6"><h3 class="legalArticleHeader"><span class="legalArticleValue">§ 2-5-1</span>. <span class="legalArticleTitle">Opptak på grunnlag av realkompetanse</span></h3><article class="numberedLegalP" data-numerator="1" id="kapittel-2-paragraf-6-nummer-1">(1) Dersom søker ikke tilfredsstiller det formelle opptakskravet til en fagskoleutdanning og har fylt 23 år, vil kandidaten kunne søke fagskolen om realkompetansevurdering jamfør Norges grønne fagskole – Vea sine retningslinjer for realkompetansevurdering: Denne finnes på fagskolens hjemmeside.</article><article class="numberedLegalP" data-numerator="2" id="kapittel-2-paragraf-6-nummer-2">(2) Realkompetanse er all kompetanse som er tilegnet gjennom formell, ikke-formell eller uformell læring. Realkompetanse vurderes opp mot det formelle opptakskravet.<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-6-nummer-2-punkt-1"><article class="legalP" id="kapittel-2-paragraf-6-nummer-2-punkt-1-ledd-1">Søkeren må ha fylt 23 år i opptaksåret for å bli realkompetansevurdert. Yrkespraksisen må være relevant til studieprogrammet det søkes på og kan være opparbeidet gjennom arbeids- og samfunnsliv, frivillig sektor, utdanning, kurs eller annet.</article></article></li><li data-li-identifier="b." data-name="b."><article class="listArticle" id="kapittel-2-paragraf-6-nummer-2-punkt-2"><article class="legalP" id="kapittel-2-paragraf-6-nummer-2-punkt-2-ledd-1">Ved behov kan opptaksprøve benyttes ved opptak til enkelte fagskolestudier. Det henvises til den aktuelle studieplanen for mer informasjon om realkompetansevurdering til studiet.</article></article></li><li data-li-identifier="c." data-name="c."><article class="listArticle" id="kapittel-2-paragraf-6-nummer-2-punkt-3"><article class="legalP" id="kapittel-2-paragraf-6-nummer-2-punkt-3-ledd-1">Ved henvendelse fra søkere som ønsker realkompetansevurdering, vil fagskolen veilede og hjelpe søker i søknadsprosessen frem til realkompetansevurdering.</article></article></li><li data-li-identifier="d." data-name="d."><article class="listArticle" id="kapittel-2-paragraf-6-nummer-2-punkt-4"><article class="legalP" id="kapittel-2-paragraf-6-nummer-2-punkt-4-ledd-1">Realkompetansevurdering gjennomføres av Norges grønne fagskole – Vea.</article></article></li></ul></article></article><article class="legalArticle" data-lovdata-URL="LTI/forskrift/2019-12-06-2222/§2-5-2" data-name="§2-5-2" id="kapittel-2-paragraf-7"><h3 class="legalArticleHeader"><span class="legalArticleValue">§ 2-5-2</span>. <span class="legalArticleTitle">Søkere med utenlandsk utdanning</span></h3><article class="numberedLegalP" data-numerator="1" id="kapittel-2-paragraf-7-nummer-1">(1) Søkere med utdanning fra andre land enn Norge kan søke om realkompetansevurdering. Se § 2-5-1 i dette dokumentet.</article><article class="numberedLegalP" data-numerator="2" id="kapittel-2-paragraf-7-nummer-2">(2) Utenlandske søkere fra Norden som kan tas opp etter ordinært opptakskrav eller etter realkompetanse, kan tas opp uten tilleggskrav i norsk.</article><article class="numberedLegalP" data-numerator="3" id="kapittel-2-paragraf-7-nummer-3">(3) Utenlandske søkere som kan tas opp etter ordinært opptakskrav eller etter realkompetanse og som ikke er fra Norden, må dokumentere kunnskaper i norsk på minimum nivå B1. Eksempel er Norskprøven med ferdigheter på minimum nivå B1 i alle delferdigheter.</article></article><article class="legalArticle" data-lovdata-URL="LTI/forskrift/2019-12-06-2222/§2-6" data-name="§2-6" id="kapittel-2-paragraf-8"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Politiattest</span></h3><article class="numberedLegalP" data-numerator="1" id="kapittel-2-paragraf-8-nummer-1">(1) Krav om politiattest gjelder der studenten kan komme i kontakt med mindreårige som en del av klinisk undervisning eller praksisopplæring. Dette gjelder når studenter skal utføre oppgaver som innebærer tillits- eller ansvarsforhold overfor mindreårige.</article><article class="numberedLegalP" data-numerator="2" id="kapittel-2-paragraf-8-nummer-2">(2) Studenter som deltar i praksisopplæring eller klinisk undervisning der det er krav til politiattest for yrket, skal fremlegge dette.</article><article class="numberedLegalP" data-numerator="3" id="kapittel-2-paragraf-8-nummer-3">(3) Det skal fremkomme informasjon om at det er krav til politiattest i brevet som studenten mottar med tilbud om studieplass.</article><article class="numberedLegalP" data-numerator="4" id="kapittel-2-paragraf-8-nummer-4">(4) Studentene skal, samtidig som de takker ja til studieplassen, bekrefte at de kjenner til regelverket om politiattest og at de innen fristen vil levere attest relevant for opptak til studiet.</article><article class="numberedLegalP" data-numerator="5" id="kapittel-2-paragraf-8-nummer-5">(5) Studenten skal sende politiattest til studiestedet innen fire uker fra tilbud om studieplass er mottatt og attesten skal ikke være eldre enn tre måneder.</article><article class="numberedLegalP" data-numerator="6" id="kapittel-2-paragraf-8-nummer-6">(6) Den som ikke fremlegger politiattest, jamfør reglene i denne forskriften, kan ikke delta i praksis eller klinisk undervisning og vil dermed ikke kunne fullføre utdanningen og motta vitnemål. Det kan gjøres unntak om årsaken ligger utenfor vedkommende students kontroll.</article><article class="numberedLegalP" data-numerator="7" id="kapittel-2-paragraf-8-nummer-7">(7) Ved behandling av politiattest med merknad, skal studenten bidra til å belyse forholdet ved å fremlegge dokumentasjon som ligger til grunn for forholdet rundt merknaden. Senest innen 10 dager fra mottatt dokumentasjon skal fagskolen legge frem politiattesten for lokal klagenemnd. Oversikt over innhold og veiledning i klinisk undervisning eller praksisstudier, samt en begrunnelse for hvorvidt studenten skal utelukkes eller ikke, skal legges ved. Studenten skal ha kopi av oversendte dokumenter og gis frist på 14 dager til å uttale seg.</article><article class="numberedLegalP" data-numerator="8" id="kapittel-2-paragraf-8-nummer-8">(8) Lokal klagenemnd skal behandle saken innen 4 uker etter at den er mottatt. De skal vurdere om hensynet til pasienter, brukere, barn eller andre sårbare grupper skal føre til utestengelse av studenten. Studenten kan innkalles om nødvendig.</article><article class="numberedLegalP" data-numerator="9" id="kapittel-2-paragraf-8-nummer-9">(9) Studenten kan ikke delta i klinisk undervisning eller praksis før det er fattet vedtak i saken.</article><article class="numberedLegalP" data-numerator="10" id="kapittel-2-paragraf-8-nummer-10">(10) Politiattesten oppbevares i samsvar med politiregisterforskriften § 37-2.</article><article class="numberedLegalP" data-numerator="11" id="kapittel-2-paragraf-8-nummer-11">(11) Opplysninger gitt gjennom politiattest er taushetsbelagt og brudd på dette kan straffes etter straffeloven § 209 og § 210.</article><article class="numberedLegalP" data-numerator="12" id="kapittel-2-paragraf-8-nummer-12">(12) Nasjonal klagenemnd er klageinstans.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2019-12-06-2222/KAPITTEL_3"><h2>Kapittel 3: Forhold knyttet til undervisning og studietiden</h2><article class="legalArticle" data-lovdata-URL="LTI/forskrift/2019-12-06-2222/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Godskriving og fritak</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Fritak og godskriving søkes via eget skjema senest innen tre uker etter at utdanningen har startet. Det må vedlegges godkjent dokumentasjon på omfang og innhold av ervervet kompetanse det søkes fritak/godskriving for. Det benyttes eget søknadsskjema.</article><article class="numberedLegalP" data-numerator="2" id="kapittel-3-paragraf-1-nummer-2">(2) Utgangspunktet for vurdering av fritak og godskriving skal være læringsutbyttebeskrivelsene for den aktuelle utdanningen eller det aktuelle emnet og studiepoeng eller andre vurderinger av omfang, nivå og arbeidsbelastning. Læringsutbytte skal være sammenfallende med kompetansen det søkes fritak/godskriving for.</article><article class="numberedLegalP" data-numerator="3" id="kapittel-3-paragraf-1-nummer-3">(3) En student kan søke om fritak for emner når det kan dokumenteres at tilsvarende emne, eller emne på et høyere nivå, er gjennomført og bestått. Studenter som kan dokumentere relevant praksiserfaring, utdanning eller annet; det vil si formell, ikke-formell, uformell kompetanse, kan gis fritak gjennom realkompetansevurdering. Fritak skal bygge på fagskolens vurdering.</article><article class="numberedLegalP" data-numerator="4" id="kapittel-3-paragraf-1-nummer-4">(4) Dersom en student har gjennomført deler av utdanningen ved annet studiested, kan studenten søke godskriving for dette ved Veas fagskolestudier. Utdanningen må oppfylle de faglige kravene for emnene det søkes om godskriving for. Godskriving kan bare skje mellom fagskoleutdanninger på samme eller nært beslektede fagområde. Det skal ikke gis dobbel uttelling for samme faginnhold.</article><article class="numberedLegalP" data-numerator="5" id="kapittel-3-paragraf-1-nummer-5">(5) Rektor fatter vedtak om godskriving og fritak.</article><article class="numberedLegalP" data-numerator="6" id="kapittel-3-paragraf-1-nummer-6">(6) Vedtak om fritak og godskriving er enkeltvedtak og kan påklages til lokal klagenemnd. Se for øvrig kapittel 5 Klagebehandling.</article></article><article class="legalArticle" data-lovdata-URL="LTI/forskrift/2019-12-06-2222/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Vurdering av skikkethet</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Fagskolen skal vurdere om studentene er skikket for yrket. Dette gjelder studenter på fagskoleutdanninger som utdanner til fremtidig yrkesutøvelse der studenten kan utgjøre fare for liv, fysisk og/eller psykisk, eller fare for rettigheter og sikkerhet til barn eller unge og voksne i sårbare situasjoner. Vurderingen skal skje gjennom hele utdanningen.</article><article class="numberedLegalP" data-numerator="2" id="kapittel-3-paragraf-2-nummer-2">(2) Det skal foretas skikkethetsvurdering på fagskolestudiet Grønn helse.</article><article class="numberedLegalP" data-numerator="3" id="kapittel-3-paragraf-2-nummer-3">(3) En student er uskikket om ett eller flere av følgende kriterier er oppfylt:<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-2-nummer-3-punkt-1"><article class="legalP" id="kapittel-3-paragraf-2-nummer-3-punkt-1-ledd-1">Viser manglende vilje eller evne til omsorg, forståelse, innlevelse og respekt for barn, unge og voksne i sårbare situasjoner</article></article></li><li data-li-identifier="b." data-name="b."><article class="listArticle" id="kapittel-3-paragraf-2-nummer-3-punkt-2"><article class="legalP" id="kapittel-3-paragraf-2-nummer-3-punkt-2-ledd-1">Viser manglende vilje eller evne til å endre uakseptabel atferd i samsvar med faglig veiledning</article></article></li><li data-li-identifier="c." data-name="c."><article class="listArticle" id="kapittel-3-paragraf-2-nummer-3-punkt-3"><article class="legalP" id="kapittel-3-paragraf-2-nummer-3-punkt-3-ledd-1">Opptrer ikke i tråd med regelverk for helse, miljø og sikkerhet, prosedyrer og kvalitetssystemer og dette kan utgjøre fare for liv og helse</article></article></li><li data-li-identifier="d." data-name="d."><article class="listArticle" id="kapittel-3-paragraf-2-nummer-3-punkt-4"><article class="legalP" id="kapittel-3-paragraf-2-nummer-3-punkt-4-ledd-1">Viser truende eller krenkende atferd i studiesituasjonen, eller overfor barn, unge eller voksne i sårbare situasjoner.</article></article></li></ul></article><article class="numberedLegalP" data-numerator="4" id="kapittel-3-paragraf-2-nummer-4">(4) Fagskolen skal ha skikkethetsnemnd alene eller sammen med en annen fagskole. Den oppnevnes av fagskolestyret og skal inneholde:<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-2-nummer-4-punkt-1"><article class="legalP" id="kapittel-3-paragraf-2-nummer-4-punkt-1-ledd-1">Faglig leder eller tilsvarende (leder av nemnda med dobbeltstemme, 3 år)</article></article></li><li data-li-identifier="b." data-name="b."><article class="listArticle" id="kapittel-3-paragraf-2-nummer-4-punkt-2"><article class="legalP" id="kapittel-3-paragraf-2-nummer-4-punkt-2-ledd-1">To faglærere (3 år)</article></article></li><li data-li-identifier="c." data-name="c."><article class="listArticle" id="kapittel-3-paragraf-2-nummer-4-punkt-3"><article class="legalP" id="kapittel-3-paragraf-2-nummer-4-punkt-3-ledd-1">To fra praksisfeltet (3 år)</article></article></li><li data-li-identifier="d." data-name="d."><article class="listArticle" id="kapittel-3-paragraf-2-nummer-4-punkt-4"><article class="legalP" id="kapittel-3-paragraf-2-nummer-4-punkt-4-ledd-1">To studenter (ett år)</article></article></li><li data-li-identifier="e." data-name="e."><article class="listArticle" id="kapittel-3-paragraf-2-nummer-4-punkt-5"><article class="legalP" id="kapittel-3-paragraf-2-nummer-4-punkt-5-ledd-1">En ekstern med master i rettsvitenskap (3 år) eller juridisk embetseksamen.</article></article></li></ul><p class="leddfortsettelse">Vea har felles skikkethetsnemnd med Fagskolen Innlandet.</p></article><article class="numberedLegalP" data-numerator="5" id="kapittel-3-paragraf-2-nummer-5">(5) Fagskolen skal ha en skikkethetsansvarlig. Denne kan være medlem av skikkethetsnemnda og skal innstille til nemnda. Studiekoordinator for de aktuelle studiene er skikkethetsansvarlig ved Vea.<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-2-nummer-5-punkt-1"><article class="legalP" id="kapittel-3-paragraf-2-nummer-5-punkt-1-ledd-1">Tvil om skikkethet skal meldes skikkethetsansvarlig skriftlig. Åpenbart ugrunnet tvilsmelding skal ikke behandles.</article></article></li><li data-li-identifier="b." data-name="b."><article class="listArticle" id="kapittel-3-paragraf-2-nummer-5-punkt-2"><article class="legalP" id="kapittel-3-paragraf-2-nummer-5-punkt-2-ledd-1">Studenten skal varsles skriftlig om at det foreligger tvil.</article></article></li><li data-li-identifier="c." data-name="c."><article class="listArticle" id="kapittel-3-paragraf-2-nummer-5-punkt-3"><article class="legalP" id="kapittel-3-paragraf-2-nummer-5-punkt-3-ledd-1">Skikkethetsansvarlig innkaller studenten til samtale der saken blir så godt belyst som mulig. Studenten skal få tilbud om utvidet veiledning og oppfølging med mindre det er åpenbart at slik veiledning ikke vil hjelpe studenten. Det skal skrives referat fra samtalen og eventuelle planer for utvidet oppfølging. Praksisperioder kan utsettes.</article></article></li><li data-li-identifier="d." data-name="d."><article class="listArticle" id="kapittel-3-paragraf-2-nummer-5-punkt-4"><article class="legalP" id="kapittel-3-paragraf-2-nummer-5-punkt-4-ledd-1">Dersom eventuell oppfølging og veiledning ikke medfører nødvendig endring, skal skikkethetsansvarlig fremme saken for skikkethetsnemnda. All nødvendig skriftlig dokumentasjon skal følge saken.</article></article></li><li data-li-identifier="e." data-name="e."><article class="listArticle" id="kapittel-3-paragraf-2-nummer-5-punkt-5"><article class="legalP" id="kapittel-3-paragraf-2-nummer-5-punkt-5-ledd-1">Studenten skal varsles i god tid om nemndmøtet og ha mulighet til å fremlegge sine synspunkter for nemnda før møtet.</article></article></li></ul></article><article class="numberedLegalP" data-numerator="6" id="kapittel-3-paragraf-2-nummer-6">(6) Nemnda skal lage innstilling til fagskolens klagenemnd med en vurdering av hvorvidt studenten er skikket eller ikke, helt eller delvis utestengelse, lengde på utestengning og vilkår for å kunne gjenoppta utdanningen. Uenighet i nemnda skal fremgå og begrunnes.</article><article class="numberedLegalP" data-numerator="7" id="kapittel-3-paragraf-2-nummer-7">(7) Lokal klagenemnd fatter vedtak på bakgrunn av skikkethetsnemndas innstilling, om en student ikke er skikket og om vedtak om utestengning. Dette skal treffes i to separate vedtak.<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-2-nummer-7-punkt-1"><article class="legalP" id="kapittel-3-paragraf-2-nummer-7-punkt-1-ledd-1">Vedtak om utestenging skal opplyse studenten om at han ikke kan søke eller ta imot plass ved lignende utdanning i utestengingsperioden og at han må søke nytt opptak dersom utdanningen skal gjenopptas etter utestenging.</article></article></li><li data-li-identifier="b." data-name="b."><article class="listArticle" id="kapittel-3-paragraf-2-nummer-7-punkt-2"><article class="legalP" id="kapittel-3-paragraf-2-nummer-7-punkt-2-ledd-1">Ved utestenging kortere enn 5 år kan lokal klagenemnd stille vilkår som må være oppfylt for å gjenoppta studiet.</article></article></li></ul></article><article class="numberedLegalP" data-numerator="8" id="kapittel-3-paragraf-2-nummer-8">(8) Vitnemål for fullført utdanning forutsetter at studenten er vurdert som skikket for yrket.</article><article class="numberedLegalP" data-numerator="9" id="kapittel-3-paragraf-2-nummer-9">(9) Vedtak om at en student ikke er skikket for utdanningen kan påklages til Nasjonal klagenemnd for fagskoleutdanning. Se for øvrig kapittel 5 om klagebehandling.</article></article><article class="legalArticle" data-lovdata-URL="LTI/forskrift/2019-12-06-2222/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Bortvisning og utestenging</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) En student som tross skriftlig advarsel fra fagskolen, gjentatte ganger opptrer på en måte som virker grovt forstyrrende for medstudenters arbeid, eller for virksomheten ved fagskolen ellers, kan etter vedtak av den lokale klagenemnda bortvises fra fagskolen i inntil ett år. Hvis en student på tross av skriftlige advarsler fra fagskolen ikke etterkommer et vedtak om bortvisning, kan den lokale klagenemnda vedta å utestenge studenten fra utdanningen i inntil ett år.</article><article class="numberedLegalP" data-numerator="2" id="kapittel-3-paragraf-3-nummer-2">(2) Den lokale klagenemnda kan vedta at en student som har skapt fare for liv eller helse, eller har opptrådt grovt usømmelig overfor noen som studenten har møtt i forbindelse med undervisning eller praksisopplæring, kan utestenges fra fagskoleutdanning i inntil tre år. Det samme gjelder dersom lovfestet taushetsplikt er brutt.</article><article class="numberedLegalP" data-numerator="3" id="kapittel-3-paragraf-3-nummer-3">(3) Den lokale klagenemnda kan vedta at en student som har benyttet et falskt vitnemål, andre falske dokumenter eller annen form for uredelig opptreden jamfør fagskoleloven § 24 første og tredje ledd, eller som har fusket eller forsøkt å fuske jamfør fagskoleloven § 24 andre ledd, skal utestenges fra all utdanning ved fagskolen og fratas retten til å gå opp til eksamen ved fagskolen i inntil ett år. Tilsvarende gjelder for en student som forsettlig har medvirket.</article><article class="numberedLegalP" data-numerator="4" id="kapittel-3-paragraf-3-nummer-4">(4) Rektor kan fatte vedtak om bortvisning jamfør § 12 i fagskoleloven om ikke slik vedtak kan vente til lokal klagenemnd kommer sammen. Et slik vedtak gjelder til lokal klagenemnd kan foreta endelig vedtak.</article><article class="numberedLegalP" data-numerator="5" id="kapittel-3-paragraf-3-nummer-5">(5) En student har rett til å uttale seg før det treffes vedtak i en sak om bortvising og utestenging. Vedtaket kan påklages til Nasjonal klagenemnd for klagebehandling. Jamfør fagskoleloven § 20.</article></article><article class="legalArticle" data-lovdata-URL="LTI/forskrift/2019-12-06-2222/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Studentrepresentasjon og studentombud</span></h3><article class="numberedLegalP" data-numerator="1" id="kapittel-3-paragraf-4-nummer-1">(1) Studentene ved en fagskole kan opprette studentorgan som skal ivareta deres interesser og fremme deres synspunkter. Organet skal høres i alle saker som angår studentene.</article><article class="numberedLegalP" data-numerator="2" id="kapittel-3-paragraf-4-nummer-2">(2) Styret skal legge forholdene til rette slik at studentorganene kan drive sitt arbeid på en tilfredsstillende måte.</article><article class="numberedLegalP" data-numerator="3" id="kapittel-3-paragraf-4-nummer-3">(3) Studenter skal være representert i alle kollegiale organer som tildeles beslutningsmyndighet ved en fagskole.</article><article class="numberedLegalP" data-numerator="4" id="kapittel-3-paragraf-4-nummer-4">(4) Styret skal sørge for at alle fagskolestudenter har tilgang til et studentombud. Veas studenter har tilgang til studentombud som Vea har felles med fagskolene i Østlands-samarbeidet.</article><article class="numberedLegalP" data-numerator="5" id="kapittel-3-paragraf-4-nummer-5">(5) Studentombudet skal gi fagskolestudenter råd og hjelp i saker knyttet til deres studiesituasjon. Studentombudet kan ikke instrueres i sitt virke. Studentombudet har taushetsplikt, jf. forvaltningsloven § 13 til § 13e.</article><article class="numberedLegalP" data-numerator="6" id="kapittel-3-paragraf-4-nummer-6">(6) Ansettelse på åremål kan benyttes for studentombud. Åremålsperioden kan være fire til seks år. Ingen kan være ansatt på åremål etter denne bestemmelsen i en sammenhengende periode på mer enn tolv år.</article></article><article class="legalArticle" data-lovdata-URL="LTI/forskrift/2019-12-06-2222/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Studenter med funksjonsnedsettelse og studenter med særskilt behov</span></h3><article class="numberedLegalP" data-numerator="1" id="kapittel-3-paragraf-5-nummer-1">(1) Studenter med funksjonsnedsettelse og studenter med særskilt behov har rett til egnet individuell tilrettelegging av lærested, undervisning, læremidler og eksamen. Tilretteleggingen skal ikke innebære uforholdsmessig byrde for utdanningsinstitusjonen.</article><article class="numberedLegalP" data-numerator="2" id="kapittel-3-paragraf-5-nummer-2">(2) Tilretteleggingen skal ikke føre til reduksjon av de faglige kravene som stilles til utdanningen.</article></article><article class="legalArticle" data-lovdata-URL="LTI/forskrift/2019-12-06-2222/§3-6" data-name="§3-6" id="kapittel-3-paragraf-6"><h3 class="legalArticleHeader"><span class="legalArticleValue">§ 3-6</span>. <span class="legalArticleTitle">Forbud mot bruk av klesplagg som helt eller delvis dekker ansiktet</span></h3><article class="numberedLegalP" data-numerator="1" id="kapittel-3-paragraf-6-nummer-1">(1) Studenter eller ansatte skal ikke bruke plagg som helt eller delvis dekker ansiktet i forbindelse med undervisning eller tilsvarende. Dette gjelder også for turer eller annet tilknyttet utdanningsinstitusjonens undervisning.</article><article class="numberedLegalP" data-numerator="2" id="kapittel-3-paragraf-6-nummer-2">(2) Unntak fra punktet over gjelder når det kan begrunnes i klimatiske, pedagogiske, læringsmessige, helsemessige eller sikkerhetsmessige forhold.</article><article class="numberedLegalP" data-numerator="3" id="kapittel-3-paragraf-6-nummer-3">(3) Ansatte som gjentatte ganger har opptrådt i strid med regler for tildekking av ansiktet, kan risikere oppsigelse.</article><article class="numberedLegalP" data-numerator="4" id="kapittel-3-paragraf-6-nummer-4">(4) Studenter som har opptrådt i strid med regler for tildekking av ansiktet, skal ha skriftlig advarsel. Dersom regelbruddet gjentas, kan studenten bortvises i inntil ett år av rektor.</article><article class="numberedLegalP" data-numerator="5" id="kapittel-3-paragraf-6-nummer-5">(5) Dersom studenten ikke etterkommer vedtak om bortvisning, kan studenten utestenges fra utdanningen for inntil ett år.</article><article class="numberedLegalP" data-numerator="6" id="kapittel-3-paragraf-6-nummer-6">(6) Vedtak om utestenging vedtas av lokal klagenemnd.</article><article class="numberedLegalP" data-numerator="7" id="kapittel-3-paragraf-6-nummer-7">(7) Vedtak om bortvisning kan påklages til lokal klagenemnd.</article><article class="numberedLegalP" data-numerator="8" id="kapittel-3-paragraf-6-nummer-8">(8) Vedtak om utestenging kan påklages til Nasjonal klagenemnd.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2019-12-06-2222/KAPITTEL_4"><h2>Kapittel 4: Avsluttende vurdering, eksamen og sensur</h2><article class="legalArticle" data-lovdata-URL="LTI/forskrift/2019-12-06-2222/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Generelt om vurdering</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) Fagskolestyret skal sørge for at studentens kunnskaper, ferdigheter og generell kompetanse blir prøvd og vurdert på en upartisk og faglig betryggende måte. Vurderingen skal sikre det faglige nivået ved den aktuelle utdanning.</article><article class="numberedLegalP" data-numerator="2" id="kapittel-4-paragraf-1-nummer-2">(2) Det oppnevnes sensor når resultatet av vurderingen inngår på vitnemålet eller innregnes i karakter for utdanningen. Minst en sensor skal være ekstern i vurdering av eksamen.</article><article class="numberedLegalP" data-numerator="3" id="kapittel-4-paragraf-1-nummer-3">(3) Sensur skal foreligge innen tre uker hvis ikke særlige grunner gjør det nødvendig å bruke mer tid. Ved overskridelse av treukersfristen, skal studenten varsles. Det kan gjøres unntak fra enkelteksamener og lengre frist kan fastsettes når det ikke er mulig å skaffe det antall kvalifiserte sensorer som er nødvendig for å avvikle sensuren på tre uker.</article><article class="numberedLegalP" data-numerator="4" id="kapittel-4-paragraf-1-nummer-4">(4) Ved klage på eksamenskarakter eller ved klage på formelle feil, gjennomføres ny sensur og det benyttes minst en sensor. Denne skal ikke ha vært involvert i gjennomføringen av ordinær eksamen og skal være ekstern.</article><article class="numberedLegalP" data-numerator="5" id="kapittel-4-paragraf-1-nummer-5">(5) Se utfyllende informasjon om dette under kapittel 5: klagebehandling.</article><article class="numberedLegalP" data-numerator="6" id="kapittel-4-paragraf-1-nummer-6">(6) Det skal være ekstern evaluering av vurderingsordningen.</article></article><article class="legalArticle" data-lovdata-URL="LTI/forskrift/2019-12-06-2222/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Eksamens- og vurderingsformer</span></h3><article class="legalP" id="kapittel-4-paragraf-2-ledd-1">Ved Norges grønne fagskole – Vea beskrives vurderings- og eksamensformer i den enkelte studieplan.</article></article><article class="legalArticle" data-lovdata-URL="LTI/forskrift/2019-12-06-2222/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Karaktersystem</span></h3><article class="legalP" id="kapittel-4-paragraf-3-ledd-1">Ved vurdering av arbeidskrav og eksamen på Norges grønne fagskole – Vea brukes følgende vurderingsuttrykk: Bestått/ikke bestått eller karakter fra A–E for bestått og F for ikke bestått. Laveste karakter som godkjennes som bestått eksamen eller arbeidskrav er E. <table><thead><tr><th data-text-align="center" data-vertical-align="top"><i>Symbol</i></th><th data-text-align="center" data-vertical-align="top"><i>Betegnelse</i></th><th data-text-align="left" data-vertical-align="top"><i>Generell, ikke fagspesifikk beskrivelse av vurderingskriterier</i></th></tr></thead><tbody><tr><td data-text-align="center" data-vertical-align="top">A</td><td data-text-align="center" data-vertical-align="top">Fremragende</td><td data-text-align="left" data-vertical-align="top">Fremragende prestasjon som klart utmerker seg. Kandidaten viser svært god vurderingsevne og stor grad av selvstendighet.</td></tr><tr><td data-text-align="center" data-vertical-align="top">B</td><td data-text-align="center" data-vertical-align="top">Meget god</td><td data-text-align="left" data-vertical-align="top">Meget god prestasjon. Kandidaten viser meget god vurderingsevne og selvstendighet.</td></tr><tr><td data-text-align="center" data-vertical-align="top">C</td><td data-text-align="center" data-vertical-align="top">God</td><td data-text-align="left" data-vertical-align="top">Jevnt god prestasjon som er tilfredsstillende på de fleste områder. Kandidaten viser god vurderingsevne og selvstendighet på de viktigste områdene.</td></tr><tr><td data-text-align="center" data-vertical-align="top">D</td><td data-text-align="center" data-vertical-align="top">Nokså god</td><td data-text-align="left" data-vertical-align="top">En akseptabel prestasjon med noen vesentlige mangler. Kandidaten viser en viss grad av vurderingsevne og selvstendighet.</td></tr><tr><td data-text-align="center" data-vertical-align="top">E</td><td data-text-align="center" data-vertical-align="top">Tilstrekkelig</td><td data-text-align="left" data-vertical-align="top">Prestasjonen tilfredsstiller minimumskravene, men heller ikke mer. Kandidaten viser liten vurderingsevne og selvstendighet.</td></tr><tr><td data-text-align="center" data-vertical-align="top">F</td><td data-text-align="center" data-vertical-align="top">Ikke bestått</td><td data-text-align="left" data-vertical-align="top">Prestasjon som ikke tilfredsstiller de faglige minimumskravene. Kandidaten viser både manglende vurderingsevne og selvstendighet.</td></tr></tbody></table></article></article><article class="legalArticle" data-lovdata-URL="LTI/forskrift/2019-12-06-2222/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Emnevurdering</span></h3><article class="numberedLegalP" data-numerator="1" id="kapittel-4-paragraf-4-nummer-1">(1) I hvert emne skal det foretas en sluttvurdering av studenten i forhold til emnets læringsutbytter. Dette skal være en helhetsvurdering av studentens kunnskaper, ferdigheter og generelle kompetanse i emnet.</article><article class="numberedLegalP" data-numerator="2" id="kapittel-4-paragraf-4-nummer-2">(2) Grunnlag og kriterier for vurdering er beskrevet i den enkelte studieplan.</article><article class="numberedLegalP" data-numerator="3" id="kapittel-4-paragraf-4-nummer-3">(3) Dersom en student ikke består obligatorisk arbeidskrav i et emne, skal studenten få varsel om dette, en veiledning på hva som må til for å bestå og en ny frist for å rette opp forholdet. Studenten har tre forsøk på å bestå arbeidskravet. Så fort faglærer blir kjent med at studenten står i fare for å ikke bestå et emne, skal studenten motta varsel om dette. Før det tredje forsøket skal det varsles om at studenten står i fare for ikke å bestå emnet og dermed for ikke å kunne gå opp til eksamen.</article><article class="numberedLegalP" data-numerator="4" id="kapittel-4-paragraf-4-nummer-4">(4) Det er faglærer som foretar sluttvurdering i emnet og som er ansvarlig for at studenten varsles dersom det er fare for ikke å bestå emnet.</article><article class="numberedLegalP" data-numerator="5" id="kapittel-4-paragraf-4-nummer-5">(5) 1. varsel må gis i rimelig tid før eksamen slik at studenten har mulighet til å rette opp nødvendige forhold slik at arbeidskravet kan bestås før eksamen. Se for øvrig § 5-4 – Rett til å klage på arbeidskrav.</article><article class="numberedLegalP" data-numerator="6" id="kapittel-4-paragraf-4-nummer-6">(6) En student som ikke består et emne, må søke om å få gjennomføre emnet på nytt jamfør emnets gjennomføringstakt. Det må betales for deltakelse på emnet. Når emnet er bestått, kan eksamen der emnet inngår gjennomføres. Dersom det er tverrfaglig slutteksamen på studiet, kan studenten først få gjennomføre denne når alle emner som inngår er bestått.</article><article class="numberedLegalP" data-numerator="7" id="kapittel-4-paragraf-4-nummer-7">(7) Vedtak om sensur kan påklages. Klagen sendes studieadministrasjonen og leder for fagskolen vil iverksette ny sensur. En student kan ikke påklage karakterfastsetting etter ny sensur, og ny karakterfastsetting kan være både til gunst og ugunst for klager. Det henvises for øvrig til kapittel 5: Klagebehandling.</article></article><article class="legalArticle" data-lovdata-URL="LTI/forskrift/2019-12-06-2222/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Vurdering av praksis</span></h3><article class="numberedLegalP" data-numerator="7" id="kapittel-4-paragraf-5-nummer-1">(7) Dersom en student avbryter en praksisperiode uten dokumentert grunn, blir praksisperioden vurdert til ikke bestått.</article><article class="numberedLegalP" data-numerator="8" id="kapittel-4-paragraf-5-nummer-2">(8) Ved ikke bestått praksis, har studenten krav på å få tilrettelagt den aktuelle perioden én (1) gang til. Får studenten vurdert samme praksisperiode til «ikke bestått» to (2) ganger, mister studenten studieplassen.</article><article class="numberedLegalP" data-numerator="9" id="kapittel-4-paragraf-5-nummer-3">(9) All sluttvurdering kan påklages. Klagen sendes studieadministrasjonen og rektor fatter vedtak i saken. Det henvises for øvrig til kapittel 5; Klagebehandling.</article></article><article class="legalArticle" data-lovdata-URL="LTI/forskrift/2019-12-06-2222/§4-6" data-name="§4-6" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>. <span class="legalArticleTitle">Vilkår for å gå opp til eksamen</span></h3><article class="numberedLegalP" data-numerator="1" id="kapittel-4-paragraf-6-nummer-1">(1) En student har rett til å fremstille seg til eksamen dersom vurderingsgrunnlaget i alle emner som inngår i eksamen er bestått.</article><article class="numberedLegalP" data-numerator="2" id="kapittel-4-paragraf-6-nummer-2">(2) Studenter som er tatt opp til et studium blir automatisk oppmeldt til eksamen.</article><article class="numberedLegalP" data-numerator="3" id="kapittel-4-paragraf-6-nummer-3">(3) For å ha rett til å gå opp til eksamen, må studenten ha betalt semesteravgiften innen fastsatt frist.</article></article><article class="legalArticle" data-lovdata-URL="LTI/forskrift/2019-12-06-2222/§4-7" data-name="§4-7" id="kapittel-4-paragraf-7"><h3 class="legalArticleHeader"><span class="legalArticleValue">§ 4-7</span>. <span class="legalArticleTitle">Antall forsøk til eksamen</span></h3><article class="legalP" id="kapittel-4-paragraf-7-ledd-1">En student har rett til å fremstille seg tre ganger til samme eksamen. Dersom en student unnlater å møte til eksamen uten gyldig grunn, regnes det som om studenten har gått opp til eksamen én gang.</article></article><article class="legalArticle" data-lovdata-URL="LTI/forskrift/2019-12-06-2222/§4-8" data-name="§4-8" id="kapittel-4-paragraf-8"><h3 class="legalArticleHeader"><span class="legalArticleValue">§ 4-8</span>. <span class="legalArticleTitle">Fravær ved eksamen</span></h3><article class="numberedLegalP" data-numerator="1" id="kapittel-4-paragraf-8-nummer-1">(1) En student som på grunn av sykdom eller annen vektig grunn ikke kan møte til eksamen, må umiddelbart gi skolen beskjed.</article><article class="numberedLegalP" data-numerator="2" id="kapittel-4-paragraf-8-nummer-2">(2) Gyldig fravær er fravær på grunn av dokumentert sykdom eller annen dokumentert tvingende fraværsgrunn. Dokumentasjon på fravær ved eksamen skal leveres til skolen så raskt som mulig og senest innen to dager etter at eksamen er påbegynt.</article><article class="numberedLegalP" data-numerator="3" id="kapittel-4-paragraf-8-nummer-3">(3) Studenter som ønsker å trekke seg fra en eksamen de er meldt opp til, må gjøre dette senest en måned før eksamen starter. Det teller som et eksamensforsøk dersom studenten trekker seg når det er mindre enn en måned til eksamen starter. Trekkfristen gjelder for alle typer eksamener ved fagskolen.</article></article><article class="legalArticle" data-lovdata-URL="LTI/forskrift/2019-12-06-2222/§4-9" data-name="§4-9" id="kapittel-4-paragraf-9"><h3 class="legalArticleHeader"><span class="legalArticleValue">§ 4-9</span>. <span class="legalArticleTitle">Utsatt eksamen og forbedringseksamen</span></h3><article class="numberedLegalP" data-numerator="1" id="kapittel-4-paragraf-9-nummer-1">(1) En student som har gyldig fravær eller som er vurdert til ikke bestått ved ordinær eksamen, kan melde seg opp vederlagsfritt til ny eksamen neste gang denne eksamen gjennomføres. Benyttes ikke dette tilbudet, vil det påløpe eksamensavgift ved ny eksamen.</article><article class="numberedLegalP" data-numerator="2" id="kapittel-4-paragraf-9-nummer-2">(2) Studenten kan søke om å få gjennomføre eksamen utenom eksamens gjennomføringstakt. Dersom dette innvilges, skal det utarbeides ny eksamen for studenten og han/hun må betale for eksamensgjennomføringen.</article><article class="numberedLegalP" data-numerator="3" id="kapittel-4-paragraf-9-nummer-3">(3) En student som ønsker å forbedre en eksamenskarakter, må søke om å gå opp til ny eksamen ved neste eksamensperiode. Eksamensavgift må betales av den enkelte student før eksamensgjennomføringen. Eksamensavgiften blir opplyst om av studieadministrasjonen. Forbedringseksamen kan maksimalt avlegges en gang, og det forutsettes at samlede eksamensforsøk ikke overstiger tre forsøk. Den siste eksamenskarakteren vil være den gjeldende.</article><article class="numberedLegalP" data-numerator="4" id="kapittel-4-paragraf-9-nummer-4">(4) Oppmelding til ny eksamen må gjøres senest 3 uker før eksamen skal avlegges.</article></article><article class="legalArticle" data-lovdata-URL="LTI/forskrift/2019-12-06-2222/§4-10" data-name="§4-10" id="kapittel-4-paragraf-10"><h3 class="legalArticleHeader"><span class="legalArticleValue">§ 4-10</span>. <span class="legalArticleTitle">Eksamen under særskilt tilrettelegging</span></h3><article class="numberedLegalP" data-numerator="1" id="kapittel-4-paragraf-10-nummer-1">(1) Studenter som har krav på særskilt tilrettelegging under eksamen, må søke om dette senest 3 uker etter skolestart. Søknaden må følges av dokumentasjon fra sakkyndig.</article><article class="numberedLegalP" data-numerator="2" id="kapittel-4-paragraf-10-nummer-2">(2) Studenter som får akutt behov for tilrettelegging, må søke om dette så snart som mulig etter at behovet oppstår. Søknaden må følges av dokumentasjon fra sakkyndig.</article><article class="numberedLegalP" data-numerator="3" id="kapittel-4-paragraf-10-nummer-3">(3) Studenter med dysleksi eller andre lese- og skrivevansker, eller studenter med annet morsmål enn norsk, kan etter eget ønske få lagt ved eksamensbesvarelsen en anonymisert attest som stadfester dette.</article><article class="numberedLegalP" data-numerator="4" id="kapittel-4-paragraf-10-nummer-4">(4) Tilrettelegging skal ikke føre til reduksjon av de faglige kravene. Eksempler på tilrettelegging kan være utvidet tid, bruk av ordbok eller andre spesielle hjelpemidler og alternativ eksamensform. Det gis i utgangspunktet ikke utvidet tid ved hjemmeeksamen, praktisk prøve, mappevurdering og praktisk prosjekt.</article><article class="numberedLegalP" data-numerator="5" id="kapittel-4-paragraf-10-nummer-5">(5) Studieadministrasjonen fatter vedtak om særskilt tilrettelegging av eksamen på bakgrunn av søknad og dokumentasjon. Vedtaket er et enkeltvedtak som kan påklages til lokal klagenemnd. Klagebehandling skal sluttføres i god tid før eksamen. Se for øvrig kapittel 5: Klagebehandling.</article></article><article class="legalArticle" data-lovdata-URL="LTI/forskrift/2019-12-06-2222/§4-11" data-name="§4-11" id="kapittel-4-paragraf-11"><h3 class="legalArticleHeader"><span class="legalArticleValue">§ 4-11</span>. <span class="legalArticleTitle">Sensur</span></h3><article class="numberedLegalP" data-numerator="1" id="kapittel-4-paragraf-11-nummer-1">(1) Rektor for fagskolen er ansvarlig for at det oppnevnes sensor når vurderingen inngår på vitnemålet.</article><article class="numberedLegalP" data-numerator="2" id="kapittel-4-paragraf-11-nummer-2">(2) For å ivareta habilitet og yrkesrelevans ved vurdering av eksamen, skal det benyttes to sensorer, hvorav en ekstern.</article><article class="numberedLegalP" data-numerator="3" id="kapittel-4-paragraf-11-nummer-3">(3) Sensur av eksamen fastsettes i fellesskap mellom ekstern og intern sensor. Dersom det ikke er enighet om en karakter, avgjør ekstern sensor.</article><article class="numberedLegalP" data-numerator="4" id="kapittel-4-paragraf-11-nummer-4">(4) Sensuren skal foreligge senest innen tre uker etter avlagt eksamen. Ved avvik fra dette med mer enn tre ukers sensur, skal studenten varsles og forventet sluttdato for sensur skal opplyses om.</article><article class="numberedLegalP" data-numerator="5" id="kapittel-4-paragraf-11-nummer-5">(5) Ekstern sensor skal ha relevant utdanning eller lang yrkeserfaring innen det aktuelle fagområdet.</article><article class="numberedLegalP" data-numerator="6" id="kapittel-4-paragraf-11-nummer-6">(6) Vedtak om sensur kan påklages. Klagen sendes studieadministrasjonen, og leder for fagskolen vil i samarbeid med studieadministrasjonen iverksette ny sensur. En student kan ikke påklage karakterfastsetting etter ny sensur, og ny karakterfastsetting kan være både til gunst og ugunst for klager. Det henvises for øvrig til kapittel 5: Klagebehandling.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2019-12-06-2222/KAPITTEL_5"><h2>Kapittel 5: Klagebehandling</h2><article class="legalArticle" data-lovdata-URL="LTI/forskrift/2019-12-06-2222/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Klageordning og klageorganer</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) Klage må fremsettes skriftlig til den som har truffet vedtaket; førsteinstans, innen 3 uker etter at vedtaket har kommet fram til klager.</article><article class="numberedLegalP" data-numerator="2" id="kapittel-5-paragraf-1-nummer-2">(2) Førsteinstansen kan oppheve eller endre vedtaket til gunst for klager. Dersom klagen ikke tas til følge, skal den automatisk sendes videre fra fagskolen til enten Nasjonal klagenemnd eller til lokal klagenemnd. Se føringer for dette i § 5-1 femte og syvende ledd.</article><article class="numberedLegalP" data-numerator="3" id="kapittel-5-paragraf-1-nummer-3">(3) Fagskolestyret har en lokal klagenemnd som skal behandle klager over enkeltvedtak som ikke behandles av Nasjonal klagenemnd.</article><article class="numberedLegalP" data-numerator="4" id="kapittel-5-paragraf-1-nummer-4">(4) Vedtak fattet av klageinstansen er endelig. I en klagesak skal det alltid gis begrunnelse for vedtaket jamfør fvl. § 24.</article><article class="numberedLegalP" data-numerator="5" id="kapittel-5-paragraf-1-nummer-5">(5) Nasjonal klagenemnd for fagskoleutdanning skal behandle klager over enkeltvedtak truffet med hjemmel i følgende paragrafer i fagskoleloven:<ul class="defaultList"><li data-li-identifier="a." data-name="a."><article class="listArticle" id="kapittel-5-paragraf-1-nummer-5-punkt-1"><article class="legalP" id="kapittel-5-paragraf-1-nummer-5-punkt-1-ledd-1">§ 16 om opptak gjennom Samordna opptak. Unntatt er fagskolenes opptaksvedtak om realkompetanse jf. § 6 første ledd eller spesielle opptakskrav § 6 andre ledd</article></article></li><li data-li-identifier="b." data-name="b."><article class="listArticle" id="kapittel-5-paragraf-1-nummer-5-punkt-2"><article class="legalP" id="kapittel-5-paragraf-1-nummer-5-punkt-2-ledd-1">§ 24 annullering av eksamen</article></article></li><li data-li-identifier="c." data-name="c."><article class="listArticle" id="kapittel-5-paragraf-1-nummer-5-punkt-3"><article class="legalP" id="kapittel-5-paragraf-1-nummer-5-punkt-3-ledd-1">§ 25 om utestenging og bortvisning</article></article></li><li data-li-identifier="d." data-name="d."><article class="listArticle" id="kapittel-5-paragraf-1-nummer-5-punkt-4"><article class="legalP" id="kapittel-5-paragraf-1-nummer-5-punkt-4-ledd-1">§ 26 om utestengning etter vurdering av skikkethet</article></article></li><li data-li-identifier="e." data-name="e."><article class="listArticle" id="kapittel-5-paragraf-1-nummer-5-punkt-5"><article class="legalP" id="kapittel-5-paragraf-1-nummer-5-punkt-5-ledd-1">§ 27 om politiattest.</article></article></li></ul></article><article class="numberedLegalP" data-numerator="6" id="kapittel-5-paragraf-1-nummer-6">(6) Vedtak i klagesaker fattet av Nasjonal klagenemnd kan ikke påklages.</article><article class="numberedLegalP" data-numerator="7" id="kapittel-5-paragraf-1-nummer-7">(7) Lokal klagenemnd er oppnevnt av Fagskolestyret. Lokal klagenemnd ved Norges grønne fagskole – Vea fatter enkeltvedtak i saker med politiattest og skikkethet og behandler klager på enkeltvedtak som ikke skal til Nasjonal klagenemnd, se punktet over.<ul class="defaultList"><li data-li-identifier="a." data-name="a."><article class="listArticle" id="kapittel-5-paragraf-1-nummer-7-punkt-1"><article class="legalP" id="kapittel-5-paragraf-1-nummer-7-punkt-1-ledd-1">Den lokale klagenemnda har fem medlemmer med personlige varamedlemmer. Det henvises til retningslinje for lokal klagenemnd som er å finne på fagskolens hjemmeside. Lederen og varamedlemmet skal fylle de lovbestemte kravene til lagdommer. Leder og varamedlem for lederen kan ikke være ansatt ved fagskolen. To av medlemmene skal være studenter.</article></article></li><li data-li-identifier="b." data-name="b."><article class="listArticle" id="kapittel-5-paragraf-1-nummer-7-punkt-2"><article class="legalP" id="kapittel-5-paragraf-1-nummer-7-punkt-2-ledd-1">Klagenemnda er vedtaksfør når lederen eller når varamedlemmet for lederen og to andre medlemmer er til stede.</article></article></li><li data-li-identifier="c." data-name="c."><article class="listArticle" id="kapittel-5-paragraf-1-nummer-7-punkt-3"><article class="legalP" id="kapittel-5-paragraf-1-nummer-7-punkt-3-ledd-1">Vedtak i klagesaker fattet av den lokale klagenemnda kan ikke påklages.</article></article></li><li data-li-identifier="d." data-name="d."><article class="listArticle" id="kapittel-5-paragraf-1-nummer-7-punkt-4"><article class="legalP" id="kapittel-5-paragraf-1-nummer-7-punkt-4-ledd-1">Klagenemndas medlemmer utenom studentrepresentantene med vararepresentanter oppnevnes for fire år av gangen. Studentrepresentant med vararepresentanter oppnevnes av studentene for ett år av gangen.</article></article></li></ul></article></article><article class="legalArticle" data-lovdata-URL="LTI/forskrift/2019-12-06-2222/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Rett til begrunnelse og klage på sensur</span></h3><article class="numberedLegalP" data-numerator="1" id="kapittel-5-paragraf-2-nummer-1">(1) Studenten har rett til begrunnelse for karakterfastsettingen. Ved muntlig eksamen eller bedømmelse av praktiske ferdigheter, må krav om slik begrunnelse fremsettes umiddelbart etter at karakteren er meddelt. Hvis karakteren kunngjøres elektronisk og studenten kan kreve begrunnelse på tilsvarende måte, må krav om begrunnelse fremsettes innen én uke fra karakteren blir kunngjort. Ved annen type kunngjøring må krav om begrunnelse fremsettes innen en uke fra studenten fikk kjennskap til karakteren, men likevel ikke mer enn tre uker fra karakteren ble kunngjort.</article><article class="numberedLegalP" data-numerator="2" id="kapittel-5-paragraf-2-nummer-2">(2) Begrunnelse skal være gitt innen to uker etter at studenten har bedt om dette. Dersom begrunnelsen ikke kan gis innen to uker, skal studenten varsles om dette og få oppgitt når begrunnelsen kan ventes. I begrunnelsen skal det gjøres rede for de generelle prinsippene som er lagt til grunn for bedømmelsen og for bedømmelsen av studentens prestasjon. Begrunnelsen kan gis muntlig eller skriftlig.</article><article class="numberedLegalP" data-numerator="3" id="kapittel-5-paragraf-2-nummer-3">(3) Hvis det er gitt skriftlige retningslinjer for bedømmelsen, skal disse være tilgjengelige for studentene etter at karakteren er fastsatt.</article><article class="numberedLegalP" data-numerator="4" id="kapittel-5-paragraf-2-nummer-4">(4) En student kan klage skriftlig over karakteren innen tre uker etter at eksamensresultatet er kunngjort. Ny sensur skal da gjennomføres. Ved ny sensur skal sensor ikke få opprinnelig karakter, sensors begrunnelse for denne eller studentens begrunnelse for klagen.</article><article class="numberedLegalP" data-numerator="5" id="kapittel-5-paragraf-2-nummer-5">(5) Er det fremsatt krav om begrunnelse for karaktersettingen eller klage over formelle feil, løper klagefristen på tre uker fra studenten har fått begrunnelsen, eller til klagen på formelle feil er endelig avgjort.</article><article class="numberedLegalP" data-numerator="6" id="kapittel-5-paragraf-2-nummer-6">(6) Endring kan gjøres både til gunst og ugunst for klager.</article><article class="numberedLegalP" data-numerator="7" id="kapittel-5-paragraf-2-nummer-7">(7) Hvis den endelige karakteren er fastsatt på grunnlag av både skriftlig og muntlig prøve og karakteren endres etter ny sensur av den skriftlige delen av eksamen, holdes ny muntlig prøve for fastsetting av karakter.</article><article class="numberedLegalP" data-numerator="8" id="kapittel-5-paragraf-2-nummer-8">(8) Bedømmelse av muntlig prestasjon og vurdering av praksisopplæring eller lignende som etter sin art ikke lar seg etterprøve, kan ikke påklages.</article><article class="numberedLegalP" data-numerator="9" id="kapittel-5-paragraf-2-nummer-9">(9) Karakterfastsetting ved ny sensur etter paragrafen her kan ikke påklages.</article><article class="numberedLegalP" data-numerator="10" id="kapittel-5-paragraf-2-nummer-10">(10) Det henvises for øvrig til fagskoleloven § 22.</article></article><article class="legalArticle" data-lovdata-URL="LTI/forskrift/2019-12-06-2222/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Klage over formelle feil ved eksamen</span></h3><article class="numberedLegalP" data-numerator="1" id="kapittel-5-paragraf-3-nummer-1">(1) En student som har vært oppe til eksamen, prøve, eller annet arbeid som bedømmes med karakter, kan klage over formelle feil innen tre uker etter at studenten er, eller burde være kjent med forholdet som begrunner klagen. Slik klage skal rettes skriftlig til fagskolens studieadministrasjon.</article><article class="numberedLegalP" data-numerator="2" id="kapittel-5-paragraf-3-nummer-2">(2) Sensurvedtaket skal oppheves hvis det er begått feil som kan ha hatt betydning for studentens prestasjon eller bedømmelsen av denne. Ny sensur gjennomføres hvis feilen kan rettes opp ved ny sensur av innleverte arbeider. I motsatt fall holdes ny eksamen, prøve eller lignende med ny sensor. Karakterfastsetting ved ny sensur kan påklages etter reglene i lov om høyere yrkesfaglig utdanning § 23 – formelle feil.</article><article class="numberedLegalP" data-numerator="3" id="kapittel-5-paragraf-3-nummer-3">(3) Er krav fremsatt om begrunnelse for formelle feil, løper klagefristen fra studenten har fått begrunnelsen.</article><article class="numberedLegalP" data-numerator="4" id="kapittel-5-paragraf-3-nummer-4">(4) Fagskolen eller klageinstansen kan bestemme at det skal foretas ny sensur eller holdes ny eksamen, prøve eller lignende hvis det er begått formelle feil som kan ha hatt betydning for èn eller flere studenters prestasjon eller bedømmelse av denne.</article><article class="numberedLegalP" data-numerator="5" id="kapittel-5-paragraf-3-nummer-5">(5) Lokal klagenemnd er klageinstans for vedtak etter denne paragraf.</article></article><article class="legalArticle" data-lovdata-URL="LTI/forskrift/2019-12-06-2222/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Rett til å klage på arbeidskrav</span></h3><article class="numberedLegalP" data-numerator="1" id="kapittel-5-paragraf-4-nummer-1">(1) Ved klage på arbeidskrav oppnevner leder for fagskolen ny sensor for vurdering av arbeidskravet. Ny sensors vurdering er endelig og kan ikke påklages.</article><article class="numberedLegalP" data-numerator="2" id="kapittel-5-paragraf-4-nummer-2">(2) Dersom en klage på arbeidskrav ikke er ferdigbehandlet innen fastsatt eksamensdato, gis studenten anledning til å gå opp til eksamen. En forutsetning for å få eksamen tellende, er at klagen på vurderingen av arbeidskravet gis medhold.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2019-12-06-2222/KAPITTEL_6"><h2>Kapittel 6: Annullering av eksamen, prøve, emne eller vitnemål fra studium</h2><article class="legalArticle" data-lovdata-URL="LTI/forskrift/2019-12-06-2222/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Annullering av eksamen, arbeidskrav, emne eller studium</span></h3><article class="numberedLegalP" data-numerator="1" id="kapittel-6-paragraf-1-nummer-1">(1) Rektor kan annullere resultatet av en eksamen, prøve eller annet arbeid som bedømmes med karakter og som en student har fått adgang til å avlegge ved å benytte et falskt vitnemål, andre falske dokumenter eller annen form for uredelig opptreden. Det samme gjelder for godkjenning av et emne som en student på et tilsvarende urettmessig grunnlag har fått adgang til å delta i.</article><article class="numberedLegalP" data-numerator="2" id="kapittel-6-paragraf-1-nummer-2">(2) Rektor kan annullere fritak for-, eller godskriving av utdanning og kompetanse som en student har fått ved å benytte et falskt vitnemål, andre falske dokumenter eller annen form for uredelig opptreden.</article><article class="numberedLegalP" data-numerator="3" id="kapittel-6-paragraf-1-nummer-3">(3) Adgangen til annullering foreldes ikke.</article><article class="numberedLegalP" data-numerator="4" id="kapittel-6-paragraf-1-nummer-4">(4) Etter at det foreligger vedtak om annullering, skal eventuelle vitnemål eller karakterutskrifter leveres tilbake til fagskolen. Et endelig vedtak om annullering etter første eller annet ledd, utgjør et særlig tvangsgrunnlag etter tvangsfullbyrdelsesloven kapittel 13.</article><article class="numberedLegalP" data-numerator="5" id="kapittel-6-paragraf-1-nummer-5">(5) Vedtak om annullering kan påklages til Nasjonal klagenemnd for fagskoleutdanning.</article></article><article class="legalArticle" data-lovdata-URL="LTI/forskrift/2019-12-06-2222/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Fusk og plagiering</span></h3><article class="numberedLegalP" data-numerator="1" id="kapittel-6-paragraf-2-nummer-1">(1) Forsøk på fusk er når en student forsettlig handler i strid med forskrifter og retningslinjer for eksamen og vurdering.</article><article class="numberedLegalP" data-numerator="2" id="kapittel-6-paragraf-2-nummer-2">(2) Fusk kan være:<ul class="defaultList"><li data-li-identifier="a." data-name="a."><article class="listArticle" id="kapittel-6-paragraf-2-nummer-2-punkt-1"><article class="legalP" id="kapittel-6-paragraf-2-nummer-2-punkt-1-ledd-1">Bruk av hjelpemidler som ikke er tillatt på eksamen</article></article></li><li data-li-identifier="b." data-name="b."><article class="listArticle" id="kapittel-6-paragraf-2-nummer-2-punkt-2"><article class="legalP" id="kapittel-6-paragraf-2-nummer-2-punkt-2-ledd-1">Utgi andres arbeid som eget</article></article></li><li data-li-identifier="c." data-name="c."><article class="listArticle" id="kapittel-6-paragraf-2-nummer-2-punkt-3"><article class="legalP" id="kapittel-6-paragraf-2-nummer-2-punkt-3-ledd-1">Sitere kilder uten å benytte kildehenvisning.</article></article></li></ul></article><article class="numberedLegalP" data-numerator="3" id="kapittel-6-paragraf-2-nummer-3">(3) Dersom det under eksamen oppstår mistanke om fusk eller forsøk på fusk, skal studenten straks gjøres oppmerksom på at han/hun vil bli rapportert. Dette gjelder også for studenter som eventuelt yter hjelp. Studenten kan da velge om han/hun vil fortsette eller avbryte eksamen.</article><article class="numberedLegalP" data-numerator="4" id="kapittel-6-paragraf-2-nummer-4">(4) Rektor kan annullere resultatet av en eksamen, prøve eller lignende, og godkjenningen av et emne dersom en student forsettlig eller grovt uaktsomt har fusket, eller forsettlig har forsøkt å fuske, i forbindelse med eksamen, prøven eller lignende, eller under gjennomføringen av emnet.</article><article class="numberedLegalP" data-numerator="5" id="kapittel-6-paragraf-2-nummer-5">(5) Vedtak kan påklages til lokal klagenemnd.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2019-12-06-2222/KAPITTEL_7"><h2>Kapittel 7: Dokumentasjon</h2><article class="legalArticle" data-lovdata-URL="LTI/forskrift/2019-12-06-2222/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Vitnemål</span></h3><article class="numberedLegalP" data-numerator="1" id="kapittel-7-paragraf-1-nummer-1">(1) Fagskolen utferdiger vitnemål etter fullført fagskoleutdanning.</article><article class="numberedLegalP" data-numerator="2" id="kapittel-7-paragraf-1-nummer-2">(2) En student som ikke har fullført fagskoleutdanningen, kan be om karakterutskrift som viser beståtte emner og prøver og andre vurderinger studenten har fått.</article><article class="numberedLegalP" data-numerator="3" id="kapittel-7-paragraf-1-nummer-3">(3) Vitnemålet skal omfatte de emner som inngår i utdanningen og det skal påføres emnenes omfang i studiepoeng, fagretning, fordypning, eksamenskarakter og tittel.</article><article class="numberedLegalP" data-numerator="4" id="kapittel-7-paragraf-1-nummer-4">(4) På vitnemålet beskrives emnene og overordnede læringsutbyttebeskrivelser iht. NKR-nivået og kvalifikasjonen som er oppnådd. Det skilles mellom, fagskole 1 på nivå 5 for studier med normert tid på inntil ett og et halvt år og fagskole 2 på nivå 5 for studier med normert tid ett og et halvt år til to år.</article><article class="numberedLegalP" data-numerator="5" id="kapittel-7-paragraf-1-nummer-5">(5) Det utstedes normalt kun ett vitnemål pr. kandidat. I særlige tilfeller hvor det kan synliggjøres/dokumenteres at vitnemål er tapt, kan det utstedes nytt vitnemål. Hver side stemples med «DUPLIKAT». Dersom kandidaten forbedrer karakterer som inngår i vitnemålet, dokumenters dette gjennom karakterutskrift.</article></article><article class="legalArticle" data-lovdata-URL="LTI/forskrift/2019-12-06-2222/§7-2" data-name="§7-2" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Tilknytningskrav for utstedelse av vitnemål</span></h3><article class="numberedLegalP" data-numerator="1" id="kapittel-7-paragraf-2-nummer-1">(1) For at en fagskole skal kunne utstede vitnemål eller annen dokumentasjon for fullført utdanning, må minst 30 av studiepoengene som skal inngå i beregningsgrunnlaget, være avlagt ved fagskolen. Det er normalt den siste fagskolen som har en student før fullført utdanningsløp, som har ansvaret for å utstede vitnemålet.</article><article class="numberedLegalP" data-numerator="2" id="kapittel-7-paragraf-2-nummer-2">(2) Ved godskriving mellom fagskoler, kan det avtales særskilte ordninger for utstedelse av vitnemål mellom de berørte fagskolene.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2019-12-06-2222/KAPITTEL_8"><h2>Kapittel 8: Ikrafttredelse og opphevelse</h2><article class="legalArticle" data-lovdata-URL="LTI/forskrift/2019-12-06-2222/§8-1" data-name="§8-1" id="kapittel-8-paragraf-1"><h3 class="legalArticleHeader"><span class="legalArticleValue">§ 8-1</span>. <span class="legalArticleTitle">Ikrafttredelse og opphevelse</span></h3><article class="numberedLegalP" data-numerator="1" id="kapittel-8-paragraf-1-nummer-1">(1) Denne forskriften trer i kraft fra 1. januar 2020.</article><article class="numberedLegalP" data-numerator="2" id="kapittel-8-paragraf-1-nummer-2">(2) Fra samme dato oppheves dokumentene forskrift om opptak, studier og eksamen for Norges grønne fagskole – Vea<sup class="footnotereference" data-footnotereferencevalue="1" data-unique-footnote-counter="1">1</sup> og Veas Fagskolereglement.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Ikke kunngjort i Norsk Lovtidend.</article></footer></article></section></main></body></html>