<!DOCTYPE html><html lang="no"><head><title>Delegering av myndighet til å utpeke namsmann i saker der skyldneren har adressesperre i Folkeregisteret</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-09-23-1223</dd><dt class="dokid">DokumentID</dt><dd class="dokid">LTI/forskrift/2019-09-23-1223</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2019-10-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-07-17-99/§2-1</li><li>forskrift/2019-06-21-810</li></ul></dd><dt class="dateOfPublication">Kunngjort</dt><dd class="dateOfPublication">2019-09-26 15:35</dd><dt class="journalNumber">Journalnummer</dt><dd class="journalNumber">2019-0777</dd><dt class="titleShort">Korttittel</dt><dd class="titleShort">Deleg. av myndighet til å utpeke namsmann i saker der skyldneren har adressesperre i Folkeregisteret</dd><dt class="title">Tittel</dt><dd class="title">Delegering av myndighet til å utpeke namsmann i saker der skyldneren har adressesperre i Folkeregisteret</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 23. september 2019 med hjemmel i lov 17. juli 1992 nr. 99 om frivillig og tvungen gjeldsordning for privatpersoner (gjeldsordningsloven) § 2-1 første ledd tredje punktum, jf. delegeringsvedtak 21. juni 2019 nr. 810.</dd><dt class="refid">RefID</dt><dd class="refid">forskrift/2019-09-23-1223</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Delegering av myndighet til å utpeke namsmann i saker der skyldneren har adressesperre i Folkeregisteret</li></ul></dd></dl></header><main class="documentBody" data-lovdata-URL="LTI/forskrift/2019-09-23-1223" id="dokument"><h1>Delegering av myndighet til å utpeke namsmann i saker der skyldneren har adressesperre i Folkeregisteret</h1><article class="legalP" id="ledd-1">Ved lov 21. juni 2019 nr. 29 om endringer i gjeldsordningsloven (namsmyndighetens stedlige kompetanse der skyldneren har adressesperre) er § 2-1 første ledd tredje punktum endret slik at skyldnere med adressesperre i Folkeregisteret, jf. folkeregisterloven § 10-4, kan fremsette søknad om gjeldsordning for den namsmann Kongen har utpekt. Loven trer i kraft 1. oktober 2019.</article><article class="legalP" id="ledd-2">Ved kgl.res. 21. juni 2019 nr. 810 er Kongens myndighet til å utpeke namsmann delegert til Justis- og beredskapsdepartementet. Det er imidlertid mest hensiktsmessig at det er Politidirektoratet som utpeker den namsmannen som skal behandle søknader om gjeldsforhandling fra personer med adressesperre i Folkeregisteret.</article><article class="legalP" id="ledd-3">Justis- og beredskapsdepartementet fatter med dette vedtak om at departementets myndighet til å utpeke namsmann som skal behandle søknader om gjeldsforhandling fra personer med adressesperre i Folkeregisteret, jf. lov 17. juli 1992 nr. 99 om frivillig og tvungen gjeldsordning for privatpersoner (gjeldsordningsloven) § 2-1 første ledd tredje punktum og kgl.res. 21. juni 2019 nr. 810 om delegering av Kongens myndighet til Justis- og beredskapsdepartementet, delegeres til Politidirektoratet. Delegeringen skjer med virkning fra 1. oktober 2019.</article></main></body></html>