<!DOCTYPE html><html lang="no"><head><title>Endringer i Stortingets forretningsorden</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-06-20-1298</dd><dt class="dokid">DokumentID</dt><dd class="dokid">LTI/forskrift/2019-06-20-1298</dd><dt class="ministry">Departement</dt><dd class="ministry"><ul><li>Stortinget</li></ul></dd><dt class="dateInForce">I kraft fra</dt><dd class="dateInForce">2019-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2012-06-07-518</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">2019-10-04 14:45</dd><dt class="journalNumber">Journalnummer</dt><dd class="journalNumber">2019-0809</dd><dt class="titleShort">Korttittel</dt><dd class="titleShort">Endr. i Stortingets forretningsorden</dd><dt class="title">Tittel</dt><dd class="title">Endringer i Stortingets forretningsorden</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Vedtatt av Stortinget 20. juni 2019, jf. Innst.426 S (2017–2018).</dd><dt class="refid">RefID</dt><dd class="refid">forskrift/2019-06-20-1298</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Endringer i Stortingets forretningsorden<ul class="tocSubUl"><li>I<ul class="tocSubUl"><li>§ 75a. Behandling av gradert informasjon</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2019-06-20-1298" id="dokument"><h1>Endringer i Stortingets forretningsorden</h1><section class="section" data-name="kapI" id="kapittel-1" data-lovdata-URL="LTI/forskrift/2019-06-20-1298/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I Stortingets forretningsorden 7. juni 2012 nr. 518 gjøres følgende endringer:</article><article class="defaultP">§ 16 femte ledd skal lyde:</article><article class="legalP" id="kapittel-1-ledd-2">Forhandlingene i den utvidede utenriks- og forsvarskomité er underlagt taushetsplikt med mindre noe annet uttrykkelig bestemmes. Lederen kan bestemme at også innkallelsen til møtet skal være underlagt taushetsplikt.</article><article class="defaultP">§ 17 femte ledd siste punktum skal lyde:</article><article class="legalP" id="kapittel-1-ledd-3">Uttalelser som er gitt i et møte når referatet av forhandlingene i saken ikke er offentlig, er underlagt taushetsplikt.</article><article class="defaultP">§ 27 niende ledd nytt siste punktum skal lyde:</article><article class="legalP" id="kapittel-1-ledd-4">I kontrollhøringer for lukkede dører gjelder reglement for åpne kontrollhøringer så langt det passer.</article><article class="defaultP">§ 29 annet ledd oppheves. Nåværende tredje ledd blir annet ledd.</article><article class="defaultP">Ny § 75a skal lyde:</article><article class="futureLegalArticle" data-name="§75a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 75a</span>. <span class="legalArticleTitle">Behandling av gradert informasjon</span></span><article class="legalP" id="kapittel-1-foreslåttparagraf-1-ledd-1">Bestemmelser gitt i medhold av sikkerhetsloven kapittel 8, herunder bestemmelser om sikkerhetsklarering og autorisasjon, gjelder ikke for stortingsrepresentantene. For øvrig gjelder sikkerhetslovens og beskyttelsesinstruksens bestemmelser om behandling av gradert informasjon tilsvarende for representantene og komiteene. Stortingets presidentskap kan fastsette utfyllende retningslinjer om praktiseringen av reglene. Dersom tungtveiende hensyn tilsier det, kan presidentskapet i konkrete tilfeller beslutte at det kan gjøres unntak fra reglene i sikkerhetsloven og beskyttelsesinstruksen.</article><article class="legalP" id="kapittel-1-foreslåttparagraf-1-ledd-2">Sikkerhetslovens og beskyttelsesinstruksens graderingsnivåer benyttes ved klassifisering av informasjon som utstedes i Stortinget. Stortinget fastsetter reglement for avgradering av dokumenter utstedt i Stortinget.</article><article class="legalP" id="kapittel-1-foreslåttparagraf-1-ledd-3">Ansatte i partigruppene eller andre rådgivere må ikke gis tilgang til gradert informasjon uten samtykke fra Stortingets presidentskap. I saker som er til behandling i komiteene, kan komiteen likevel beslutte at rådgivere som er tilknyttet et medlem av komiteen, og som følger komiteens arbeid, kan få tilgang til informasjon gradert etter beskyttelsesinstruksen samt informasjon gradert BEGRENSET etter sikkerhetsloven. For slike ansatte og rådgiveres tilgang til gradert informasjon gjelder sikkerhetslovens bestemmelser om sikkerhetsklarering og autorisasjon samt sikkerhetslovens og beskyttelsesinstruksens regler om behandling av informasjon og taushetsplikt.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2019-06-20-1298/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. oktober 2019.</article></section></main></body></html>