<!DOCTYPE html><html lang="no"><head><title>Forskrift om endring i forskrift om bruk av kjøretøy</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-09-11-1153</dd><dt class="dokid">DokumentID</dt><dd class="dokid">LTI/forskrift/2019-09-11-1153</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="dateInForce">I kraft fra</dt><dd class="dateInForce">2019-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-01-25-92</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§4</li><li>lov/1965-06-18-4/§15</li><li>lov/1965-06-18-4/§16</li><li>lov/1965-06-18-4/§36</li><li>lov/1965-06-18-4/§43</li><li>forskrift/1980-11-24-1</li><li>forskrift/1986-03-21-750</li><li>forskrift/1993-04-01-286</li></ul></dd><dt class="dateOfPublication">Kunngjort</dt><dd class="dateOfPublication">2019-09-24 14:35</dd><dt class="journalNumber">Journalnummer</dt><dd class="journalNumber">2019-0770</dd><dt class="titleShort">Korttittel</dt><dd class="titleShort">Endr. i forskrift om bruk av kjøretøy</dd><dt class="title">Tittel</dt><dd class="title">Forskrift om endring i forskrift om bruk av kjøretøy</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 11. september 2019 med hjemmel i lov 18. juni 1965 nr. 4 om vegtrafikk (vegtrafikkloven) § 4, § 15, § 16, § 36 og § 43, jf. delegeringsvedtak 24. november 1980 nr. 1, delegeringsvedtak 21. mars 1986 nr. 750 og delegeringsvedtak 1. april 1993 nr. 286.</dd><dt class="refid">RefID</dt><dd class="refid">forskrift/2019-09-11-1153</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om bruk av kjøretøy<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2019-09-11-1153" id="dokument"><h1>Forskrift om endring i forskrift om bruk av kjøretøy</h1><section class="section" data-name="kapI" id="kapittel-1" data-lovdata-URL="LTI/forskrift/2019-09-11-1153/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 25. januar 1990 nr. 92 om bruk av kjøretøy gjøres følgende endringer:</article><article class="defaultP">§ 2-25 skal lyde:</article><article class="numberedLegalP" data-numerator="1" id="kapittel-1-nummer-1">(1) Tap og tyveri av kjennemerke skal meldes til politiet før Statens vegvesen utsteder nye kjennemerker med ny tegnkombinasjon.</article><article class="numberedLegalP" data-numerator="2" id="kapittel-1-nummer-2">(2) For tapte kjennemerker som er gjenfunnet og levert inn til Statens vegvesen er det ikke krav om å melde tapet til politiet før Statens vegvesen utsteder nye kjennemerker med ny tegnkombinasjon.</article><article class="numberedLegalP" data-numerator="3" id="kapittel-1-nummer-3">(3) Det er ikke krav om kjennemerkebytte når<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-3-punkt-1"><article class="legalP" id="kapittel-1-nummer-3-punkt-1-ledd-1">kjøretøy med tillatt totalvekt over 7500 kg, ikke tilhengere, mister ett av to kjennemerker.</article></article></li><li data-li-identifier="b)" data-name="b)"><article class="listArticle" id="kapittel-1-nummer-3-punkt-2"><article class="legalP" id="kapittel-1-nummer-3-punkt-2-ledd-1">kjøretøy med tillatt totalvekt over 7500 kg mister begge kjennemerkene og begge gjenfinnes og innleveres til Statens vegvesen innen en uke etter tidspunktet for tapet.</article></article></li><li data-li-identifier="c)" data-name="c)"><article class="listArticle" id="kapittel-1-nummer-3-punkt-3"><article class="legalP" id="kapittel-1-nummer-3-punkt-3-ledd-1">kjøretøy som brukes i næringsvirksomhet og har tillatt totalvekt over 3500 kg mister ett av to kjennemerker og det gjenfinnes og innleveres til Statens vegvesen innen en uke etter tidspunktet for tapet.</article></article></li></ul><p class="leddfortsettelse">Det kan i slike tilfeller tildeles nye kjennemerker med ny tegnkombinasjon dersom kjøretøyets eier ønsker dette.</p></article><article class="numberedLegalP" data-numerator="4" id="kapittel-1-nummer-4">(4) Kjøretøy som er eldre enn 30 år og har kjennemerker med utforming eller bokstav- og tallkombinasjon fra tidligere registreringsordninger etter § 2-15 til § 2-18, kan få erstatningskjennemerker med samme tegnkombinasjon i de tilfeller hvor kjøretøyets eier ønsker det.</article><article class="numberedLegalP" data-numerator="5" id="kapittel-1-nummer-5">(5) Kjøretøy som tidligere har byttet kjennemerke grunnet tap/tyveri kan, når kjøretøyet blir 30 år, bytte tilbake til den tegnkombinasjonen kjøretøyet hadde på tidspunktet kjennemerke ble meldt tapt.</article><article class="numberedLegalP" data-numerator="6" id="kapittel-1-nummer-6">(6) Den som har fått tildelt årsprøvekjennemerke plikter omgående å melde eventuelt tap eller tyveri av dette til politiet før Statens vegvesen utsteder nye kjennemerker med ny tegnkombinasjon.</article><article class="defaultP">§ 2-9 nr. 2 skal lyde:</article><article class="numberedLegalP" data-numerator="2" id="kapittel-1-nummer-7">(2) Tildelt kjennemerke skal følge kjøretøyet. Statens vegvesen kan kreve at kjøretøyet utstyres med nytt kjennemerke dersom det ikke lenger er godt lesbart, er skadet eller ikke passer inn i kjennemerkeserien.</article></section><section class="section" data-name="kapII" id="kapittel-2" data-lovdata-URL="LTI/forskrift/2019-09-11-1153/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. oktober 2019.</article></section></main></body></html>