<!DOCTYPE html><html lang="no"><head><title>Lov om endringer i pasient- og brukerrettighetsloven og tannhelsetjenesteloven (styrking av pasient- og brukerombudsordningen mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2019-06-21-43</dd><dt class="dokid">DokumentID</dt><dd class="dokid">LTI/lov/2019-06-21-43</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1983-06-03-54</li><li>lov/1999-07-02-63</li></ul></dd><dt class="legalArea">Rettsområde</dt><dd class="legalArea"><ul><li>Helse- og omsorgsrett</li> <li>Helse- og omsorgsrett &gt; Pasientrettigheter</li></ul></dd><dt class="dateOfPublication">Kunngjort</dt><dd class="dateOfPublication">2019-06-21 17:35</dd><dt class="journalNumber">Journalnummer</dt><dd class="journalNumber">2019-0456</dd><dt class="titleShort">Korttittel</dt><dd class="titleShort">Endringslov til pasient- og brukerrettighetsloven og tannhelsetjenesteloven</dd><dt class="title">Tittel</dt><dd class="title">Lov om endringer i pasient- og brukerrettighetsloven og tannhelsetjenesteloven (styrking av pasient- og brukerombudsordningen mv.)</dd><dt class="miscInformation">Annet om dokumentet</dt><dd class="miscInformation">Prop.64 L (2018–2019), Innst.331 L (2018–2019), Lovvedtak 81 (2018–2019). Stortingets første og andre gangs behandling hhv. 7. og 11. juni 2019. Fremmet av Helse- og omsorgsdepartementet.</dd><dt class="refid">RefID</dt><dd class="refid">lov/2019-06-21-43</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i pasient- og brukerrettighetsloven og tannhelsetjenesteloven (styrking av pasient- og brukerombudsordningen mv.)<ul class="tocSubUl"><li>I<ul class="tocSubUl"><li>§ 1-6. Om informasjon</li></ul></li><li>II<ul class="tocSubUl"><li>§ 7-8. Oppfyllelse av enkeltvedtak som er kjent ugyldig</li><li>§ 8-1. Formål</li><li>§ 8-2. Arbeidsområde og ansvar for ordningen</li><li>§ 8-6. Pasient- og brukerombudets adgang til helse- og omsorgstjenestens lokaler</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2019-06-21-43" id="dokument"><h1>Lov om endringer i pasient- og brukerrettighetsloven og tannhelsetjenesteloven (styrking av pasient- og brukerombudsordningen mv.)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 3. juni 1983 nr. 54 om tannhelsetjenesten (tannhelsetjenesteloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 2. juli 1999 nr. 63 om pasient- og brukerrettigheter (pasient- og brukerrettighetsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2019-06-21-43/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 3. juni 1983 nr. 54 om tannhelsetjenesten skal ny § 1-6 lyde:</article><article class="futureLegalArticle" data-name="§1-6" id="kapittel-1-foreslåttparagraf-1"><span class="futureLegalArticleHeader">§ 1-6. <span class="legalArticleTitle">Om informasjon</span></span><article class="legalP" id="kapittel-1-foreslåttparagraf-1-ledd-1">Fylkeskommunen skal sørge for at det gis slik informasjon som pasienten har rett til å motta etter pasient- og brukerrettighetsloven § 3-2. Tilsvarende gjelder for informasjon til pasientens nærmeste pårørende etter pasient- og brukerrettighetsloven § 3-3 tredje ledd.</article><article class="legalP" id="kapittel-1-foreslåttparagraf-1-ledd-2">Departementet kan gi forskrift om det nærmere innhold i informasjonsplikten etter første ledd.</article></article></section><section class="section" data-name="kapII" id="kapittel-2" data-lovdata-URL="LTI/lov/2019-06-21-43/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 2. juli 1999 nr. 63 om pasient- og brukerrettigheter gjøres følgende endringer:</article> <article class="defaultP" margin-top="true">§ 2-7 andre ledd nytt andre punktum skal lyde:</article><article class="legalP" id="kapittel-2-ledd-2">Tilsvarende gjelder for vedtak etter helse- og omsorgstjenesteloven § 3-2 a.</article> <article class="defaultP" margin-top="true">Ny § 7-8 skal lyde:</article><article class="futureLegalArticle" data-name="§7-8" id="kapittel-2-foreslåttparagraf-1"><span class="futureLegalArticleHeader">§ 7-8. <span class="legalArticleTitle">Oppfyllelse av enkeltvedtak som er kjent ugyldig</span></span><article class="legalP" id="kapittel-2-foreslåttparagraf-1-ledd-1">En kommune må oppfylle et vedtak fra et statlig forvaltningsorgan som gir en privat part rett til tjenester etter loven her, selv om kommunen får vedtaket kjent ugyldig gjennom søksmål etter tvisteloven § 1-4 a. Vedtak kan i tilfeller som nevnt i første punktum bare omgjøres til skade for den private parten etter forvaltningsloven § 35 første ledd bokstav c dersom det er ugyldig fordi den private parten, eller noen som handlet på den private partens vegne, forsettlig eller grovt uaktsomt har gitt uriktige opplysninger eller holdt tilbake opplysninger.</article></article> <article class="defaultP" margin-top="true">§ 8-1 skal lyde:</article><article class="futureLegalArticle" data-name="§8-1" id="kapittel-2-foreslåttparagraf-2"><span class="futureLegalArticleHeader">§ 8-1. <span class="legalArticleTitle">Formål</span></span><article class="legalP" id="kapittel-2-foreslåttparagraf-2-ledd-1">Pasient- og brukerombudet skal arbeide for å ivareta pasientens og brukerens behov, interesser og rettssikkerhet overfor den statlige spesialisthelsetjenesten, den fylkeskommunale tannhelsetjenesten og den kommunale helse- og omsorgstjenesten, og for å bedre kvaliteten i disse tjenestene.</article></article> <article class="defaultP" margin-top="true">§ 8-2 skal lyde:</article><article class="futureLegalArticle" data-name="§8-2" id="kapittel-2-foreslåttparagraf-3"><span class="futureLegalArticleHeader">§ 8-2. <span class="legalArticleTitle">Arbeidsområde og ansvar for ordningen</span></span><article class="legalP" id="kapittel-2-foreslåttparagraf-3-ledd-1">Staten skal sørge for at det er et pasient- og brukerombud i hvert fylke. Pasient- og brukerombudets arbeidsområde omfatter statlige spesialisthelsetjenester, fylkeskommunale tannhelsetjenester og kommunale helse- og omsorgstjenester.</article><article class="legalP" id="kapittel-2-foreslåttparagraf-3-ledd-2">Ett av pasient- og brukerombudene skal ha en koordinerende rolle for alle ombudene. Dette ombudet skal bidra til å utvikle felles arbeidsmetodikk, bistå de øvrige ombudene med systematisk kompetanseutvikling og veiledning, gi råd i enkeltsaker, bidra til felles løsning og forståelse av prinsipielle saker og følge med på hvordan ulike grupper av pasienter og brukere prioriteres ved tildeling av tjenester.</article><article class="legalP" id="kapittel-2-foreslåttparagraf-3-ledd-3">Ombudet skal utføre sin virksomhet selvstendig og uavhengig.</article></article> <article class="defaultP" margin-top="true">§ 8-3 første ledd skal lyde:</article><article class="legalP" id="kapittel-2-ledd-3">Pasient- og brukerombudet kan ta saker som gjelder forhold i den statlige spesialisthelsetjenesten, den fylkeskommunale tannhelsetjenesten og den kommunale helse- og omsorgstjenesten, opp til behandling enten på grunnlag av en muntlig eller skriftlig henvendelse eller av eget tiltak.</article> <article class="defaultP" margin-top="true">§ 8-6 skal lyde:</article><article class="futureLegalArticle" data-name="§8-6" id="kapittel-2-foreslåttparagraf-4"><span class="futureLegalArticleHeader">§ 8-6. <span class="legalArticleTitle">Pasient- og brukerombudets adgang til helse- og omsorgstjenestens lokaler</span></span><article class="legalP" id="kapittel-2-foreslåttparagraf-4-ledd-1">Pasient- og brukerombudet skal ha fri adgang til alle lokaler hvor det ytes statlige spesialisthelsetjenester, fylkeskommunale tannhelsetjenester og kommunale helse- og omsorgstjenester.</article></article></section><section class="section" data-name="kapIII" id="kapittel-3" data-lovdata-URL="LTI/lov/2019-06-21-43/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article></section></main></body></html>