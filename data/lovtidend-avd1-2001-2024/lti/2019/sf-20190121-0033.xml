<!DOCTYPE html><html lang="no"><head><title>Forskrift om endring i forskrift til lov om toll og vareførsel (tollforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-01-21-33</dd><dt class="dokid">DokumentID</dt><dd class="dokid">LTI/forskrift/2019-01-21-33</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2019-01-21</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-12-17-1502</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-12-21-119/§8-3</li><li>lov/2007-12-21-119/§8-4</li><li>forskrift/2016-12-02-1426</li><li>forskrift/2008-11-25-1256</li></ul></dd><dt class="dateOfPublication">Kunngjort</dt><dd class="dateOfPublication">2019-01-21 14:30</dd><dt class="journalNumber">Journalnummer</dt><dd class="journalNumber">2019-0038</dd><dt class="titleShort">Korttittel</dt><dd class="titleShort">Endr. i tollforskriften</dd><dt class="title">Tittel</dt><dd class="title">Forskrift om endring i forskrift til lov om toll og vareførsel (tollforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Tolldirektoratet 21. januar 2019 med hjemmel i lov 21. desember 2007 nr. 119 om toll og vareførsel (tolloven) § 8-3 tredje ledd og § 8-4 annet ledd, jf. delegeringsvedtak 2. desember 2016 nr. 1426 og delegeringsvedtak 25. november 2008 nr. 1256.</dd><dt class="refid">RefID</dt><dd class="refid">forskrift/2019-01-21-33</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til lov om toll og vareførsel (tollforskriften)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2019-01-21-33" id="dokument"><h1>Forskrift om endring i forskrift til lov om toll og vareførsel (tollforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2019-01-21-33/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 17. desember 2008 nr. 1502 til lov om toll og vareførsel (tollforskriften) gjøres følgende endringer:</article> <article class="defaultP" margin-top="true">§ 8-4-5 annet ledd skal lyde:</article><article class="numberedLegalP" data-numerator="2" id="kapittel-1-nummer-1">(2) Dersom et produkt som det er utstedt opprinnelsesbevis for, er fremstilt av materialer som eksportøren har mottatt fra andre norske virksomheter, kan tollmyndighetene kreve at det også for disse materialene dokumenteres opprinnelsesstatus. Slik dokumentasjon kan være en erklæring om materialenes opprinnelse fra leverandøren (nasjonal leverandørerklæring), jf. § 8-4-6. Det samme gjelder for opprinnelsesprodukter som eksportøren mottar fra andre leverandører, men som han ikke bearbeider selv.</article> <article class="defaultP" margin-top="true">§ 8-4-6 nytt tredje ledd skal lyde:</article><article class="numberedLegalP" data-numerator="3" id="kapittel-1-nummer-2">(3) For produkter eller materialer nevnt i første eller annet ledd kan leverandøren utstede en leverandørerklæring som dekker flere sendinger av samme type varer, dersom leverandøren regelmessig leverer varer undergitt samme bearbeiding til en bestemt kunde.</article> <article class="defaultP" margin-top="true">Nåværende tredje og fjerde ledd blir fjerde og femte ledd.</article> <article class="defaultP" margin-top="true">I vedlegg 5 gjøres disse endringene:</article> <article class="defaultP" margin-top="true">I listen over land med tollpreferanser som minst utviklede land, jf. § 8-3-1 bokstav a, fjernes asterisken etter Burundi, Guinea-Bissau, Kiribati, Komorene, Rwanda, São Tomé og Príncipe, Sierra Leone, Salomonøyene, Tuvalu, Vanuatu og Yemen.</article> <article class="defaultP" margin-top="true">I listen over land med tollpreferanser som øvrige land etter OECDs DAC-liste, jf. § 8-3-1 bokstav c, fjernes asterisken etter Niue.</article></section><section class="section" data-name="kapII" id="kapittel-2" data-lovdata-URL="LTI/forskrift/2019-01-21-33/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>