<!DOCTYPE html><html lang="no"><head><title>Forskrift om endring i forskrift om lokale opptak til Universitetet i Oslo</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-02-25-148</dd><dt class="dokid">DokumentID</dt><dd class="dokid">LTI/forskrift/2019-02-25-148</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2019-02-25</dd><dt class="changesToDocuments">Endrer</dt><dd class="changesToDocuments"><ul><li>forskrift/2014-02-12-130</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-2</li><li>lov/2005-04-01-15/§3-4</li><li>lov/2005-04-01-15/§3-6</li><li>lov/2005-04-01-15/§3-7</li><li>forskrift/2005-12-01-1392</li><li>forskrift/2017-01-06-13</li></ul></dd><dt class="dateOfPublication">Kunngjort</dt><dd class="dateOfPublication">2019-02-27 15:10</dd><dt class="journalNumber">Journalnummer</dt><dd class="journalNumber">2019-0114</dd><dt class="titleShort">Korttittel</dt><dd class="titleShort">Endr. i forskrift om lokale opptak til UiO</dd><dt class="title">Tittel</dt><dd class="title">Forskrift om endring i forskrift om lokale opptak til Universitetet i Oslo</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av universitetsstyret ved Universitetet i Oslo ved rektor 25. februar 2019 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-2, § 3-4, § 3-6 og § 3-7, forskrift 1. desember 2005 nr. 1392 om krav til mastergrad og forskrift 6. januar 2017 nr. 13 om opptak til høgre utdanning.</dd><dt class="refid">RefID</dt><dd class="refid">forskrift/2019-02-25-148</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om lokale opptak til Universitetet i Oslo<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2019-02-25-148" id="dokument"><h1>Forskrift om endring i forskrift om lokale opptak til Universitetet i Oslo</h1><section class="section" data-name="kapI" id="kapittel-1" data-lovdata-URL="LTI/forskrift/2019-02-25-148/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 12. februar 2014 nr. 130 om lokale opptak til Universitetet i Oslo gjøres følgende endringer:</article> <article class="defaultP" margin-top="true">§ 4-1, første og andre ledd skal lyde:</article><article class="numberedLegalP" data-numerator="1" id="kapittel-1-nummer-1">(1) For opptak til 1 ½–2-årige masterprogram kreves det en fullført norsk bachelorgrad eller tilsvarende fullført utdanningsløp.</article><article class="numberedLegalP" data-numerator="2" id="kapittel-1-nummer-2">(2) Grunnutdanningen skal dekke krav til faglig fordypning på minimum 80 studiepoeng. Krav til den faglige fordypningens innhold og omfang skal fremgå av programbeskrivelsen. Vektet karaktergjennomsnitt i den faglige fordypningen skal være minst C (norsk karakterskala) eller tilsvarende, jf. § 5. Se også § 16 om overgangsordninger.</article> <article class="defaultP" margin-top="true">§ 4-2, første ledd skal lyde:</article><article class="numberedLegalP" data-numerator="1" id="kapittel-1-nummer-3">(1) For opptak til erfaringsbaserte masterprogram kreves det en fullført norsk bachelorgrad eller tilsvarende fullført utdanningsløp.</article> <article class="defaultP" margin-top="true">§ 5, første, andre, tredje, fjerde og femte ledd skal lyde:</article><article class="numberedLegalP" data-numerator="1" id="kapittel-1-nummer-4">(1) Karakterene i alle emnene som dekker krav til faglig fordypning skal ordinært benyttes som grunnlag for beregning av karaktergjennomsnitt.</article><article class="numberedLegalP" data-numerator="2" id="kapittel-1-nummer-5">(2) Dersom kravet til faglig fordypning i omfang er større enn 80 studiepoeng, kan det fastsettes i programbeskrivelsen at et utvalg av emnene, men ikke mindre enn 80 studiepoeng, kan benyttes som grunnlag for beregningen.</article><article class="numberedLegalP" data-numerator="3" id="kapittel-1-nummer-6">(3) Dersom søkeren ikke har gradert karakterskala for alle emnene i beregningsgrunnlaget, men for emner som utgjør minst 40 studiepoeng, skal emnene med gradert karakterskala benyttes som grunnlag for beregningen av karaktergjennomsnitt.</article><article class="numberedLegalP" data-numerator="4" id="kapittel-1-nummer-7">(4) Søkere uten gradert karakterskala eller søkere med gradert karakterskala for mindre enn 40 studiepoeng av beregningsgrunnlaget må vurderes individuelt.</article><article class="numberedLegalP" data-numerator="5" id="kapittel-1-nummer-8">(5) Søkere med utenlandsk utdanning må vurderes individuelt.</article> <article class="defaultP" margin-top="true">Eksisterende ledd 5, 6, 7 og 8 skal forskyves til å bli ledd 6, 7, 8 og 9.</article> <article class="defaultP" margin-top="true">§ 6-1, første ledd skal lyde:</article><article class="numberedLegalP" data-numerator="1" id="kapittel-1-nummer-9">(1) Dersom det er flere kvalifiserte søkere enn antall plasser, skal søkerne rangeres. Kvalifiserte søkere rangeres etter et vektet karaktergjennomsnitt for emnene som inngår i beregningsgrunnlaget. Dersom søkere har flere beregningsgrunnlag, skal poengberegningen som gir høyest rangering benyttes. Søkere med høy poengsum rangeres foran søkere med lav poengsum, jf. § 5.</article> <article class="defaultP" margin-top="true">§ 8-1, første og andre ledd skal lyde:</article><article class="numberedLegalP" data-numerator="1" id="kapittel-1-nummer-10">(1) For opptak til praktisk-pedagogisk utdanning kreves en mastergrad og minst 60 studiepoeng relevant utdanning innenfor ett av de fagdidaktiske fagene som tilbys ved Universitetet i Oslo. For opptak til praktisk-pedagogisk utdanning i musikk kreves en bachelorgrad med minimum 180 studiepoeng i musikk.</article><article class="numberedLegalP" data-numerator="2" id="kapittel-1-nummer-11">(2) For opptak til praktisk-pedagogisk utdanning Teach First Norway kreves det fullført mastergrad i realfag, inkludert minst 60 studiepoeng relevant utdanning innen matematikk, eller innen naturfag, eller ha begge disse kravene oppfylt for opptak til begge fag. Det kreves vektet karaktergjennomsnitt B på beste 180 studiepoeng i realfag dokumentert ved søknadstidspunktet. Opptak til PPU Teach First Norway forutsetter tilsetting i Oslo kommune på fastsatt måte og innen fastsatt frist.</article> <article class="defaultP" margin-top="true">§ 8-2, første ledd innledningen og bokstav c, d og ny e og tredje ledd skal lyde:</article><article class="numberedLegalP" data-numerator="1" id="kapittel-1-nummer-12">(1) Ved opptak til praktisk-pedagogisk utdanning skal kvalifiserte søkere rangeres etter følgende kriterier i prioritert rekkefølge innenfor hvert fagdidaktiske fag:<ul class="defaultList"><li data-li-identifier="c." data-name="c."><article class="listArticle" id="kapittel-1-nummer-12-punkt-1"><article class="legalP" id="kapittel-1-nummer-12-punkt-1-ledd-1">Søkere med ett eller flere relevante emner på masternivå i ett av undervisningsfagene som Universitetet i Oslo tilbyr fagdidaktikk i.</article></article></li><li data-li-identifier="d." data-name="d."><article class="listArticle" id="kapittel-1-nummer-12-punkt-2"><article class="legalP" id="kapittel-1-nummer-12-punkt-2-ledd-1">Søkere med fullført mastergrad fra universitet eller høyskole. Dette punktet gjelder bare for søkere til fagdidaktikk i musikk.</article></article></li><li data-li-identifier="e." data-name="e."><article class="listArticle" id="kapittel-1-nummer-12-punkt-3"><article class="legalP" id="kapittel-1-nummer-12-punkt-3-ledd-1">Søkere med høyest antall avlagte studiepoeng.</article></article></li></ul></article><article class="numberedLegalP" data-numerator="3" id="kapittel-1-nummer-13">(3) Ved opptak til praktisk-pedagogisk utdanning Teach First Norway foretas rangeringen i samarbeid mellom Utdanningsetaten, UiO og Equinor og følger regler for tilsetting i skolen.</article> <article class="defaultP" margin-top="true">§ 11, tredje ledd skal lyde:</article><article class="numberedLegalP" data-numerator="3" id="kapittel-1-nummer-14">(3) For å bli rangert på grunnlag av spesiell vurdering må opptakskravene være oppfylt.</article> <article class="defaultP" margin-top="true">Eksisterende ledd 3 og 4 forskyves til å bli ledd 4 og 5.</article> <article class="defaultP" margin-top="true">§ 14, tredje ledd skal lyde:</article><article class="numberedLegalP" data-numerator="3" id="kapittel-1-nummer-15">(3) Søkere som har oppnådd graden master eller tilsvarende høyere grad ved Universitetet i Oslo, kan ordinært ikke få opptak til et masterprogram eller en masterstudieretning innenfor det samme fagområdet (disiplinen) på nytt, jf. § 7-3 (6) i forskrift om studier og eksamener ved UiO.</article></section><section class="section" data-name="kapII" id="kapittel-2" data-lovdata-URL="LTI/forskrift/2019-02-25-148/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>