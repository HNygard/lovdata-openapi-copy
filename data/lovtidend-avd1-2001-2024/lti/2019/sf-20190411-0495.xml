<!DOCTYPE html><html lang="no"><head><title>Forskrift om endring i forskrift om endring i forskrift om bruk av kjøretøy</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-04-11-495</dd><dt class="dokid">DokumentID</dt><dd class="dokid">LTI/forskrift/2019-04-11-495</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="dateInForce">I kraft fra</dt><dd class="dateInForce">2019-04-11</dd><dt class="changesToDocuments">Endrer</dt><dd class="changesToDocuments"><ul><li>forskrift/2019-04-10-470</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§4</li><li>lov/1965-06-18-4/§15</li><li>lov/1965-06-18-4/§16</li><li>lov/1965-06-18-4/§36</li><li>lov/1965-06-18-4/§43</li><li>forskrift/1980-11-24-1</li><li>forskrift/1986-03-21-750</li><li>forskrift/1993-04-01-286</li></ul></dd><dt class="dateOfPublication">Kunngjort</dt><dd class="dateOfPublication">2019-04-12 15:20</dd><dt class="journalNumber">Journalnummer</dt><dd class="journalNumber">2019-0294</dd><dt class="titleShort">Korttittel</dt><dd class="titleShort">Endr. i forskrift om endring i forskrift om bruk av kjøretøy</dd><dt class="title">Tittel</dt><dd class="title">Forskrift om endring i forskrift om endring i forskrift om bruk av kjøretøy</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 11. april 2019 med hjemmel i lov 18. juni 1965 nr. 4 om vegtrafikk (vegtrafikkloven) § 4, § 15, § 16, § 36 og § 43 jf. delegeringsvedtak 24. november 1980 nr. 1, delegeringsvedtak 21. mars 1986 nr. 750 og delegeringsvedtak 1. april 1993 nr. 286.</dd><dt class="refid">RefID</dt><dd class="refid">forskrift/2019-04-11-495</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om endring i forskrift om bruk av kjøretøy<ul class="tocSubUl"><li>I<ul class="tocSubUl"><li>§ 2-1. Definisjoner</li><li>§ 2-34. Gebyr for å få tilbake kjennemerker</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2019-04-11-495" id="dokument"><h1>Forskrift om endring i forskrift om endring i forskrift om bruk av kjøretøy</h1><section class="section" data-name="kapI" id="kapittel-1" data-lovdata-URL="LTI/forskrift/2019-04-11-495/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 10. april 2019 nr. 470 om endring i forskrift om bruk av kjøretøy gjøres følgende endringer:</article> <article class="defaultP" margin-top="true">§ 2-1 skal lyde:</article><article class="futureLegalArticle" data-name="§2-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-1</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-1-ledd-1">I dette kapittel menes med<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1"><i>motorvognregisteret</i>: Statens vegvesens database over alle norske sivile kjøretøy. Motorvognregisteret er ikke et realregister.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1"><i>registrering</i>: en offentlig tillatelse til at et kjøretøy kan tas i bruk enten på eller utenfor offentlig veg. Registrering innebærer en identifisering av kjøretøyet, og at det utstedes et kjennemerke jf. direktiv 1999/37/EF, senest endret ved direktiv 2014/46/EU.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1"><i>vognkort</i>: et dokument som bekrefter at kjøretøyet er registrert. Innehaver av vognkortet er den person i hvis navn kjøretøyet er registrert, jf. direktiv 1999/37/EF senest endret ved direktiv 2014/46/EU. Dokumentet må være i overensstemmelse med vilkårene i § 2-8.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1"><i>melding om eierskifte</i>: en melding til Statens vegvesen om at kjøretøyet overdras fra tidligere til ny eier. Meldingen må være i overensstemmelse med vilkårene i § 2-27.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1"><i>midlertidig avregistrering</i>: når kjennemerkene frivillig innleveres eller inndras etter vilkårene i § 2-31. Kjøretøyet kan senere påregistreres dersom alle vilkårene for registrering er oppfylt.</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-1-ledd-1-punkt-6"><article class="legalP" id="kapittel-1-foreslåttparagraf-1-ledd-1-punkt-6-ledd-1"><i>endelig avregistrering</i>: når kjøretøyet blir vraket eller ført ut av landet jf. vilkårene i § 2-33 andre ledd, og det markeres som vraket eller utført i motorvognregisteret.</article></article></li></ul></article></article> <article class="defaultP" margin-top="true">§ 2-34 første ledd skal lyde:</article><article class="futureLegalArticle" data-name="§2-34" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2-34</span>. <span class="legalArticleTitle">Gebyr for å få tilbake kjennemerker</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Når kjennemerke inndras etter vegtrafikkloven § 36, skal det betales et gebyr før kjennemerke kan utleveres, hvis det på forhånd er bestemt at inndragningen skal medføre slikt gebyr. Gebyret er kr 1630,– ved utlevering av kjennemerke inndratt etter 1. januar 2019. Gebyret er kr 1585,– ved utlevering av kjennemerke inndratt i perioden 1. januar–31. desember 2018. Gebyret er kr 1540,– ved utlevering av kjennemerke inndratt i perioden 1. januar–31. desember 2017. Gebyret er kr 1500,– ved utlevering av kjennemerke inndratt i perioden 1. januar–31 desember 2016. Gebyret er kr 1460,– ved utlevering av kjennemerke inndratt i perioden 1. januar 2015–31. desember 2015. Gebyret er kr 1410,– ved utlevering av kjennemerke inndratt i perioden 1. januar 2014–31. desember 2014. Gebyret er kr 1360,– ved utlevering av kjennemerke inndratt i perioden 1. januar–31. desember 2013. Gebyret er kr 1320,– ved utlevering av kjennemerke inndratt i perioden 1. januar–31. desember 2012. Gebyret er kr 1280,– ved utlevering av kjennemerke inndratt i perioden 1. januar–31. desember 2011. Gebyret er kr 1200,– ved utlevering av inndratt kjennemerke inndratt i perioden 1. juli 2004–31. desember 2010. Gebyret er kr 1150,– ved utlevering av inndratt kjennemerke inndratt i perioden 1. februar 2004–30. juni 2004. Gebyret er kr 1110,– ved utlevering av inndratt kjennemerke inndratt i perioden 1. mars 2003–31. januar 2004. Gebyret er kr 900,– ved utlevering av inndratt kjennemerke inndratt i perioden 1. januar 1996–28. februar 2003. Gebyret er kr 600,– ved utlevering av inndratt kjennemerke inndratt i 1995. Gebyret er kr 300,– ved utlevering av inndratt kjennemerke inndratt i perioden 1. juli 1993–31. desember 1994.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2019-04-11-495/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskrift trer i kraft straks.</article></section></main></body></html>