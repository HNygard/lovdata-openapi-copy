<!DOCTYPE html><html lang="no"><head><title>Forskrift om endring i forskrift 21. juni 2017 nr. 838 til lov om statens ansatte mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-12-13-1750</dd><dt class="dokid">DokumentID</dt><dd class="dokid">LTI/forskrift/2019-12-13-1750</dd><dt class="ministry">Departement</dt><dd class="ministry"><ul><li>Kommunal- og moderniseringsdepartementet</li></ul></dd><dt class="dateInForce">I kraft fra</dt><dd class="dateInForce">2020-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2017-06-21-838</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2017-06-16-67/§3</li><li>lov/2017-06-16-67/§4</li><li>lov/2017-06-16-67/§6</li><li>lov/2017-06-16-67/§9</li></ul></dd><dt class="dateOfPublication">Kunngjort</dt><dd class="dateOfPublication">2019-12-13 15:50</dd><dt class="journalNumber">Journalnummer</dt><dd class="journalNumber">2019-1123</dd><dt class="titleShort">Korttittel</dt><dd class="titleShort">Endr. i forskrift til lov om statens ansatte mv.</dd><dt class="title">Tittel</dt><dd class="title">Forskrift om endring i forskrift 21. juni 2017 nr. 838 til lov om statens ansatte mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 13. desember 2019 med hjemmel i lov 16. juni 2017 nr. 67 om statens ansatte mv. (statsansatteloven) § 3, § 4, § 6 og § 9. Fremmet av Kommunal- og moderniseringsdepartementet.</dd><dt class="refid">RefID</dt><dd class="refid">forskrift/2019-12-13-1750</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift 21. juni 2017 nr. 838 til lov om statens ansatte mv.<ul class="tocSubUl"><li>I<ul class="tocSubUl"><li>§ 3a. Unntak fra offentlig utlysning</li><li>§ 4. Søker med funksjonsnedsettelse</li><li>§ 4a. Søker med fravær fra arbeid, utdanning eller opplæring</li><li>§ 4b. Søker med innvandrerbakgrunn</li><li>§ 5. Praksisarbeid</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2019-12-13-1750" id="dokument"><h1>Forskrift om endring i forskrift 21. juni 2017 nr. 838 til lov om statens ansatte mv.</h1><section class="section" data-name="kapI" id="kapittel-1" data-lovdata-URL="LTI/forskrift/2019-12-13-1750/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. juni 2017 nr. 838 til lov om statens ansatte mv. gjøres følgende endringer:</article> <article class="defaultP" margin-top="true">Ny § 3a skal lyde:</article><article class="futureLegalArticle" data-name="§3a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3a</span>. <span class="legalArticleTitle">Unntak fra offentlig utlysning</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Ledige stillinger knyttet til Forsvarets etterretningsvirksomhet kan unntas fra kravet til offentlig utlysning i statsansatteloven § 4, dersom særlige hensyn til sikkerhet og konfidensialitet tilsier dette.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Ansettes en person som har gjennomført traineeprogram etter § 5 andre ledd i samme virksomhet og som er kvalifisert for stillingen, kan det gjøres unntak fra kravet om offentlig utlysning i statsansatteloven § 4.</article></article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Søker med funksjonsnedsettelse</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Arbeidsgiver skal innkalle minst en kvalifisert søker som oppgir å ha funksjonsnedsettelse til intervju. Med søker med funksjonsnedsettelse menes en søker som oppgir å ha en funksjonsnedsettelse som vil kreve tilrettelegging på arbeidsplassen eller i arbeidsforholdet.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Slike søkere kan ansettes dersom de er tilnærmet like godt kvalifisert som den best kvalifiserte søkeren.</article></article> <article class="defaultP" margin-top="true">Ny § 4a skal lyde:</article><article class="futureLegalArticle" data-name="§4a" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 4a</span>. <span class="legalArticleTitle">Søker med fravær fra arbeid, utdanning eller opplæring</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Arbeidsgiver skal innkalle minst en kvalifisert søker som oppgir å ha fravær fra arbeid, utdanning eller opplæring til intervju. Med søker med fravær fra arbeid, utdanning eller opplæring menes en søker som på søknadstidspunktet til sammen har vært utenfor arbeid, utdanning eller opplæring i minst to år de siste fem årene. Fraværet må skyldes rus, soning eller sykdom, herunder psykisk sykdom, eller søkeren må i fraværsperioden ha vært aktivt arbeidssøkende.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Slike søkere kan ansettes dersom de er tilnærmet like godt kvalifisert som den best kvalifiserte søkeren.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Første og andre ledd omfatter likevel ikke søkere som på søknadstidspunktet har fast ansettelse eller midlertidig ansettelse av varighet på mer enn ett år.</article></article> <article class="defaultP" margin-top="true">Ny § 4b skal lyde:</article><article class="futureLegalArticle" data-name="§4b" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4b</span>. <span class="legalArticleTitle">Søker med innvandrerbakgrunn</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Arbeidsgiver skal innkalle minst en kvalifisert søker som oppgir å ha innvandrerbakgrunn til intervju. Med søker med innvandrerbakgrunn menes søker som har innvandret fra Europa utenom EU/EFTA, Asia inkludert Tyrkia, Afrika, Latin-Amerika og Oseania utenom Australia og New Zealand, eller hvor begge foreldre har innvandret fra disse landene.</article></article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Praksisarbeid</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Fengselsbetjenter kan ansettes midlertidig i pliktåret etter gjennomført utdanning som høgskolekandidat i straffegjennomføring.</article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Deltaker i et traineeprogram for personer med funksjonsnedsettelse eller fravær fra arbeid, utdanning eller opplæring kan ansettes midlertidig i inntil to år, med adgang til ett års forlengelse. Kommunal- og moderniseringsdepartementet kan gi nærmere regler om programmets omfang og innhold.</article></article> <article class="defaultP" margin-top="true">Nåværende § 5 blir ny § 6.</article></section><section class="section" data-name="kapII" id="kapittel-2" data-lovdata-URL="LTI/forskrift/2019-12-13-1750/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2020.</article><article class="legalP" id="kapittel-2-ledd-2">§ 4a gjelder for stillinger som lyses ut fra og med 1. januar 2020.</article></section></main></body></html>