<!DOCTYPE html><html lang="no"><head><title>Forskrift om endring i utlendingsforskriften (krav om faktisk opphold i Norge som vilkår for midlertidig oppholdstillatelse mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-03-08-200</dd><dt class="dokid">DokumentID</dt><dd class="dokid">LTI/forskrift/2019-03-08-200</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2019-04-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-10-15-1286</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-05-15-35/§60</li><li>lov/2008-05-15-35/§62</li><li>forskrift/2009-10-09-1260</li><li>forskrift/2009-12-18-1582</li></ul></dd><dt class="dateOfPublication">Kunngjort</dt><dd class="dateOfPublication">2019-03-11 15:05</dd><dt class="journalNumber">Journalnummer</dt><dd class="journalNumber">2019-0153</dd><dt class="titleShort">Korttittel</dt><dd class="titleShort">Endr. i utlendingsforskriften (krav om faktisk opphold i Norge som vilkår for midl. oppholdstillatelse mv.)</dd><dt class="title">Tittel</dt><dd class="title">Forskrift om endring i utlendingsforskriften (krav om faktisk opphold i Norge som vilkår for midlertidig oppholdstillatelse mv.)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 8. mars 2019 med hjemmel i lov 15. mai 2008 nr. 35 om utlendingers adgang til riket og deres opphold her (utlendingsloven) § 60 femte ledd og § 62 syvende ledd, jf. delegeringsvedtak 9. oktober 2009 nr. 1260 og omorganiseringsvedtak 18. desember 2009 nr. 1582.</dd><dt class="refid">RefID</dt><dd class="refid">forskrift/2019-03-08-200</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i utlendingsforskriften (krav om faktisk opphold i Norge som vilkår for midlertidig oppholdstillatelse mv.)<ul class="tocSubUl"><li>I<ul class="tocSubUl"><li>§ 10-19a. Krav om faktisk opphold i Norge som vilkår for midlertidig oppholdstillatelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2019-03-08-200" id="dokument"><h1>Forskrift om endring i utlendingsforskriften (krav om faktisk opphold i Norge som vilkår for midlertidig oppholdstillatelse mv.)</h1><section class="section" data-name="kapI" id="kapittel-1" data-lovdata-URL="LTI/forskrift/2019-03-08-200/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. oktober 2009 nr. 1286 om utlendingers adgang til riket og deres opphold her (utlendingsforskriften) gjøres følgende endringer:</article> <article class="defaultP" margin-top="true">Ny § 10-19a skal lyde:</article><article class="futureLegalArticle" data-name="§10-19a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 10-19a</span>. <span class="legalArticleTitle">Krav om faktisk opphold i Norge som vilkår for midlertidig oppholdstillatelse</span></span><article class="legalP" id="kapittel-1-foreslåttparagraf-1-ledd-1">Det er et vilkår for oppholdstillatelse at utlendingen skal oppholde seg i Norge minst seks måneder i en tillatelsesperiode på ett år, jf. lovens § 60 femte ledd. Dersom tillatelsesperioden er av kortere varighet enn ett år, er det et vilkår at utlendingen skal oppholde seg i Norge minst halvparten av tillatelsesperioden. Er tillatelsen gitt for flere år, må samlet oppholdstid i utlandet ikke overstige 182 dager i løpet av enhver periode på 365 dager.</article><article class="legalP" id="kapittel-1-foreslåttparagraf-1-ledd-2">Utgangspunktet for beregningen av oppholdstid i Norge er det tidspunktet da utlendingen fikk midlertidig oppholdstillatelse, jf. lovens § 60.</article><article class="legalP" id="kapittel-1-foreslåttparagraf-1-ledd-3">Det stilles ikke krav om oppholdstid for<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-3-punkt-1"><article class="legalP" id="kapittel-1-foreslåttparagraf-1-ledd-3-punkt-1-ledd-1">utsendte arbeidstakere når det konkrete tilbudet om oppdrag ikke er sammenhengende, jf. § 6-13 fjerde ledd</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-3-punkt-2"><article class="legalP" id="kapittel-1-foreslåttparagraf-1-ledd-3-punkt-2-ledd-1">selvstendige oppdragstakere når det konkrete tilbudet om oppdrag ikke er sammenhengende, jf. § 6-14 annet ledd</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-3-punkt-3"><article class="legalP" id="kapittel-1-foreslåttparagraf-1-ledd-3-punkt-3-ledd-1">russiske grensependlere etter § 6-5</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-3-punkt-4"><article class="legalP" id="kapittel-1-foreslåttparagraf-1-ledd-3-punkt-4-ledd-1">flyktninger etter lovens § 28.</article></article></li></ul></article><article class="legalP" id="kapittel-1-foreslåttparagraf-1-ledd-4">Det kan gjøres unntak fra kravet om oppholdstid dersom formålet med tillatelsen eller andre forhold tilsier at utlendingen ikke skal oppholde seg mesteparten av tillatelsesperioden i Norge.</article></article> <article class="defaultP" margin-top="true">§ 11-1 annet ledd annet punktum skal lyde:</article><article class="legalP" id="kapittel-1-ledd-2">Adoptivbarn, jf. lovens § 42 tredje ledd, av foreldre som er norske eller nordiske borgere bosatt i riket, eller av foreldre bosatt i riket med permanent oppholdstillatelse, får permanent oppholdstillatelse uten forutgående oppholdstid og uten gjennomført pliktig opplæring i norsk og samfunnskunnskap i henhold til introduksjonsloven, når samtykke til adopsjon er gitt av Barne-, ungdoms- og familieetaten (Bufetat) før innreisen i riket, og søknaden fremsettes innen ett år etter innreisen.</article> <article class="defaultP" margin-top="true">§ 11-1 fjerde ledd tredje punktum skal lyde:</article><article class="legalP" id="kapittel-1-ledd-3">Det stilles ikke vilkår om gjennomført pliktig opplæring i norsk og samfunnskunnskap i henhold til introduksjonsloven.</article> <article class="defaultP" margin-top="true">§ 11-8 første ledd første punktum og annet ledd skal lyde:</article><article class="legalP" id="kapittel-1-ledd-4">Bopelen eller det faktiske oppholdet utenfor riket anses å være sammenhengende og kan føre til bortfall av permanent oppholdstillatelse etter lovens § 62 sjette ledd selv om utlendingen har hatt ett eller flere opphold av kortere varighet i riket. [...]</article><article class="legalP" id="kapittel-1-ledd-5">Selv om utlendingen har oppholdt seg mer enn to år i utlandet, kan det gjøres unntak fra regelen om bortfall av permanent oppholdstillatelse i lovens § 62 sjette ledd dersom utlendingen har reist ut av riket og mot sin vilje ikke får reise tilbake hit, og ville hatt rett til oppholdstillatelse etter lovens § 53 første ledd bokstav b dersom vedkommende hadde oppholdt seg i Norge.</article></section><section class="section" data-name="kapII" id="kapittel-2" data-lovdata-URL="LTI/forskrift/2019-03-08-200/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. april 2019.</article></section></main></body></html>