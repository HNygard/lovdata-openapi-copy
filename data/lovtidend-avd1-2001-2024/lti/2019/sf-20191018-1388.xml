<!DOCTYPE html><html lang="no"><head><title>Forskrift til arrestordreloven (arrestordreforskrifta)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-10-18-1388</dd><dt class="dokid">DokumentID</dt><dd class="dokid">LTI/forskrift/2019-10-18-1388</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2019-11-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2012-09-21-896</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2012-01-20-4/§5</li><li>lov/2012-01-20-4/§7</li><li>lov/1981-05-22-25/§62</li></ul></dd><dt class="dateOfPublication">Kunngjort</dt><dd class="dateOfPublication">2019-10-21 14:50</dd><dt class="journalNumber">Journalnummer</dt><dd class="journalNumber">2019-0872</dd><dt class="titleShort">Korttittel</dt><dd class="titleShort">Arrestordreforskrifta</dd><dt class="title">Tittel</dt><dd class="title">Forskrift til arrestordreloven (arrestordreforskrifta)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsett ved kgl.res. 18. oktober 2019 med heimel i lov 20. januar 2012 nr. 4 om pågriping og overlevering til og frå Noreg for straffbare forhold på grunnlag av ein arrestordre (arrestordreloven) § 5 og § 7 og lov 22. mai 1981 nr. 25 om rettergangsmåten i straffesaker (Straffeprosessloven) § 62. Fremja av Justis- og beredskapsdepartementet.</dd><dt class="refid">RefID</dt><dd class="refid">forskrift/2019-10-18-1388</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift til arrestordreloven (arrestordreforskrifta)<ul class="tocSubUl"><li>§ 1. Utforminga av arrestordrar</li><li>§ 2. Kompetanse til å avgjere om ein nordisk arrestordre skal etterkomast eller ikkje</li><li>§ 3. Kompetanse til å utferde ein nordisk arrestordre</li><li>§ 4. Kompetanse til å avgjere om ein nordisk–europeisk arrestordre skal etterkomast eller ikkje</li><li>§ 5. Kompetanse til å utferde ein nordisk–europeisk arrestordre</li><li>§ 6. Unntak frå kravet om dobbel strafflegging</li><li>§ 7. Ikraftsetjing</li><li>Vedlegg I til arrestordreforskrifta</li><li>Vedlegg II til arrestordreforskrifta</li></ul></li></ul></dd></dl></header><main class="documentBody" data-lovdata-URL="LTI/forskrift/2019-10-18-1388" id="dokument"><h1>Forskrift til arrestordreloven (arrestordreforskrifta)</h1><article class="legalArticle" data-lovdata-URL="LTI/forskrift/2019-10-18-1388/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Utforminga av arrestordrar</span></h2><article class="legalP" id="paragraf-1-ledd-1">Ein nordisk arrestordre skal førast i skjemaet som følgjer som vedlegg I til forskrifta. Ein nordisk–europeisk arrestordre skal førast i skjemaet som følgjer som vedlegg II til forskrifta.</article></article><article class="legalArticle" data-lovdata-URL="LTI/forskrift/2019-10-18-1388/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Kompetanse til å avgjere om ein nordisk arrestordre skal etterkomast eller ikkje</span></h2><article class="legalP" id="paragraf-2-ledd-1">Politijuristar som er tildelt utvida påtalekompetanse i medhald av straffeprosessloven § 67 tredje ledd andre punktum, kan avgjere om ein nordisk arrestordre skal etterkomast eller ikkje, jf. arrestordreloven § 21.</article><article class="legalP" id="paragraf-2-ledd-2">Statsadvokaten tek avgjerda dersom vedkomande er sikta i Noreg for eit forhold der statsadvokaten eller riksadvokaten har tiltalekompetansen. Har riksadvokaten teke ut tiltale, skal riksadvokaten informerast før avgjerda blir teke. Politijuristar som er tildelt utvida påtalekompetanse tek likevel avgjerda dersom retten har treft rettskraftig ordskurd om at vilkåra for overlevering ikkje er oppfylte, jf. arrestordreloven § 21.</article><article class="legalP" id="paragraf-2-ledd-3">Statsadvokaten tek også avgjerda dersom det ligg føre ein, to eller fleire nordiske arrestordrar frå fleire statar som gjeld same person. Dersom det ligg føre både ein nordisk arrestordre og eit krav om utlevering frå ein stat utanfor Norden, skal saka sendast via statsadvokaten og riksadvokaten til departementet for avgjerd, jf. arrestordreloven § 29.</article></article><article class="legalArticle" data-lovdata-URL="LTI/forskrift/2019-10-18-1388/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kompetanse til å utferde ein nordisk arrestordre</span></h2><article class="legalP" id="paragraf-3-ledd-1">Ein nordisk arrestordre kan utferdast av politijuristar som er tildelt utvida påtalekompetanse i medhald av straffeprosessloven § 67 tredje ledd andre punktum.</article><article class="legalP" id="paragraf-3-ledd-2">Dersom det er utferda sikting for ei handling eller forsøk på ei handling som kan medføre fengsel i meir enn 10 år, eller for brot på straffeloven §§ 104, 105, 108, 109, 135, 136 eller føresegner i straffeloven kapittel 17, skal det innhentast samtykke frå statsadvokaten. Samtykket skal normalt vere skriftleg.</article></article><article class="legalArticle" data-lovdata-URL="LTI/forskrift/2019-10-18-1388/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kompetanse til å avgjere om ein nordisk–europeisk arrestordre skal etterkomast eller ikkje</span></h2><article class="legalP" id="paragraf-4-ledd-1">Politijuristar som er tildelt utvida påtalekompetanse i medhald av straffeprosessloven § 67 tredje ledd andre punktum, kan avgjere om ein nordisk–europeisk arrestordre skal etterkomast eller ikkje når den ettersøkte har samtykt til overlevering, jf. arrestordreloven § 14 tredje ledd.</article><article class="legalP" id="paragraf-4-ledd-2">Statsadvokaten tek avgjerda når den ettersøkte ikkje har samtykt til overlevering, eller vedkomande er sikta i Noreg for eit forhold der statsadvokaten eller riksadvokaten har tiltalekompetansen. Har riksadvokaten teke ut tiltale, skal riksadvokaten informerast før avgjerda blir teke. Politijuristar som er tildelt utvida påtalekompetanse tek likevel avgjerda dersom retten har treft rettskraftig ordskurd om at vilkåra for overlevering ikkje er oppfylte, jf. arrestordreloven § 14.</article><article class="legalP" id="paragraf-4-ledd-3">Statsadvokaten tek også avgjerda dersom det ligg føre to eller fleire nordisk–europeiske arrestordrar frå ulike statar, eller ein nordisk–europeisk og ein nordisk arrestordre, som gjeld same person. Dersom det ligg føre både ein nordisk–europeisk arrestordre og eit krav om utlevering frå ein stat utanfor EU, skal saka sendast via statsadvokaten og riksadvokaten til departementet for avgjerd, jf. arrestordreloven § 29.</article></article><article class="legalArticle" data-lovdata-URL="LTI/forskrift/2019-10-18-1388/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kompetanse til å utferde ein nordisk–europeisk arrestordre</span></h2><article class="legalP" id="paragraf-5-ledd-1">Ein nordisk–europeisk arrestordre utferdast av statsadvokaten.</article></article><article class="legalArticle" data-lovdata-URL="LTI/forskrift/2019-10-18-1388/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Unntak frå kravet om dobbel strafflegging</span></h2><article class="legalP" id="paragraf-6-ledd-1">Kravet til dobbel strafflegging skal på vilkår som nemnde i arrestordreloven § 7 tredje ledd første punktum ikkje gjelde for desse handlingane:<ul class="defaultList"><li data-li-identifier="1." data-name="1."><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">deltaking i ein kriminell organisasjon</article></article></li><li data-li-identifier="2." data-name="2."><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">terrorisme</article></article></li><li data-li-identifier="3." data-name="3."><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">menneskehandel</article></article></li><li data-li-identifier="4." data-name="4."><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">seksuell utnytting av barn og framstilling av seksuelle overgrep mot barn</article></article></li><li data-li-identifier="5." data-name="5."><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">ulovleg handel med narkotiske og psykotrope stoff</article></article></li><li data-li-identifier="6." data-name="6."><article class="listArticle" id="paragraf-6-ledd-1-punkt-6"><article class="legalP" id="paragraf-6-ledd-1-punkt-6-ledd-1">ulovleg handel med våpen, ammunisjon eller sprengstoff</article></article></li><li data-li-identifier="7." data-name="7."><article class="listArticle" id="paragraf-6-ledd-1-punkt-7"><article class="legalP" id="paragraf-6-ledd-1-punkt-7-ledd-1">korrupsjon</article></article></li><li data-li-identifier="8." data-name="8."><article class="listArticle" id="paragraf-6-ledd-1-punkt-8"><article class="legalP" id="paragraf-6-ledd-1-punkt-8-ledd-1">bedrageri, medrekna bedrageri som råkar dei økonomiske interessene til Det europeiske fellesskapet etter konvensjonen 26. juli 1995 om beskyttelse av De europeiske fellesskaps økonomiske interesser</article></article></li><li data-li-identifier="9." data-name="9."><article class="listArticle" id="paragraf-6-ledd-1-punkt-9"><article class="legalP" id="paragraf-6-ledd-1-punkt-9-ledd-1">kvitvasking av utbyte frå straffbare handlingar</article></article></li><li data-li-identifier="10." data-name="10."><article class="listArticle" id="paragraf-6-ledd-1-punkt-10"><article class="legalP" id="paragraf-6-ledd-1-punkt-10-ledd-1">pengefalsk, medrekna av euroen</article></article></li><li data-li-identifier="11." data-name="11."><article class="listArticle" id="paragraf-6-ledd-1-punkt-11"><article class="legalP" id="paragraf-6-ledd-1-punkt-11-ledd-1">datarelatert kriminalitet</article></article></li><li data-li-identifier="12." data-name="12."><article class="listArticle" id="paragraf-6-ledd-1-punkt-12"><article class="legalP" id="paragraf-6-ledd-1-punkt-12-ledd-1">miljøkriminalitet, medrekna ulovleg handel med trua dyreartar, planteartar og plantevariantar</article></article></li><li data-li-identifier="13." data-name="13."><article class="listArticle" id="paragraf-6-ledd-1-punkt-13"><article class="legalP" id="paragraf-6-ledd-1-punkt-13-ledd-1">tilrettelegging for ulovleg innvandring eller ulovleg opphald</article></article></li><li data-li-identifier="14." data-name="14."><article class="listArticle" id="paragraf-6-ledd-1-punkt-14"><article class="legalP" id="paragraf-6-ledd-1-punkt-14-ledd-1">drap</article></article></li><li data-li-identifier="15." data-name="15."><article class="listArticle" id="paragraf-6-ledd-1-punkt-15"><article class="legalP" id="paragraf-6-ledd-1-punkt-15-ledd-1">grov kroppsskade</article></article></li><li data-li-identifier="16." data-name="16."><article class="listArticle" id="paragraf-6-ledd-1-punkt-16"><article class="legalP" id="paragraf-6-ledd-1-punkt-16-ledd-1">ulovleg handel med organ, vev og liknande frå menneske</article></article></li><li data-li-identifier="17." data-name="17."><article class="listArticle" id="paragraf-6-ledd-1-punkt-17"><article class="legalP" id="paragraf-6-ledd-1-punkt-17-ledd-1">kidnapping, ulovleg fridomskrenking og gisseltaking</article></article></li><li data-li-identifier="18." data-name="18."><article class="listArticle" id="paragraf-6-ledd-1-punkt-18"><article class="legalP" id="paragraf-6-ledd-1-punkt-18-ledd-1">rasisme og framandfrykt</article></article></li><li data-li-identifier="19." data-name="19."><article class="listArticle" id="paragraf-6-ledd-1-punkt-19"><article class="legalP" id="paragraf-6-ledd-1-punkt-19-ledd-1">organisert eller væpna ran</article></article></li><li data-li-identifier="20." data-name="20."><article class="listArticle" id="paragraf-6-ledd-1-punkt-20"><article class="legalP" id="paragraf-6-ledd-1-punkt-20-ledd-1">ulovleg handel med kulturgjenstandar, medrekna antikvitetar og kunstverk</article></article></li><li data-li-identifier="21." data-name="21."><article class="listArticle" id="paragraf-6-ledd-1-punkt-21"><article class="legalP" id="paragraf-6-ledd-1-punkt-21-ledd-1">svindel</article></article></li><li data-li-identifier="22." data-name="22."><article class="listArticle" id="paragraf-6-ledd-1-punkt-22"><article class="legalP" id="paragraf-6-ledd-1-punkt-22-ledd-1">innkreving av vernepengar og utpressing</article></article></li><li data-li-identifier="23." data-name="23."><article class="listArticle" id="paragraf-6-ledd-1-punkt-23"><article class="legalP" id="paragraf-6-ledd-1-punkt-23-ledd-1">forfalsking og piratomsetnad av produkt</article></article></li><li data-li-identifier="24." data-name="24."><article class="listArticle" id="paragraf-6-ledd-1-punkt-24"><article class="legalP" id="paragraf-6-ledd-1-punkt-24-ledd-1">forfalsking av administrative dokument og handel med desse</article></article></li><li data-li-identifier="25." data-name="25."><article class="listArticle" id="paragraf-6-ledd-1-punkt-25"><article class="legalP" id="paragraf-6-ledd-1-punkt-25-ledd-1">forfalsking av betalingsmiddel</article></article></li><li data-li-identifier="26." data-name="26."><article class="listArticle" id="paragraf-6-ledd-1-punkt-26"><article class="legalP" id="paragraf-6-ledd-1-punkt-26-ledd-1">ulovleg handel med hormonpreparat eller andre vekstfremjande stoff</article></article></li><li data-li-identifier="27." data-name="27."><article class="listArticle" id="paragraf-6-ledd-1-punkt-27"><article class="legalP" id="paragraf-6-ledd-1-punkt-27-ledd-1">ulovleg handel med kjernefysisk eller radioaktivt materiale</article></article></li><li data-li-identifier="28." data-name="28."><article class="listArticle" id="paragraf-6-ledd-1-punkt-28"><article class="legalP" id="paragraf-6-ledd-1-punkt-28-ledd-1">ulovleg omsetnad av stolne køyretøy</article></article></li><li data-li-identifier="29." data-name="29."><article class="listArticle" id="paragraf-6-ledd-1-punkt-29"><article class="legalP" id="paragraf-6-ledd-1-punkt-29-ledd-1">valdtekt</article></article></li><li data-li-identifier="30." data-name="30."><article class="listArticle" id="paragraf-6-ledd-1-punkt-30"><article class="legalP" id="paragraf-6-ledd-1-punkt-30-ledd-1">påsetting av brann</article></article></li><li data-li-identifier="31." data-name="31."><article class="listArticle" id="paragraf-6-ledd-1-punkt-31"><article class="legalP" id="paragraf-6-ledd-1-punkt-31-ledd-1">brot som fell innunder domsmakta til Den internasjonale straffedomstolen</article></article></li><li data-li-identifier="32." data-name="32."><article class="listArticle" id="paragraf-6-ledd-1-punkt-32"><article class="legalP" id="paragraf-6-ledd-1-punkt-32-ledd-1">kapring av fly eller skip</article></article></li><li data-li-identifier="33." data-name="33."><article class="listArticle" id="paragraf-6-ledd-1-punkt-33"><article class="legalP" id="paragraf-6-ledd-1-punkt-33-ledd-1">sabotasje.</article></article></li></ul></article></article><article class="legalArticle" data-lovdata-URL="LTI/forskrift/2019-10-18-1388/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikraftsetjing</span></h2><article class="legalP" id="paragraf-7-ledd-1">Forskrifta tek til å gjelde 1. november 2019. Frå same tid blir forskrift 21. september 2012 nr. 896 til arrestordreloven oppheva.</article></article><section class="section" data-name="vedleggI" id="kapittel-1" data-lovdata-URL="LTI/forskrift/2019-10-18-1388/KAPITTEL_1"><h2>Vedlegg I til arrestordreforskrifta</h2><article class="legalP" id="kapittel-1-ledd-1">Skjema for utferding av nordisk arrestordre (pdf)</article></section><section class="section" data-name="vedleggII" id="kapittel-2" data-lovdata-URL="LTI/forskrift/2019-10-18-1388/KAPITTEL_2"><h2>Vedlegg II til arrestordreforskrifta</h2><article class="legalP" id="kapittel-2-ledd-1">Skjema for utferding av nordisk–europeisk arrestordre (pdf)</article></section></main></body></html>