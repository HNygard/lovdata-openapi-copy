<!DOCTYPE html><html lang="no"><head><title>Forskrift om endring i forskrift om opptak til studier og emner ved Universitetet i Agder</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-11-27-2190</dd><dt class="dokid">DokumentID</dt><dd class="dokid">LTI/forskrift/2019-11-27-2190</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">For opptak til studier og emner med oppstart fra og med høsten 2020</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-11-27-1387</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-6</li><li>lov/2005-04-01-15/§3-7</li><li>forskrift/2017-01-06-13</li></ul></dd><dt class="dateOfPublication">Kunngjort</dt><dd class="dateOfPublication">2020-01-17 13:50</dd><dt class="journalNumber">Journalnummer</dt><dd class="journalNumber">2020-0055</dd><dt class="titleShort">Korttittel</dt><dd class="titleShort">Endr. i forskrift om opptak til studier og emner ved UiA</dd><dt class="title">Tittel</dt><dd class="title">Forskrift om endring i forskrift om opptak til studier og emner ved Universitetet i Agder</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Universitetet i Agder 27. november 2019 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-6 og § 3-7 og forskrift 6. januar 2017 nr. 13 om opptak til høgre utdanning.</dd><dt class="refid">RefID</dt><dd class="refid">forskrift/2019-11-27-2190</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak til studier og emner ved Universitetet i Agder<ul class="tocSubUl"><li>I</li><li>Kapittel VII – Opptak til forkurs og realfagskurs for ingeniørutdanning<ul class="tocSubUl"><li>§ 37. Opptakskrav</li><li>§ 38. Rangering av søkere til forkurs</li><li>§ 38a. Rangering av søkere til realfagskurs</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2019-11-27-2190" id="dokument"><h1>Forskrift om endring i forskrift om opptak til studier og emner ved Universitetet i Agder</h1><section class="section" data-name="kapI" id="kapittel-1" data-lovdata-URL="LTI/forskrift/2019-11-27-2190/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 27. november 2013 nr. 1387 om opptak til studier og emner ved Universitetet i Agder gjøres følgende endringer:</article> <article class="defaultP" margin-top="true">§ 18 sjette ledd skal lyde:</article><article class="numberedLegalP" data-numerator="6" id="kapittel-1-nummer-1">6) Studenter som er registrert ved første eller andre år ved Lektorutdanning for trinn 8–13 ved UiA, kan søke overgang til tilsvarende årsstudium eller bachelorstudium. Overgang forutsetter ledig plass på årsstudiet og at studenten hadde høy nok poengsum til å komme inn på årsstudiet.</article> <article class="defaultP" margin-top="true">Nåværende sjette ledd blir nytt syvende ledd.</article> <article class="defaultP" margin-top="true">Nåværende syvende ledd blir nytt åttende ledd.</article> <article class="defaultP" margin-top="true">§ 20 andre ledd skal lyde:</article><article class="numberedLegalP" data-numerator="2" id="kapittel-1-nummer-2">2) Søkere skal ha praksis tilsvarende 5 års fulltids yrkespraksis. Minimum 3 av de 5 årene må være relevante i forhold til det studiet det søkes opptak til. Inntil 2 av de 5 årene kan dokumenteres med ulønnet arbeid, utdanning, organisasjonserfaring eller liknende.</article> <article class="defaultP" margin-top="true">§ 20 tredje ledd skal lyde:</article><article class="numberedLegalP" data-numerator="3" id="kapittel-1-nummer-3">3) Søkere må dokumentere kunnskaper i norsk og engelsk som er tilstrekkelig for det enkelte studium, normalt tilsvarende bestått norsk og engelsk fra videregående skole VG2 yrkesfaglig studieretning i kunnskapsløftet. Søkere fra land utenfor Norden må dokumentere kunnskaper i norsk og engelsk tilsvarende kravene for generell studiekompetanse, jf. forskrift om opptak til høgre utdanning § 2-2.</article> <article class="defaultP" margin-top="true">§ 20 femte ledd skal lyde:</article><article class="numberedLegalP" data-numerator="5" id="kapittel-1-nummer-4">5) Kunnskaper og ferdigheter må dokumenteres med attester fra arbeids- og organisasjonsliv, vitnemål, karakterutskrifter og liknende. Søkere må i egenerklæring kunne gjøre tilfredsstillende rede for egen oppfatning av hva søker tror studiet vil kreve, og hvorfor søker selv mener å ha gode muligheter for å gjennomføre studiet.</article> <article class="defaultP" margin-top="true">§ 24 skal lyde:</article><article class="numberedLegalP" data-numerator="1" id="kapittel-1-nummer-5">1) Styret kan i utfyllende regler fastsette faglige minstekrav (karakterkrav) for det enkelte masterprogram. For søkere med bokstavkarakterer er kravet da vektet gjennomsnittskarakter beregnet i henhold til § 25 på minst C. Ved beregning av gjennomsnittskarakteren benyttes vanlige forhøyningsregler ved at karakteren avrundes til nærmeste hele tall.</article><article class="numberedLegalP" data-numerator="2" id="kapittel-1-nummer-6">2) For søkere til masterprogram i utøvende musikk må også opptaksprøve være bestått.</article> <article class="defaultP" margin-top="true">§ 25 bokstav a) skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-6-punkt-1"><article class="legalP" id="kapittel-1-nummer-6-punkt-1-ledd-1">Det regnes ut vektet gjennomsnittskarakter på grunnlag av følgende to alternativer: <ul class="defaultList"><li data-li-identifier="-" data-name="-"><article class="listArticle" id="kapittel-1-nummer-6-punkt-1-ledd-1-punkt-1"><article class="legalP" id="kapittel-1-nummer-6-punkt-1-ledd-1-punkt-1-ledd-1">Hele bachelorgraden eller tilsvarende</article></article></li><li data-li-identifier="-" data-name="-"><article class="listArticle" id="kapittel-1-nummer-6-punkt-1-ledd-1-punkt-2"><article class="legalP" id="kapittel-1-nummer-6-punkt-1-ledd-1-punkt-2-ledd-1">Det faglige grunnlaget som er fastsatt for det enkelt masterprogram, jf. § 23.</article></article></li></ul></article><article class="legalP" id="kapittel-1-nummer-6-punkt-1-ledd-2">For søkere til masterprogram i utøvende musikk, kan rangering helt eller delvis gjennomføres ved opptaksprøve.</article><article class="legalP" id="kapittel-1-nummer-6-punkt-1-ledd-3">For søkere til masterprogram i entreprenørskap, kan rangering delvis gjennomføres ved intervju.</article><article class="legalP" id="kapittel-1-nummer-6-punkt-1-ledd-4">Styret fastsetter i utfyllende regler hvilket beregningsgrunnlag som skal benyttes for det enkelte masterprogram.</article><article class="legalP" id="kapittel-1-nummer-6-punkt-1-ledd-5">Dersom et påbyggingsstudium kan inngå i et masterprogram, benyttes samme beregningsgrunnlag som for masterprogrammet. For andre påbyggingsstudier på høyere grads nivå, beregnes vektet gjennomsnittskarakter på bakgrunn av hele bachelorgraden eller tilsvarende. Ved betinget tilbud om opptak, jf. § 14a, tas det ikke hensyn til eksamener avlagt i søknadssemesteret ved beregning av vektet gjennomsnittskarakter.</article></article></li></ul></article> <article class="defaultP" margin-top="true">§ 29 nytt femte punkt i nr. 1 bokstav a) skal lyde:<ul class="defaultList"><li class="consolidationElement"><article class="listArticle" id="kapittel-1-nummer-6-punkt-2"><ul class="defaultList"><li class="consolidationElement"><article class="listArticle" id="kapittel-1-nummer-6-punkt-2-punkt-1"><ul class="defaultList"><li data-li-identifier="v." data-name="v."><article class="listArticle" id="kapittel-1-nummer-6-punkt-2-punkt-1-punkt-1"><article class="legalP" id="kapittel-1-nummer-6-punkt-2-punkt-1-punkt-1-ledd-1">Bachelorgrad mellom 60 og 119 studiepoeng i faget, rangert etter antall studiepoeng i faget.</article></article></li></ul></article></li></ul></article></li></ul></article> <article class="defaultP" margin-top="true">Nytt kapittel 7 skal lyde:</article></section><section class="section" data-name="kapVII" id="kapittel-2" data-lovdata-URL="LTI/forskrift/2019-11-27-2190/KAPITTEL_2"><h2>Kapittel VII – Opptak til forkurs og realfagskurs for ingeniørutdanning</h2><article class="futureLegalArticle" data-name="§37" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 37</span>. <span class="legalArticleTitle">Opptakskrav</span></span><article class="numberedLegalP" data-numerator="1" id="kapittel-2-foreslåttparagraf-1-nummer-1">1) Søkere til forkurs må oppfylle ett av følgende krav:<ul class="defaultList"><li data-li-identifier="a)" data-name="a)"><article class="listArticle" id="kapittel-2-foreslåttparagraf-1-nummer-1-punkt-1"><article class="legalP" id="kapittel-2-foreslåttparagraf-1-nummer-1-punkt-1-ledd-1">Vg1 og Vg2 fra andre studieretninger i videregående skole enn studiespesialisering eller godkjent fagbrev/svenneprøve</article></article></li><li data-li-identifier="b)" data-name="b)"><article class="listArticle" id="kapittel-2-foreslåttparagraf-1-nummer-1-punkt-2"><article class="legalP" id="kapittel-2-foreslåttparagraf-1-nummer-1-punkt-2-ledd-1">Fullført videregående skole med generell studiekompetanse</article></article></li><li data-li-identifier="c)" data-name="c)"><article class="listArticle" id="kapittel-2-foreslåttparagraf-1-nummer-1-punkt-3"><article class="legalP" id="kapittel-2-foreslåttparagraf-1-nummer-1-punkt-3-ledd-1">Grunnskole og minst 5 års fulltids praksis eller en kombinasjon av videregående skole og praksis.</article></article></li></ul><article class="legalP" id="kapittel-2-foreslåttparagraf-1-nummer-1-ledd-1">Søkere med utdanning fra land utenfor Norden må dokumentere kunnskaper i norsk med minimum norskprøve med B1 på alle fire delprøver.</article></article><article class="numberedLegalP" data-numerator="2" id="kapittel-2-foreslåttparagraf-1-nummer-2">2) Søkere til realfagskurs må ha generell studiekompetanse eller tilsvarende realkompetanse.</article></article><article class="futureLegalArticle" data-name="§38" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 38</span>. <span class="legalArticleTitle">Rangering av søkere til forkurs</span></span><article class="numberedLegalP" data-numerator="1" id="kapittel-2-foreslåttparagraf-2-nummer-1">1) Søkere til forkurs rangeres i følgende grupper:<ul class="defaultList"><li data-li-identifier="a)" data-name="a)"><article class="listArticle" id="kapittel-2-foreslåttparagraf-2-nummer-1-punkt-1"><article class="legalP" id="kapittel-2-foreslåttparagraf-2-nummer-1-punkt-1-ledd-1">Søkere med fullført Vg1 og Vg2 fra andre studieretninger i videregående skole enn studieforberedende retninger, søkere med godkjent fagbrev eller svenneprøve og søkere med generell studiekompetanse.</article></article></li><li data-li-identifier="b)" data-name="b)"><article class="listArticle" id="kapittel-2-foreslåttparagraf-2-nummer-1-punkt-2"><article class="legalP" id="kapittel-2-foreslåttparagraf-2-nummer-1-punkt-2-ledd-1">Søkere med fullført grunnskole og minst 5 års praksis, eventuelt en kombinasjon av arbeidserfaring og utdanning fra videregående skole på til sammen 5 år.</article></article></li></ul></article><article class="numberedLegalP" data-numerator="2" id="kapittel-2-foreslåttparagraf-2-nummer-2">2) Hver gruppe får en andel av elevplassene som tilsvarer andelen av søkere. Innenfor hver gruppe rangeres søkerne på grunnlag av gjennomsnittskarakter fra hhv. videregående skole og grunnskole, multiplisert med 10.</article><article class="numberedLegalP" data-numerator="3" id="kapittel-2-foreslåttparagraf-2-nummer-3">3) Det gis tilleggspoeng for inntil 3 års yrkespraksis med 0,3 poeng pr. måned for 100&#xa0;% stilling. Som yrkespraksis regnes også militærtjeneste, siviltjeneste, omsorgsarbeid i hjemmet og skolegang ut over minstekravet. Avlagt fagbrev eller svenneprøve gir 2 tilleggspoeng. Ved poenglikhet prioriteres det underrepresenterte kjønn.</article></article><article class="futureLegalArticle" data-name="§38a" id="kapittel-2-foreslåttparagraf-3"><span class="futureLegalArticleHeader"><span class="legalArticleValue">§ 38a</span>. <span class="legalArticleTitle">Rangering av søkere til realfagskurs</span></span><article class="legalP" id="kapittel-2-foreslåttparagraf-3-ledd-1">Søkere til realfagskurs rangeres som til grunnstudier.</article></article></section><section class="section" data-name="kapII" id="kapittel-3" data-lovdata-URL="LTI/forskrift/2019-11-27-2190/KAPITTEL_3"><h2 data-text-align="center">II</h2><article class="legalP" id="kapittel-3-ledd-1">Forskriften trer i kraft med virkning for opptak til studier og emner med oppstart fra og med høsten 2020.</article></section></main></body></html>