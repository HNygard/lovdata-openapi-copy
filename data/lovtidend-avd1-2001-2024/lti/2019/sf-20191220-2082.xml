<!DOCTYPE html><html lang="no"><head><title>Forskrift om regionale tilskudd til næringsutvikling, rekruttering og kompetanseheving i landbruket</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-12-20-2082</dd><dt class="dokid">DokumentID</dt><dd class="dokid">LTI/forskrift/2019-12-20-2082</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="dateInForce">I kraft fra</dt><dd class="dateInForce">2020-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§3</li><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">2020-01-02 15:50</dd><dt class="journalNumber">Journalnummer</dt><dd class="journalNumber">2019-1369</dd><dt class="titleShort">Korttittel</dt><dd class="titleShort">Forskrift om regionale tilskudd til næringsutvikling, rekruttering og kompetanseheving i landbruket</dd><dt class="title">Tittel</dt><dd class="title">Forskrift om regionale tilskudd til næringsutvikling, rekruttering og kompetanseheving i landbruket</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 20. desember 2019 med hjemmel i lov 12. mai 1995 nr. 23 om jord (jordlova) § 3 og § 18.</dd><dt class="refid">RefID</dt><dd class="refid">forskrift/2019-12-20-2082</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regionale tilskudd til næringsutvikling, rekruttering og kompetanseheving i landbruket<ul class="tocSubUl"><li>Del 1. Fellesbestemmelser om tilskuddsordningene<ul class="tocSubUl"><li>§ 1. Formål</li><li>§ 2. Tilskuddsmottaker</li><li>§ 3. Tilskudd til regionale tilretteleggingstiltak</li><li>§ 4. Tilskudd til regionale rekrutterings- og kompetansetiltak</li><li>§ 5. Krav til søknad om tilskudd</li><li>§ 6. Tilskuddsutmåling og tildeling</li><li>§ 7. Utbetaling av tilskuddsmidlene</li><li>§ 8. Melding om og godkjenning av endringer</li><li>§ 9. Administrasjon og dispensasjon</li><li>§ 10. Klage</li><li>§ 11. Kontroll og opplysningsplikt</li><li>§ 12. Krav om tilbakebetaling</li></ul></li><li>Del 2. Bestemmelser om forvaltningen av ordningene<ul class="tocSubUl"><li>§ 13. Dekning av kostnader</li><li>§ 14. Utlysning</li><li>§ 15. Rapportering</li><li>§ 16. Kunngjøring av søknadsbehandling</li></ul></li><li>Del 3. Ikrafttredelse<ul class="tocSubUl"><li>§ 18. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2019-12-20-2082" id="dokument"><h1>Forskrift om regionale tilskudd til næringsutvikling, rekruttering og kompetanseheving i landbruket</h1><section class="section" data-name="del1" id="kapittel-1" data-lovdata-URL="LTI/forskrift/2019-12-20-2082/KAPITTEL_1"><h2>Del 1. Fellesbestemmelser om tilskuddsordningene</h2><article class="legalArticle" data-lovdata-URL="LTI/forskrift/2019-12-20-2082/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Tilskuddsordningene skal legge til rette for regional næringsutvikling, rekruttering og kompetanseheving med mål om å styrke verdiskapingen i landbruket.</article></article><article class="legalArticle" data-lovdata-URL="LTI/forskrift/2019-12-20-2082/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Tilskuddsmottaker</span></h3><article class="legalP" id="kapittel-1-paragraf-2-ledd-1">Tilskudd kan gis til kommuner, organisasjoner og forsknings- og utviklingsinstitusjoner registrert i Enhetsregisteret.</article><article class="legalP" id="kapittel-1-paragraf-2-ledd-2">Det kan også gis tilskudd etter § 3 til foretak registrert i Enhetsregisteret dersom tiltaket har som formål å fremme fellesgoder knyttet til næringsutvikling.</article><article class="legalP" id="kapittel-1-paragraf-2-ledd-3">Dersom vilkårene i § 4 er oppfylt, kan en del av tilskuddet etter bestemmelsen også gis til tiltak administrert av fylkeskommunen.</article></article><article class="legalArticle" data-lovdata-URL="LTI/forskrift/2019-12-20-2082/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Tilskudd til regionale tilretteleggingstiltak</span></h3><article class="legalP" id="kapittel-1-paragraf-3-ledd-1">Det kan gis tilskudd til tilretteleggingstiltak som bidrar til utvikling av konvensjonell eller økologisk drift i landbruket eller til utvikling av andre landbruksbaserte næringer innenfor rammer fastsatt i jordbruksoppgjøret, statsbudsjettet, samt føringer i regionale strategier og prioriteringer fastsatt av det regionale partnerskapet bestående av fylkeskommunen, fylkesmannen, Innovasjon Norge og faglagene i landbruket.</article></article><article class="legalArticle" data-lovdata-URL="LTI/forskrift/2019-12-20-2082/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Tilskudd til regionale rekrutterings- og kompetansetiltak</span></h3><article class="legalP" id="kapittel-1-paragraf-4-ledd-1">Det kan gis tilskudd til tiltak som bidrar til rekruttering og kompetanseheving hos næringsutøvere innenfor rammer fastsatt i jordbruksoppgjøret, statsbudsjettet, samt føringer i regionale strategier og prioriteringer fastsatt av det regionale partnerskapet bestående av fylkeskommunen, fylkesmannen, Innovasjon Norge og faglagene i landbruket.</article></article><article class="legalArticle" data-lovdata-URL="LTI/forskrift/2019-12-20-2082/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Krav til søknad om tilskudd</span></h3><article class="legalP" id="kapittel-1-paragraf-5-ledd-1">Søker av tilskudd skal benytte søknadsskjema publisert av fylkeskommunen på fylkeskommunens forvaltningsportal. Søknad skal leveres innen den fristen som er fastsatt i utlysningen.</article></article><article class="legalArticle" data-lovdata-URL="LTI/forskrift/2019-12-20-2082/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Tilskuddsutmåling og tildeling</span></h3><article class="legalP" id="kapittel-1-paragraf-6-ledd-1">Tilskudd innvilges på grunnlag av godkjent kostnadsoverslag for gjennomføring av planlagte tiltak. Det kan gis tilskudd på inntil 75 prosent av kostnadene, begrenset oppad til 75 prosent av godkjent kostnadsoverslag for tiltaket.</article><article class="legalP" id="kapittel-1-paragraf-6-ledd-2">Fylkeskommunen skal fastsette vilkår for bruk av tilskuddet i vedtaket. Fylkeskommunen skal også fastsette frister for gjennomføring og rapportering i vedtaket.</article><article class="legalP" id="kapittel-1-paragraf-6-ledd-3">Tilsagnet er gyldig i tilsagnsåret og to påfølgende år. Fylkeskommunen kan etter søknad forlenge tilsagnets gyldighet dersom dette er nødvendig for å få gjennomført tiltaket, men ikke ut over fem år fra tilsagnet ble innvilget.</article></article><article class="legalArticle" data-lovdata-URL="LTI/forskrift/2019-12-20-2082/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Utbetaling av tilskuddsmidlene</span></h3><article class="legalP" id="kapittel-1-paragraf-7-ledd-1">Utbetaling gjøres etter skriftlig anmodning fra søker til fylkeskommunen. Fylkeskommunen kan utbetale deler av tilskuddet etter hvert som søkeren godtgjør framdrift i gjennomføring av tiltaket.</article><article class="legalP" id="kapittel-1-paragraf-7-ledd-2">For å kunne motta sluttutbetaling må søkeren innen fastsatt frist sende regnskap og sluttrapport for tiltaket til fylkeskommunen.</article></article><article class="legalArticle" data-lovdata-URL="LTI/forskrift/2019-12-20-2082/§8" data-name="§8" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Melding om og godkjenning av endringer</span></h3><article class="legalP" id="kapittel-1-paragraf-8-ledd-1">Dersom tiltaket blir forsinket eller ikke kan gjennomføres som forutsatt i vedtaket, skal tilskuddsmottaker melde fra til fylkeskommunen.</article><article class="legalP" id="kapittel-1-paragraf-8-ledd-2">Fylkeskommunen kan, etter søknad fra tilskuddsmottaker, godkjenne endringer dersom dette ikke tilsidesetter vesentlige forutsetninger for gjennomføring av prosjektet gitt ved tildelingen av tilskuddet.</article></article><article class="legalArticle" data-lovdata-URL="LTI/forskrift/2019-12-20-2082/§9" data-name="§9" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Administrasjon og dispensasjon</span></h3><article class="legalP" id="kapittel-1-paragraf-9-ledd-1">Vedtak om tilskudd fattes av fylkeskommunen.</article><article class="legalP" id="kapittel-1-paragraf-9-ledd-2">Fylkeskommunen kan i særlige tilfeller dispensere fra § 5 og § 7 annet ledd i forskriften.</article></article><article class="legalArticle" data-lovdata-URL="LTI/forskrift/2019-12-20-2082/§10" data-name="§10" id="kapittel-1-paragraf-10"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Klage</span></h3><article class="legalP" id="kapittel-1-paragraf-10-ledd-1">Vedtak kan påklages etter bestemmelsene i lov 10. februar 1967 om behandlingsmåten i forvaltningssaker (forvaltningsloven) kap. VI. Klage på vedtak fattet av fylkeskommunen skal avgjøres av Landbruksdirektoratet.</article></article><article class="legalArticle" data-lovdata-URL="LTI/forskrift/2019-12-20-2082/§11" data-name="§11" id="kapittel-1-paragraf-11"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Kontroll og opplysningsplikt</span></h3><article class="legalP" id="kapittel-1-paragraf-11-ledd-1">Fylkeskommunen kan føre kontroll med at vilkår for utbetaling av tilskudd er oppfylt. Fylkeskommunen kan foreta stedlig kontroll.</article><article class="legalP" id="kapittel-1-paragraf-11-ledd-2">Søker av tilskudd plikter å gi alle opplysninger som fylkeskommunen finner nødvendig for å kunne kontrollere at bruken av tilskuddsmidlene er i tråd med forutsetningene, herunder bokføring og korrespondanse som vedkommer tilskuddet.</article><article class="legalP" id="kapittel-1-paragraf-11-ledd-3">Når Landbruksdirektoratet behandler en enkeltsak, har de samme myndighet som fylkeskommunen til å innhente opplysninger etter § 11 første og andre ledd.</article></article><article class="legalArticle" data-lovdata-URL="LTI/forskrift/2019-12-20-2082/§12" data-name="§12" id="kapittel-1-paragraf-12"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Krav om tilbakebetaling</span></h3><article class="legalP" id="kapittel-1-paragraf-12-ledd-1">Dersom tilskuddsmottaker som følge av manglende oppfyllelse av vilkår i denne forskriften, vedtaket eller av andre grunner har mottatt en utbetaling som ikke er berettiget, kan utbetalingene av tilskudd reduseres, stanses, eller kreves helt eller delvis tilbake.</article><article class="legalP" id="kapittel-1-paragraf-12-ledd-2">For tilbakebetalingskrav kan det kreves renter når kravet ikke innfris ved forfall. Ved grov uaktsomhet eller forsett kan renter kreves fra tidspunktet mottaker burde ha skjønt at vilkårene for å få tilskuddet ikke var oppfylt, tidligst fra utbetalingen av det urettmessige tilskuddet. Størrelsen på renten følger rentesatsen fastsatt i forskrift med hjemmel i lov 17. desember 1976 nr. 100 om renter ved forsinket betaling m.m.</article></article></section><section class="section" data-name="del2" id="kapittel-2" data-lovdata-URL="LTI/forskrift/2019-12-20-2082/KAPITTEL_2"><h2>Del 2. Bestemmelser om forvaltningen av ordningene</h2><article class="legalArticle" data-lovdata-URL="LTI/forskrift/2019-12-20-2082/§13" data-name="§13" id="kapittel-2-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Dekning av kostnader</span></h3><article class="legalP" id="kapittel-2-paragraf-1-ledd-1">Fylkeskommunen kan benytte inntil 2 prosent av bevilgede tilskuddsmidler til regionale tilretteleggingstiltak for å dekke kostnader til møter og arrangementer i forbindelse med forvaltningen av ordningen og arbeidet i partnerskapet.</article></article><article class="legalArticle" data-lovdata-URL="LTI/forskrift/2019-12-20-2082/§14" data-name="§14" id="kapittel-2-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Utlysning</span></h3><article class="legalP" id="kapittel-2-paragraf-2-ledd-1">Fylkeskommunen skal kunngjøre utlysningen av midlene på fylkeskommunens forvaltningsportal. For å sikre at utlysning av midlene kunngjøres på en slik måte at målgruppen nås, skal fylkeskommunen også vurdere om kunngjøring i andre kanaler er hensiktsmessig.</article></article><article class="legalArticle" data-lovdata-URL="LTI/forskrift/2019-12-20-2082/§15" data-name="§15" id="kapittel-2-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Rapportering</span></h3><article class="legalP" id="kapittel-2-paragraf-3-ledd-1">Fylkeskommunen skal rapportere på virkemiddelbruken i henhold til de rapporteringskrav som fremgår av oppdragsbrev fra Landbruks- og matdepartementet.</article></article><article class="legalArticle" data-lovdata-URL="LTI/forskrift/2019-12-20-2082/§16" data-name="§16" id="kapittel-2-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Kunngjøring av søknadsbehandling</span></h3><article class="legalP" id="kapittel-2-paragraf-4-ledd-1">Fylkeskommunen skal kunngjøre hvilke tiltak som har fått tildelt midler og innvilget beløp.</article></article></section><section class="section" data-name="del3" id="kapittel-3" data-lovdata-URL="LTI/forskrift/2019-12-20-2082/KAPITTEL_3"><h2>Del 3. Ikrafttredelse</h2><article class="legalArticle" data-lovdata-URL="LTI/forskrift/2019-12-20-2082/§18" data-name="§18" id="kapittel-3-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Ikrafttredelse</span></h3><article class="legalP" id="kapittel-3-paragraf-1-ledd-1">Forskriften trer i kraft 1. januar 2020.</article></article></section></main></body></html>