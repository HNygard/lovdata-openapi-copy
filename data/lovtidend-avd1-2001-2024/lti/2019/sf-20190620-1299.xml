<!DOCTYPE html><html lang="no"><head><title>Endringer i Stortingets forretningsorden</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-06-20-1299</dd><dt class="dokid">DokumentID</dt><dd class="dokid">LTI/forskrift/2019-06-20-1299</dd><dt class="ministry">Departement</dt><dd class="ministry"><ul><li>Stortinget</li></ul></dd><dt class="dateInForce">I kraft fra</dt><dd class="dateInForce">2019-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2012-06-07-518</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">2019-10-04 14:45</dd><dt class="journalNumber">Journalnummer</dt><dd class="journalNumber">2019-0811</dd><dt class="titleShort">Korttittel</dt><dd class="titleShort">Endr. i Stortingets forretningsorden</dd><dt class="title">Tittel</dt><dd class="title">Endringer i Stortingets forretningsorden</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Vedtatt av Stortinget 20. juni 2019, jf. Innst.392 S (2018–2019).</dd><dt class="refid">RefID</dt><dd class="refid">forskrift/2019-06-20-1299</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Endringer i Stortingets forretningsorden<ul class="tocSubUl"><li>I<ul class="tocSubUl"><li>§ 45. Muntlig redegjørelse for Stortinget fra et regjeringsmedlem</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2019-06-20-1299" id="dokument"><h1>Endringer i Stortingets forretningsorden</h1><section class="section" data-name="kapI" id="kapittel-1" data-lovdata-URL="LTI/forskrift/2019-06-20-1299/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I Stortingets forretningsorden 7. juni 2012 nr. 518 gjøres følgende endringer:</article><article class="defaultP">§ 34 første ledd siste punktum oppheves.</article><article class="defaultP">§ 35 tredje ledd andre til femte punktum skal lyde:</article><article class="legalP" id="kapittel-1-ledd-2">Slikt fravik vedtas av presidentskapet. Fravik kan vedtas med to tredjedels flertall dersom forslaget er fremsatt av en representant. For øvrig kan presidenten under et stortingsmøte vedta endringer i dagsordenen. Det bør opplyses om vedtatte fravik så snart som mulig.</article><article class="defaultP">§ 35 første ledd andre punktum skal lyde:</article><article class="legalP" id="kapittel-1-ledd-3">Programmet skal opplyse om hvilke dager det skal holdes møter, når møtene skal begynne, og fastsatte tidspunkter for votering.</article><article class="defaultP">§ 40 første ledd andre punktum skal lyde:</article><article class="legalP" id="kapittel-1-ledd-4">Det samme gjelder andre forslag vedrørende samme sak når de er forhåndsvarslet ved innlevering til presidenten gjennom Stortingets administrasjon senest kl. 08.30 den dag debatten om saken finner sted i Stortinget.</article><article class="defaultP">§ 40 nytt tredje ledd skal lyde:</article><article class="legalP" id="kapittel-1-ledd-5">Når presidenten erklærer at debatten om en sak er avsluttet, må det ikke fremsettes nye forslag eller foretas endringer i forslagene i saken.</article><article class="defaultP">§ 41 andre punktum skal lyde:</article><article class="legalP" id="kapittel-1-ledd-6">Forslag om utsettelse av saken til et senere stortingsmøte må tas opp til behandling straks og avgjøres av presidenten.</article><article class="defaultP">§ 42 tredje ledd skal lyde:</article><article class="legalP" id="kapittel-1-ledd-7">Dersom et forslag vedrørende lovbehandling som fremsettes ved annen gangs behandling av et lovforslag, ikke er forhåndsvarslet ved innlevering til presidenten gjennom Stortingets administrasjon senest kl. 08.30 den dag debatten om lovforslaget finner sted i Stortinget, kan presidenten eller en femtedel av de representantene som er til stede, motsette seg avstemning over forslaget.</article><article class="defaultP">§ 45 skal lyde:</article><article class="futureLegalArticle" data-name="§45" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 45</span>. <span class="legalArticleTitle">Muntlig redegjørelse for Stortinget fra et regjeringsmedlem</span></span><article class="legalP" id="kapittel-1-foreslåttparagraf-1-ledd-1">Med samtykke av Stortingets presidentskap kan et regjeringsmedlem gi en muntlig redegjørelse i et stortingsmøte. Så vidt mulig skal redegjørelsen føres opp på dagsordenen. Presidenten kan beslutte at redegjørelsen umiddelbart skal følges av en debatt. Forsamlingen kan deretter avgjøre om redegjørelsen skal:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">føres opp til behandling i et senere møte,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">sendes til en komité, eller</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">vedlegges protokollen.</article></article></li></ul></article><article class="legalP" id="kapittel-1-foreslåttparagraf-1-ledd-2">I en debatt som følger umiddelbart etter redegjørelsen, kan en representant fra hver av partigruppene – og vedkommende regjeringsmedlem – få ordet én gang i inntil fem minutter. Under en slik debatt kan det ikke fremsettes forslag. Ved avslutningen av en slik debatt avgjør forsamlingen om redegjørelsen skal vedlegges protokollen eller behandles videre etter første ledd bokstav a eller b.</article><article class="legalP" id="kapittel-1-foreslåttparagraf-1-ledd-3">Dersom forsamlingen ikke er enig om videre behandlingsmåte etter første eller andre ledd, avgjøres videre behandlingsmåte ved avstemning.</article></article><article class="defaultP">§ 51 første ledd første punktum skal lyde:</article><article class="legalP" id="kapittel-1-ledd-8">Ved innledningen av en debatt kan presidenten vedta å begrense varigheten av debatten og fordele taletiden mellom gruppene.</article><article class="defaultP">§ 51 tredje ledd bokstav e skal lyde:<ul class="defaultList"><li data-li-identifier="e)" data-name="e)"><article class="listArticle" id="kapittel-1-ledd-8-punkt-1"><article class="legalP" id="kapittel-1-ledd-8-punkt-1-ledd-1">Presidenten kan vedta å gjøre unntak fra hovedregelen.</article></article></li></ul></article><article class="defaultP">§ 51 fjerde ledd skal lyde:</article><article class="legalP" id="kapittel-1-ledd-9">Presidenten kan vedta at debatten skal avsluttes før alle inntegnede talere har hatt ordet («clôture»). Forslag om dette må være fremsatt av presidenten eller ti representanter på tilsvarende måte som ved innskrenkning av taletiden. Forslaget avgjøres av presidenten etter at én taler har hatt anledning til å tale for, og én imot, én gang hver.</article><article class="defaultP">§ 52 første ledd fjerde punktum skal lyde:</article><article class="legalP" id="kapittel-1-ledd-10">Presidenten kan vedta lengre taletid.</article><article class="defaultP">§ 52 andre ledd skal lyde:</article><article class="legalP" id="kapittel-1-ledd-11">Presidenten kan selv, eller etter skriftlig forslag fra minst ti representanter, vedta kortere taletid, som ikke må settes under tre minutter. Presidenten kan gjøre unntak for saksordførere, ledere i partigruppene og regjeringsmedlemmer.</article><article class="defaultP">§ 53 første ledd første punktum skal lyde:</article><article class="legalP" id="kapittel-1-ledd-12">Det skal åpnes adgang til replikkordskifte, som ordnes av presidenten, dersom ikke presidenten vedtar noe annet.</article><article class="defaultP">§ 58 andre ledd skal lyde:</article><article class="legalP" id="kapittel-1-ledd-13">Hvis representanten ikke retter seg etter forretningsordenen, avgjør presidenten om vedkommende skal fratas ordet eller i særlige tilfeller vises bort fra forhandlingene for dagen.</article><article class="defaultP">§ 59 første ledd andre punktum skal lyde:</article><article class="legalP" id="kapittel-1-ledd-14">Sakene blir tatt opp til avstemning på et tidspunkt som på forhånd er fastsatt av presidentskapet.</article><article class="defaultP">§ 59 tredje ledd første punktum skal lyde:</article><article class="legalP" id="kapittel-1-ledd-15">En representant som ikke er til stede i salen når presidenten erklærer at voteringen har startet, deltar ikke i avstemningen.</article><article class="defaultP">§ 62 oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2019-06-20-1299/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. oktober 2019.</article></section></main></body></html>