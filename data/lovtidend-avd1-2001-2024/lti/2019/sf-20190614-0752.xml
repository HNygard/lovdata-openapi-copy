<!DOCTYPE html><html lang="no"><head><title>Forskrift om endring i forskrift om ernærings- og helsepåstander om næringsmidler</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-06-14-752</dd><dt class="dokid">DokumentID</dt><dd class="dokid">LTI/forskrift/2019-06-14-752</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">2019-06-14</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-02-17-187</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§10</li><li>forskrift/2003-12-19-1790</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2019-06-19 13:40</dd><dt class="journalNumber">Journalnummer</dt><dd class="journalNumber">2019-0506</dd><dt class="titleShort">Korttittel</dt><dd class="titleShort">Endr. i forskrift om ernærings- og helsepåstander</dd><dt class="title">Tittel</dt><dd class="title">Forskrift om endring i forskrift om ernærings- og helsepåstander om næringsmidler</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 14. juni 2019 med hjemmel i lov 19. desember 2003 nr. 124 om matproduksjon og mattrygghet mv. (matloven) § 10 annet ledd, jf. delegeringsvedtak 19. desember 2003 nr. 1790 og delegeringsvedtak 5. mai 2004 nr. 884. <br /><strong>EØS-henvisninger:</strong> EØS-avtalen vedlegg II kap. XII nr. 160 (forordning (EU) 2019/343).</dd><dt class="refid">RefID</dt><dd class="refid">forskrift/2019-06-14-752</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om ernærings- og helsepåstander om næringsmidler<ul class="tocSubUl"><li>I<ul class="tocSubUl"><li>§ 4b. Avgjørelser av søknader om bruk av generiske betegnelser etter artikkel 1(4) i forordning (EF) nr. 1924/2006</li></ul></li><li>II</li><li>Forordninger<ul class="tocSubUl"><li>Kommisjonsforordning (EU) 2019/343 av 28. februar 2019 om unntak fra artikkel 1 nr. 3 i europaparlaments- og rådsforordning (EF) nr. 1924/2006 om ernærings- og helsepåstander om næringsmidler med henblikk på bruk av visse generiske beskrivelser<ul class="tocSubUl"><li>Artikkel 1</li><li>Artikkel 2</li><li>Artikkel 3</li><li>VEDLEGG</li></ul></li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2019-06-14-752" id="dokument"><h1>Forskrift om endring i forskrift om ernærings- og helsepåstander om næringsmidler</h1><section class="section" data-name="kapI" id="kapittel-1" data-lovdata-URL="LTI/forskrift/2019-06-14-752/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 17. februar 2010 nr. 187 om ernærings- og helsepåstander om næringsmidler gjøres følgende endringer:</article> <article class="defaultP" margin-top="true">EØS-henvisningsfeltet skal lyde:</article><article class="legalP" id="kapittel-1-ledd-2"><strong>EØS-henvisninger:</strong> EØS-avtalen vedlegg II kap. XII nr. 54zzzt (forordning (EF) nr. 1924/2006 som endret ved forordning (EF) nr. 109/2008, forordning (EU) nr. 116/2010, forordning (EU) nr. 1169/2011 og forordning (EU) nr. 1047/2012), nr. 54zzzzy (forordning (EU) nr. 957/2010), nr. 54zzzzz (forordning (EU) nr. 958/2010), nr. 54zzzzu (forordning (EU) nr. 1161/2010), nr. 54zzzzv (forordning (EU) nr. 1162/2010), nr. 54zzzzw (beslutning 2009/980/EU som endret ved beslutning 2010/770/EU), nr. 54zzzzza (forordning (EF) nr. 353/2008 som endret ved forordning (EU) nr. 1169/2009), nr. 54zzzzzb (forordning (EF) nr. 983/2009 som endret ved forordning (EU) nr. 376/2010 og forordning (EU) nr. 686/2014), nr. 54zzzzzc (forordning (EF) nr. 984/2009), nr. 54zzzzzd (forordning (EF) nr. 1024/2009), nr. 54zzzzze (forordning (EF) nr. 1025/2009), nr. 54zzzzzf (forordning (EF) nr. 1167/2009), nr. 54zzzzzg (forordning (EF) nr. 1168/2009), nr. 54zzzzzh (forordning (EU) nr. 375/2010), nr. 54zzzzzi (forordning (EU) nr. 382/2010), nr. 54zzzzzj (forordning (EU) nr. 383/2010), nr. 54zzzzzk (forordning (EU) nr. 384/2010 som endret ved forordning (EU) nr. 686/2014), nr. 54zzzzzo (forordning (EU) nr. 379/2012), nr. 54zzzzzp (forordning (EU) nr. 432/2012 som endret ved forordning (EU) nr. 536/2013, forordning (EU) nr. 851/2013, forordning (EU) nr. 1018/2013, forordning (EU) nr. 40/2014, forordning (EU) 2015/539, forordning (EU) 2015/7, forordning (EU) 2015/2314, forordning (EU) 2016/854, forordning (EU) 2016/1413, forordning (EU) 2017/672 og forordning (EU) 2017/676), nr. 57 (forordning (EU) nr. 432/2011), nr. 58 (forordning (EU) nr. 440/2011), nr. 59 (forordning (EU) nr. 665/2011), nr. 60 (forordning (EU) nr. 666/2011), nr. 65 (forordning (EU) nr. 1160/2011), nr. 66 (forordning (EU) nr. 1170/2011), nr. 67 (forordning (EU) nr. 1171/2011), nr. 71 (forordning (EU) nr. 378/2012), nr. 72 (forordning (EU) nr. 1048/2012), nr. 78 (forordning (EU) nr. 851/2013), nr. 79 (forordning (EU) nr. 1017/2013), nr. 80 (forordning (EU) nr. 1066/2013), nr. 81 (forordning (EU) nr. 155/2014), nr. 82 (forordning (EU) nr. 175/2014), nr. 83 (forordning (EU) nr. 907/2013), nr. 85 (forordning (EU) nr. 40/2014), nr. 90 (forordning (EU) nr. 1135/2014), nr. 91 (forordning (EU) nr. 1154/2014), nr. 92 (forordning (EU) nr. 1226/2014), nr. 93 (forordning (EU) nr. 1228/2014), nr. 94 (forordning (EU) nr. 1229/2014), nr. 95 (forordning (EU) 2015/391), nr. 98 (forordning (EU) 2015/402), nr. 99 (forordning (EU) 2015/539), nr. 100 (forordning (EU) 2015/7), nr. 101 (forordning (EU) 2015/8), nr. 103 (forordning (EU) 2015/1041), nr. 104 (forordning (EU) 2015/1052), nr. 106 (forordning (EU) 2015/1886), nr. 107 (forordning (EU) 2015/1898), nr. 109 (forordning (EU) 2015/2314), nr. 110 (forordning (EU) 2016/371), nr. 111 (forordning (EU) 2016/372), nr. 112 (forordning (EU) 2016/854), nr. 113 (forordning (EU) 2016/862), nr. 115 (forordning (EU) 2016/1379), nr. 116 (forordning (EU) 2016/1381), nr. 117 (forordning (EU) 2016/1389), nr. 118 (forordning (EU) 2016/1390), nr. 119 (forordning (EU) 2016/1411), nr. 120 (forordning (EU) 2016/1412), nr. 123 (forordning (EU) 2017/236), nr. 126 (forordning (EU) 2017/1200), nr. 127 (forordning (EU) 2017/1201), nr. 128 (forordning (EU) 2017/1202), nr. 135 (forordning (EU) 2018/199), nr. 152 (forordning (EU) 2018/1555), nr. 153 (forordning (EU) 2018/1556) og nr. 160 (forordning (EU) 2019/343).</article> <article class="defaultP" margin-top="true">Ny § 4b skal lyde:</article><article class="futureLegalArticle" data-name="§4b" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4b</span>. <span class="legalArticleTitle">Avgjørelser av søknader om bruk av generiske betegnelser etter artikkel 1(4) i forordning (EF) nr. 1924/2006</span></span><article class="legalP" id="kapittel-1-foreslåttparagraf-1-ledd-1">EØS-avtalen vedlegg II kapittel XII nr. 160 (forordning (EU) 2019/343) om unntak fra artikkel 1(3) i Europaparlaments- og Rådsforordning (EF) nr. 1924/2006 om ernærings- og helsepåstander om næringsmidler med henblikk på bruk av visse generiske beskrivelser, om avgjørelser av generiske betegnelser som er unntatt anvendelsen av artikkel 1(3), gjelder som forskrift med de tilpasninger som følger av vedlegg II, protokoll 1 til avtalen og avtalen for øvrig.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2019-06-14-752/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskriften trer i kraft straks.</article></section><section class="section" id="kapittel-3" data-lovdata-URL="LTI/forskrift/2019-06-14-752/KAPITTEL_3"><h2>Forordninger</h2><article class="defaultP">Endringer som gjøres i punktet «Forordninger og vedtak»:</article> <article class="defaultP" margin-top="true">Under overskriften «Forordninger og vedtak» legges følgende forordning inn i kronologisk rekkefølge:</article><span class="futuretitle" id="kapittel-3-foreslåttittel-1">Forordning (EU) 2019/343</span><article class="legalP" id="kapittel-3-ledd-1">Nedenfor gjengis til informasjon norsk oversettelse av forordning (EU) 2019/343 med de endringer og tillegg som følger av EØS-tilpasningen av rettsakten i samsvar med vedlegg II kapittel XII nr. 160.</article><section class="section" id="kapittel-3-kapittel-1" data-lovdata-URL="LTI/forskrift/2019-06-14-752/KAPITTEL_3-1"><h3 data-text-align="center">Kommisjonsforordning (EU) 2019/343<br />av 28. februar 2019<br />om unntak fra artikkel 1 nr. 3 i europaparlaments- og rådsforordning (EF) nr. 1924/2006 om ernærings- og helsepåstander om næringsmidler med henblikk på bruk av visse generiske beskrivelser</h3><article class="defaultP">EUROPAKOMMISJONEN HAR</article><article class="legalP" id="kapittel-3-kapittel-1-ledd-1">under henvisning til traktaten om Den europeiske unions virkemåte,</article><article class="legalP" id="kapittel-3-kapittel-1-ledd-2">under henvisning til europaparlaments- og rådsforordning (EF) nr. 1924/2006 av 20. desember 2006 om ernærings- og helsepåstander om næringsmidler,<sup class="footnotereference" data-footnotereferencevalue="1" data-unique-footnote-counter="1">1</sup> særlig artikkel 1 nr. 4, og</article><article class="legalP" id="kapittel-3-kapittel-1-ledd-3">ut fra følgende betraktninger:<ul class="defaultList"><li data-li-identifier="1)" data-name="1)"><article class="listArticle" id="kapittel-3-kapittel-1-ledd-3-punkt-1"><article class="legalP" id="kapittel-3-kapittel-1-ledd-3-punkt-1-ledd-1">I henhold til forordning (EF) nr. 1924/2006 skal alle påstander om næringsmidler som angir, antyder eller gir inntrykk av at det er en sammenheng mellom en næringsmiddelkategori, et næringsmiddel eller en av dets bestanddeler og helse, anses som en helsepåstand og må derfor være i samsvar med nevnte forordning.</article></article></li><li data-li-identifier="2)" data-name="2)"><article class="listArticle" id="kapittel-3-kapittel-1-ledd-3-punkt-2"><article class="legalP" id="kapittel-3-kapittel-1-ledd-3-punkt-2-ledd-1">Artikkel 1 nr. 4 i forordning (EF) nr. 1924/2006 gir mulighet for unntak fra gjeldende regler i henhold til artikkel 1 nr. 3 i nevnte forordning for generiske beskrivelser (betegnelser) som tradisjonelt er blitt brukt til å angi en egenskap ved en gruppe næringsmidler eller drikker, og som antyder en virkning for menneskers helse.</article></article></li><li data-li-identifier="3)" data-name="3)"><article class="listArticle" id="kapittel-3-kapittel-1-ledd-3-punkt-3"><article class="legalP" id="kapittel-3-kapittel-1-ledd-3-punkt-3-ledd-1">Søknader om bruk av et uttrykk som generisk beskrivelse kan framlegges av driftsansvarlige for næringsmiddelforetak til vedkommende nasjonale myndighet i en mottakermedlemsstat.</article></article></li><li data-li-identifier="4)" data-name="4)"><article class="listArticle" id="kapittel-3-kapittel-1-ledd-3-punkt-4"><article class="legalP" id="kapittel-3-kapittel-1-ledd-3-punkt-4-ledd-1">I henhold til kommisjonsforordning (EU) nr. 907/2013<sup class="footnotereference" data-footnotereferencevalue="2" data-unique-footnote-counter="2">2</sup> om fastsettelse av regler for søknader om bruk av generiske beskrivelser (betegnelser) bør en gyldig søknad oversendes til Kommisjonen og samtlige medlemsstater, og medlemsstater som berøres av søknaden, skal avgi sin uttalelse om søknaden til Kommisjonen.</article></article></li><li data-li-identifier="5)" data-name="5)"><article class="listArticle" id="kapittel-3-kapittel-1-ledd-3-punkt-5"><article class="legalP" id="kapittel-3-kapittel-1-ledd-3-punkt-5-ledd-1">Etter å ha mottatt en gyldig søknad og uttalelsene fra berørte medlemsstater kan Kommisjonen innlede framgangsmåten for godkjenning av den generiske beskrivelsen i henhold til artikkel 1 nr. 4 i forordning (EF) nr. 1924/2006.</article></article></li><li data-li-identifier="6)" data-name="6)"><article class="listArticle" id="kapittel-3-kapittel-1-ledd-3-punkt-6"><article class="legalP" id="kapittel-3-kapittel-1-ledd-3-punkt-6-ledd-1">Vedkommende østerrikske myndighet oversendte 13. april 2015 en søknad til Kommisjonen fra sammenslutningen av østerrikske næringsmiddelprodusenter, inngitt i henhold til artikkel 1 nr. 4 i forordning (EF) nr. 1924/2006, om bruk av uttrykkene «Hustenbonbon» og «Hustenstopper» som generiske beskrivelser i Østerrike.</article></article></li><li data-li-identifier="7)" data-name="7)"><article class="listArticle" id="kapittel-3-kapittel-1-ledd-3-punkt-7"><article class="legalP" id="kapittel-3-kapittel-1-ledd-3-punkt-7-ledd-1">Vedkommende østerrikske myndighet oversendte 13. april 2015 en søknad til Kommisjonen fra Drapal GmbH, inngitt i henhold til artikkel 1 nr. 4 i forordning (EF) nr. 1924/2006, om bruk av uttrykket «Hustenzuckerl» som generisk beskrivelse i Østerrike.</article></article></li><li data-li-identifier="8)" data-name="8)"><article class="listArticle" id="kapittel-3-kapittel-1-ledd-3-punkt-8"><article class="legalP" id="kapittel-3-kapittel-1-ledd-3-punkt-8-ledd-1">Vedkommende tyske myndighet oversendte 19. mai 2015 en søknad til Kommisjonen fra sammenslutningen av tyske sukkervareprodusenter, inngitt i henhold til artikkel 1 nr. 4 i forordning (EF) nr. 1924/2006, om bruk av uttrykket «Brust-Caramellen» som generiske beskrivelser i Tyskland og Østerrike.</article></article></li><li data-li-identifier="9)" data-name="9)"><article class="listArticle" id="kapittel-3-kapittel-1-ledd-3-punkt-9"><article class="legalP" id="kapittel-3-kapittel-1-ledd-3-punkt-9-ledd-1">Vedkommende tyske myndighet oversendte 29. mai 2015 en søknad til Kommisjonen fra SOLDAN Holding + Bonbonspezialitäten GmbH og sammenslutningen av tyske sukkervareprodusenter, inngitt i henhold til artikkel 1 nr. 4 i forordning (EF) nr. 1924/2006, om bruk av uttrykket «Hustenmischung» som generisk beskrivelse i Tyskland.</article></article></li><li data-li-identifier="10)" data-name="10)"><article class="listArticle" id="kapittel-3-kapittel-1-ledd-3-punkt-10"><article class="legalP" id="kapittel-3-kapittel-1-ledd-3-punkt-10-ledd-1">Vedkommende tyske myndighet oversendte 8. juni 2015 en søknad til Kommisjonen fra SOLDAN Holding + Bonbonspezialitäten GmbH, inngitt i henhold til artikkel 1 nr. 4 i forordning (EF) nr. 1924/2006, om bruk av uttrykket «Hustenperle» som generisk beskrivelse i Tyskland.</article></article></li><li data-li-identifier="11)" data-name="11)"><article class="listArticle" id="kapittel-3-kapittel-1-ledd-3-punkt-11"><article class="legalP" id="kapittel-3-kapittel-1-ledd-3-punkt-11-ledd-1">Vedkommende tyske myndighet oversendte 18. juni 2015 to søknader til Kommisjonen fra SOLDAN Holding + Bonbonspezialitäten GmbH og sammenslutningen av tyske sukkervareprodusenter, inngitt i henhold til artikkel 1 nr. 4 i forordning (EF) nr. 1924/2006, om bruk av uttrykkene «Halsbonbon» og «keelpastille» som generiske beskrivelser i Tyskland («Halsbonbon») og i Nederland («keelpastille»).</article></article></li><li data-li-identifier="12)" data-name="12)"><article class="listArticle" id="kapittel-3-kapittel-1-ledd-3-punkt-12"><article class="legalP" id="kapittel-3-kapittel-1-ledd-3-punkt-12-ledd-1">Vedkommende tyske myndighet oversendte 18. november 2015 tre søknader til Kommisjonen fra SOLDAN Holding + Bonbonspezialitäten GmbH, Josef Mack GmbH &amp; Co. KG og sammenslutningen av tyske sukkervareprodusenter, inngitt i henhold til artikkel 1 nr. 4 i forordning (EF) nr. 1924/2006, om bruk av uttrykkene «Hustenbonbon», «hoestbonbon», «rebucados para a tosse» og «cough drops» som generiske beskrivelser i Tyskland og Østerrike («Hustenbonbon»), i Nederland («hoestbonbon»), i Portugal («rebucados para a tosse») og i Det forente kongerike («cough drops»).</article></article></li><li data-li-identifier="13)" data-name="13)"><article class="listArticle" id="kapittel-3-kapittel-1-ledd-3-punkt-13"><article class="legalP" id="kapittel-3-kapittel-1-ledd-3-punkt-13-ledd-1">Vedkommende østerrikske og tyske myndigheter oversendte søknadene til alle øvrige medlemsstater. Vedkommende myndigheter i de berørte medlemsstatene avga sine uttalelser til Kommisjonen om søknadene.</article></article></li><li data-li-identifier="14)" data-name="14)"><article class="listArticle" id="kapittel-3-kapittel-1-ledd-3-punkt-14"><article class="legalP" id="kapittel-3-kapittel-1-ledd-3-punkt-14-ledd-1">Uttrykkene «Hustenbonbon», «Hustenstopper», «Hustenzuckerl», «Brust-Caramellen», «Hustenmischung», «Hustenperle», «Halsbonbon», «keelpastille», «hoestbonbon», «rebuçados para a tosse» og «cough drops» faller inn under virkeområdet for forordning (EF) nr. 1924/2006, fordi de kan antyde at det er en sammenheng mellom næringsmidler som er merket med slike uttrykk, og helse.</article></article></li><li data-li-identifier="15)" data-name="15)"><article class="listArticle" id="kapittel-3-kapittel-1-ledd-3-punkt-15"><article class="legalP" id="kapittel-3-kapittel-1-ledd-3-punkt-15-ledd-1">Det er imidlertid framlagt dokumentasjon for at disse uttrykkene tradisjonelt er brukt i Tyskland og i Østerrike («Hustenbonbon», «Brust-Caramellen»), i Tyskland («Halsbonbon», «Hustenmischung» og «Hustenperle»), i Østerrike («Hustenstopper» og «Hustenzuckerl»), i Nederland («keelpastille» og «hoestbonbon»), i Portugal («rebuçados para a tosse») og i Det forente kongerike («cough drops»), i henhold til artikkel 1 nr. 4 i nevnte forordning, som generiske beskrivelser for å beskrive en gruppe av søtsaker som er basert på sukker, samt sukkerfrie varianter og varianter med redusert kaloriinnhold som er basert på søtstoffer (polyoler og/eller svært sterke søtstoffer), som inneholder ekstrakter av urter, frukt eller andre plantematerialer som mentol, honning eller malt.</article></article></li><li data-li-identifier="16)" data-name="16)"><article class="listArticle" id="kapittel-3-kapittel-1-ledd-3-punkt-16"><article class="legalP" id="kapittel-3-kapittel-1-ledd-3-punkt-16-ledd-1">Særlig er uttrykkene «Hustenbonbon», «Brust-Caramellen», «Halsbonbon», «Hustenmischung», «Hustenperle», «Hustenstopper», «Hustenzuckerl», «keelpastille», «hoestbonbon», «rebuçados para a tosse» og «cough drops» ikke blitt brukt i verken Tyskland, Østerrike, Nederland, Portugal eller Det forente kongerike med sikte på å angi at denne gruppen næringsmidler har en helsevirkning, og forstås heller ikke av gjennomsnittsforbrukeren som en påstand om en helsevirkning for denne næringsmiddelgruppen.</article></article></li><li data-li-identifier="17)" data-name="17)"><article class="listArticle" id="kapittel-3-kapittel-1-ledd-3-punkt-17"><article class="legalP" id="kapittel-3-kapittel-1-ledd-3-punkt-17-ledd-1">Det bør derfor gis unntak fra forordning (EF) nr. 1924/2006 når det gjelder bruk av de generiske beskrivelsene «Hustenbonbon» og «Brust-Caramellen» i Tyskland og Østerrike, «Halsbonbon», «Hustenmischung» og «Hustenperle» i Tyskland, «Hustenstopper» og «Hustenzuckerl» i Østerrike, «keelpastille» og «hoestbonbon» i Nederland, «rebuçados para a tosse» i Portugal og «cough drops» i Det forente kongerike når de brukes i de respektive medlemsstater om søtsaker som er basert på sukker, samt sukkerfrie varianter og varianter med redusert kaloriinnhold som er basert på søtstoffer (polyoler og/eller svært sterke søtstoffer), som inneholder ekstrakter av urter, frukt eller andre plantematerialer, honning eller malt.</article></article></li><li data-li-identifier="18)" data-name="18)"><article class="listArticle" id="kapittel-3-kapittel-1-ledd-3-punkt-18"><article class="legalP" id="kapittel-3-kapittel-1-ledd-3-punkt-18-ledd-1">Vedkommende finske myndighet oversendte 12. januar 2017 en søknad til Kommisjonen fra sammenslutningen av finske næringsmiddelprodusenter, inngitt i henhold til artikkel 1 nr. 4 i forordning (EF) nr. 1924/2006, om bruk av uttrykket «kurkkupastilli/halspastill» som generisk beskrivelse i Finland.</article></article></li><li data-li-identifier="19)" data-name="19)"><article class="listArticle" id="kapittel-3-kapittel-1-ledd-3-punkt-19"><article class="legalP" id="kapittel-3-kapittel-1-ledd-3-punkt-19-ledd-1">Vedkommende finske myndighet oversendte søknaden til alle øvrige medlemsstater, og den avga også sin uttalelse til Kommisjonen om søknaden.</article></article></li><li data-li-identifier="20)" data-name="20)"><article class="listArticle" id="kapittel-3-kapittel-1-ledd-3-punkt-20"><article class="legalP" id="kapittel-3-kapittel-1-ledd-3-punkt-20-ledd-1">Uttrykket «kurkkupastilli/halspastill» faller inn under virkeområdet for forordning (EF) nr. 1924/2006, fordi det kan antyde at det er en sammenheng mellom næringsmidler som er merket med dette uttrykket, og helse. Det er imidlertid framlagt dokumentasjon for at dette uttrykket tradisjonelt er brukt i Finland, i henhold til artikkel 1 nr. 4 i nevnte forordning, som en generisk beskrivelse for å beskrive en gruppe av søtsaker som er basert på sukker, samt sukkerfrie varianter og varianter med redusert kaloriinnhold som er basert på søtstoffer (polyoler og/eller svært sterke søtstoffer).</article></article></li><li data-li-identifier="21)" data-name="21)"><article class="listArticle" id="kapittel-3-kapittel-1-ledd-3-punkt-21"><article class="legalP" id="kapittel-3-kapittel-1-ledd-3-punkt-21-ledd-1">Særlig er uttrykket «kurkkupastilli/halspastill» ikke blitt brukt i Finland med sikte på å angi at denne gruppen næringsmidler har en helsevirkning, og forstås heller ikke av gjennomsnittsforbrukeren som en påstand om en helsevirkning for denne næringsmiddelgruppen.</article></article></li><li data-li-identifier="22)" data-name="22)"><article class="listArticle" id="kapittel-3-kapittel-1-ledd-3-punkt-22"><article class="legalP" id="kapittel-3-kapittel-1-ledd-3-punkt-22-ledd-1">Det bør derfor gis unntak fra forordning (EF) nr. 1924/2006 når det gjelder bruk av den generiske beskrivelsen «kurkkupastilli/halspastill» når den brukes i Finland om harde søtsaker som er basert på sukker, samt sukkerfrie varianter og varianter med redusert kaloriinnhold som er basert på søtstoffer (polyoler og/eller svært sterke søtstoffer).</article></article></li><li data-li-identifier="23)" data-name="23)"><article class="listArticle" id="kapittel-3-kapittel-1-ledd-3-punkt-23"><article class="legalP" id="kapittel-3-kapittel-1-ledd-3-punkt-23-ledd-1">Vedkommende østerrikske myndighet oversendte 13. april 2015 en søknad til Kommisjonen fra Drapal GmbH, inngitt i henhold til artikkel 1 nr. 4 i forordning (EF) nr. 1924/2006, om bruk av uttrykket «Hustensirup» som generisk beskrivelse i Østerrike.</article></article></li><li data-li-identifier="24)" data-name="24)"><article class="listArticle" id="kapittel-3-kapittel-1-ledd-3-punkt-24"><article class="legalP" id="kapittel-3-kapittel-1-ledd-3-punkt-24-ledd-1">Vedkommende østerrikske myndighet oversendte søknaden til alle øvrige medlemsstater, og den avga også sin uttalelse til Kommisjonen om søknaden.</article></article></li><li data-li-identifier="25)" data-name="25)"><article class="listArticle" id="kapittel-3-kapittel-1-ledd-3-punkt-25"><article class="legalP" id="kapittel-3-kapittel-1-ledd-3-punkt-25-ledd-1">Uttrykket «Hustensirup» faller inn under virkeområdet for forordning (EF) nr. 1924/2006, fordi det kan antyde at det er en sammenheng mellom næringsmidler som er merket med dette uttrykket, og helse. Det er imidlertid framlagt dokumentasjon for at dette uttrykket tradisjonelt er brukt i Østerrike, i henhold til artikkel 1 nr. 4 i nevnte forordning, som en generisk beskrivelse for å beskrive en gruppe av sukkervarer framstilt av sukkerløsninger, stivelsessirup, invertsukker og/eller honning med tilsetning av plantebestanddeler. «Hustensirup» viser til en produktgruppe i sirupform.</article></article></li><li data-li-identifier="26)" data-name="26)"><article class="listArticle" id="kapittel-3-kapittel-1-ledd-3-punkt-26"><article class="legalP" id="kapittel-3-kapittel-1-ledd-3-punkt-26-ledd-1">Særlig er uttrykket «Hustensirup» ikke blitt brukt med sikte på å angi at denne gruppen næringsmidler har en helsevirkning, og forstås heller ikke av gjennomsnittsforbrukeren som en påstand om en helsevirkning for denne næringsmiddelgruppen i Østerrike.</article></article></li><li data-li-identifier="27)" data-name="27)"><article class="listArticle" id="kapittel-3-kapittel-1-ledd-3-punkt-27"><article class="legalP" id="kapittel-3-kapittel-1-ledd-3-punkt-27-ledd-1">Det bør derfor gis unntak fra forordning (EF) nr. 1924/2006 når det gjelder bruk av den generiske beskrivelsen «Hustensirup» når den brukes i Østerrike om sukkervarer framstilt av sukkerløsninger, stivelsessirup, invertsukker og/eller honning med tilsetning av plantebestanddeler i sirupform.</article></article></li><li data-li-identifier="28)" data-name="28)"><article class="listArticle" id="kapittel-3-kapittel-1-ledd-3-punkt-28"><article class="legalP" id="kapittel-3-kapittel-1-ledd-3-punkt-28-ledd-1">Sukker beregnet på konsum er definert i punkt A i vedlegget til rådsdirektiv 2001/111/EF.<sup class="footnotereference" data-footnotereferencevalue="3" data-unique-footnote-counter="3">3</sup> For å sikre rettssikkerhet bør disse definisjonene også gjelde i denne forordning.</article></article></li><li data-li-identifier="29)" data-name="29)"><article class="listArticle" id="kapittel-3-kapittel-1-ledd-3-punkt-29"><article class="legalP" id="kapittel-3-kapittel-1-ledd-3-punkt-29-ledd-1">Vedkommende myndighet i Det forente kongerike oversendte 2. april 2015 en søknad til Kommisjonen fra British Soft Drinks Association, inngitt i henhold til artikkel 1 nr. 4 i forordning (EF) nr. 1924/2006, om bruk av uttrykket «tonic» (på engelsk) som del av den beskrivende betegnelsen på en drikk i form av «tonic water», «Indian tonic water» eller «quinine tonic water», og som i de samme beskrivende betegnelsene erstattes med «tonique» (på fransk), «tónico» eller «tonica» (på italiensk, spansk og portugisisk), «τo νωτικó» eller «tonotiko» (på gresk), «tonik» (på kroatisk, tsjekkisk, ungarsk, polsk, slovakisk og slovensk), «тoник» (på bulgarsk), som generisk beskrivelse i alle medlemsstater unntatt i Romania.</article></article></li><li data-li-identifier="30)" data-name="30)"><article class="listArticle" id="kapittel-3-kapittel-1-ledd-3-punkt-30"><article class="legalP" id="kapittel-3-kapittel-1-ledd-3-punkt-30-ledd-1">Vedkommende rumenske myndighet oversendte 30. september 2015 en søknad til Kommisjonen fra sammenslutningen av rumenske leskedrikkprodusenter, inngitt i henhold til artikkel 1 nr. 4 i forordning (EF) nr. 1924/2006, om bruk av uttrykket «tonic» (på engelsk) som del av den beskrivende betegnelsen på en drikk i form av «tonic water», «Indian tonic water» eller «quinine tonic water», og som i de samme beskrivende betegnelsene erstattes med «tónico», «tonică» eller «tonica» (på rumensk), som generisk beskrivelse i Romania.</article></article></li><li data-li-identifier="31)" data-name="31)"><article class="listArticle" id="kapittel-3-kapittel-1-ledd-3-punkt-31"><article class="legalP" id="kapittel-3-kapittel-1-ledd-3-punkt-31-ledd-1">Vedkommende myndigheter i Det forente kongerike og Romania oversendte søknadene til alle øvrige medlemsstater, og medlemsstatene har avgitt sine uttalelser til Kommisjonen om søknadene.</article></article></li><li data-li-identifier="32)" data-name="32)"><article class="listArticle" id="kapittel-3-kapittel-1-ledd-3-punkt-32"><article class="legalP" id="kapittel-3-kapittel-1-ledd-3-punkt-32-ledd-1">Vedkommende greske myndighet anser at uttrykket «τo νωτικó» og «tonotiko» («τo νωτικó» med latinske bokstaver) er helsepåstander i henhold til forordning (EF) nr. 1924/2006. Vedkommende greske myndighet anser videre at uttrykket «tonic» tradisjonelt benyttes som del av den vanlige betegnelsen på alkoholfrie drikker som inneholder kinin i Hellas.</article></article></li><li data-li-identifier="33)" data-name="33)"><article class="listArticle" id="kapittel-3-kapittel-1-ledd-3-punkt-33"><article class="legalP" id="kapittel-3-kapittel-1-ledd-3-punkt-33-ledd-1">Vedkommende tyske myndighet og vedkommende østerrikske myndighet anser at uttrykket «tonic» brukt som del av «tonic water», «Indian tonic water» eller «quinine tonic water» er del av den vanlige betegnelsen på drikken og derfor ikke omfattes av virkeområdet for forordning (EF) nr. 1924/2006.</article></article></li><li data-li-identifier="34)" data-name="34)"><article class="listArticle" id="kapittel-3-kapittel-1-ledd-3-punkt-34"><article class="legalP" id="kapittel-3-kapittel-1-ledd-3-punkt-34-ledd-1">Vedkommende franske myndighet anser at uttrykket «tonique» ikke brukes for å beskrive en alkoholfri kullsyreholdig drikk som inneholder bitterstoffet kinin.</article></article></li><li data-li-identifier="35)" data-name="35)"><article class="listArticle" id="kapittel-3-kapittel-1-ledd-3-punkt-35"><article class="legalP" id="kapittel-3-kapittel-1-ledd-3-punkt-35-ledd-1">Visse vedkommende myndigheter anser at når uttrykket «tonic» (på engelsk) erstattes med «tonik» på kroatisk, ungarsk, polsk og slovensk, dreier det seg i de respektive medlemsstatene ikke om en helsepåstand i henhold til forordning (EF) nr. 1924/2006, og etter deres syn faller derfor disse uttrykkene utenfor virkeområdet for forordningen.</article></article></li><li data-li-identifier="36)" data-name="36)"><article class="listArticle" id="kapittel-3-kapittel-1-ledd-3-punkt-36"><article class="legalP" id="kapittel-3-kapittel-1-ledd-3-punkt-36-ledd-1">Uttrykket «tonic» og dets tilsvarende språklige former, dvs. «tonik», «tónico», «tónica» og «tonică», faller inn under virkeområdet for forordning (EF) nr. 1924/2006 når de brukes som del av den beskrivende betegnelsen på en drikk, fordi de kan antyde en sammenheng mellom næringsmiddelet som er merket med dette uttrykket, og helse. Det er imidlertid framlagt dokumentasjon for at disse uttrykkene er brukt tradisjonelt, i henhold til artikkel 1 nr. 4 i nevnte forordning, som generiske beskrivelser for å beskrive en gruppe drikker, dvs. alkoholfrie kullsyreholdige drikker som inneholder bitterstoffet kinin i form av aromaene FL 14.011, FL 14.152 eller FL 14.155 i henhold til EU-listen over aromaer fastsatt i europaparlaments- og rådsforordning (EF) nr. 1334/2008<sup class="footnotereference" data-footnotereferencevalue="4" data-unique-footnote-counter="4">4</sup> om aromaer og visse næringsmiddelingredienser med aromagivende egenskaper til bruk i og på næringsmidler.</article></article></li><li data-li-identifier="37)" data-name="37)"><article class="listArticle" id="kapittel-3-kapittel-1-ledd-3-punkt-37"><article class="legalP" id="kapittel-3-kapittel-1-ledd-3-punkt-37-ledd-1">Særlig er uttrykket «tonic» og dets tilsvarende språklige former, dvs. «tonik», «tónico», «tónica» og «tonică», når de brukes som del av den beskrivende betegnelsen på en drikk, ikke blitt brukt med sikte på å angi en helsevirkning i denne gruppen drikker, og forstås heller ikke av gjennomsnittsforbrukeren som en påstand om en helsevirkning for denne gruppen drikker.</article></article></li><li data-li-identifier="38)" data-name="38)"><article class="listArticle" id="kapittel-3-kapittel-1-ledd-3-punkt-38"><article class="legalP" id="kapittel-3-kapittel-1-ledd-3-punkt-38-ledd-1">Det bør derfor gis unntak fra forordning (EF) nr. 1924/2006 når det gjelder bruk av den generiske beskrivelsen «tonic» (på engelsk) når den brukes som del av den beskrivende betegnelsen på en alkoholfri kullsyreholdig drikk som inneholder bitterstoffet kinin i form av aromaene FL 14.011, FL 14.152 eller FL 14.155 i henhold til EU-listen over aromaer som fastsatt i forordning (EF) nr. 1334/2008. Uttrykket «tonic» (på engelsk) kan i den beskrivende betegnelsen erstattes med «тoник» (på bulgarsk), «tonik» (på tsjekkisk og slovakisk), «tónica» (på spansk og portugisisk) «tonica» (på italiensk) eller «tonică» (på rumensk).</article></article></li><li data-li-identifier="39)" data-name="39)"><article class="listArticle" id="kapittel-3-kapittel-1-ledd-3-punkt-39"><article class="legalP" id="kapittel-3-kapittel-1-ledd-3-punkt-39-ledd-1">Vedkommende italienske myndighet oversendte 23. april 2015 en søknad til Kommisjonen fra Monviso SpA, inngitt i henhold til artikkel 1 nr. 4 i forordning (EF) nr. 1924/2006, om bruk av uttrykket «biscotto salute» som generisk beskrivelse i Italia og Malta.</article></article></li><li data-li-identifier="40)" data-name="40)"><article class="listArticle" id="kapittel-3-kapittel-1-ledd-3-punkt-40"><article class="legalP" id="kapittel-3-kapittel-1-ledd-3-punkt-40-ledd-1">Vedkommende italienske myndighet oversendte søknaden til alle øvrige medlemsstater, og de berørte medlemsstatene avga sin uttalelse til Kommisjonen om søknaden.</article></article></li><li data-li-identifier="41)" data-name="41)"><article class="listArticle" id="kapittel-3-kapittel-1-ledd-3-punkt-41"><article class="legalP" id="kapittel-3-kapittel-1-ledd-3-punkt-41-ledd-1">Uttrykket «biscotto salute» faller inn under virkeområdet for forordning (EF) nr. 1924/2006, fordi det kan antyde at det er en sammenheng mellom et næringsmiddel som er merket med dette uttrykket, og helse. Det er imidlertid framlagt dokumentasjon for at dette uttrykket er brukt tradisjonelt i Italia, i henhold til artikkel 1 nr. 4 i nevnte forordning, som en generisk beskrivelse for å beskrive en gruppe bakervarer av skonroktypen.</article></article></li><li data-li-identifier="42)" data-name="42)"><article class="listArticle" id="kapittel-3-kapittel-1-ledd-3-punkt-42"><article class="legalP" id="kapittel-3-kapittel-1-ledd-3-punkt-42-ledd-1">Særlig er uttrykket «biscotto salute» ikke blitt brukt med sikte på å angi at denne gruppen næringsmidler har en helsevirkning, og forstås heller ikke av gjennomsnittsforbrukeren som en påstand om en helsevirkning for denne næringsmiddelgruppen i Italia.</article></article></li><li data-li-identifier="43)" data-name="43)"><article class="listArticle" id="kapittel-3-kapittel-1-ledd-3-punkt-43"><article class="legalP" id="kapittel-3-kapittel-1-ledd-3-punkt-43-ledd-1">Malta anga at uttrykket «biscotto salute» ikke ble brukt for å beskrive bakervarer av skonroktypen på det maltesiske markedet.</article></article></li><li data-li-identifier="44)" data-name="44)"><article class="listArticle" id="kapittel-3-kapittel-1-ledd-3-punkt-44"><article class="legalP" id="kapittel-3-kapittel-1-ledd-3-punkt-44-ledd-1">Det bør derfor gis unntak fra forordning (EF) nr. 1924/2006 når det gjelder bruk av den generiske beskrivelsen «biscotto salute» når den brukes i Italia om bakervarer av skonroktypen.</article></article></li><li data-li-identifier="45)" data-name="45)"><article class="listArticle" id="kapittel-3-kapittel-1-ledd-3-punkt-45"><article class="legalP" id="kapittel-3-kapittel-1-ledd-3-punkt-45-ledd-1">Tiltakene fastsatt i denne forordning er i samsvar med uttalelse fra Den faste komité for planter, dyr, næringsmidler og fôr.</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> EUT L 404 av 30.12.2006, s. 9.</article><article class="footnote" data-name="2" data-unique-footnote-counter="2"><span class="footnoteLabel">2</span> Kommisjonsforordning (EU) nr. 907/2013 av 20. september 2013 om fastsettelse av regler for søknader om bruk av generiske beskrivelser (betegnelser) (EUT L 251 av 21.9.2013, s. 7).</article><article class="footnote" data-name="3" data-unique-footnote-counter="3"><span class="footnoteLabel">3</span> Rådsdirektiv 2001/111/EF av 20. desember 2001 om visse typer sukker beregnet på konsum (EFT L 10 av 12.1.2002, s. 53).</article><article class="footnote" data-name="4" data-unique-footnote-counter="4"><span class="footnoteLabel">4</span> Europaparlaments- og rådsforordning (EF) nr. 1334/2008 av 16. desember 2008 om aromaer og visse næringsmiddelingredienser med aromagivende egenskaper til bruk i og på næringsmidler og om endring av rådsforordning (EØF) nr. 1601/91, forordning (EF) nr. 2232/96, forordning (EF) nr. 110/2008 og direktiv 2000/13/EF (EUT L 354 av 31.12.2008, s. 34).</article></footer> <article class="defaultP" margin-top="true">VEDTATT DENNE FORORDNING:</article><article class="legalArticle" data-lovdata-URL="LTI/forskrift/2019-06-14-752/a1" data-name="a1" id="kapittel-3-kapittel-1-paragraf-1"><h4 class="legalArticleHeader" data-text-align="center"><span class="legalArticleValue">Artikkel 1</span></h4><article class="legalP" id="kapittel-3-kapittel-1-paragraf-1-ledd-1">De generiske beskrivelsene oppført i vedlegget til denne forordning er unntatt fra anvendelsen av artikkel 1 nr. 3 i forordning (EF) nr. 1924/2006 på vilkårene fastsatt i nevnte vedlegg.</article></article><article class="legalArticle" data-lovdata-URL="LTI/forskrift/2019-06-14-752/a2" data-name="a2" id="kapittel-3-kapittel-1-paragraf-2"><h4 class="legalArticleHeader" data-text-align="center"><span class="legalArticleValue">Artikkel 2</span></h4><article class="legalP" id="kapittel-3-kapittel-1-paragraf-2-ledd-1">I denne forordning får definisjonene av sukker beregnet på konsum fastsatt i punkt A i vedlegget til rådsdirektiv 2001/111/EF anvendelse.</article></article><article class="legalArticle" data-lovdata-URL="LTI/forskrift/2019-06-14-752/a3" data-name="a3" id="kapittel-3-kapittel-1-paragraf-3"><h4 class="legalArticleHeader" data-text-align="center"><span class="legalArticleValue">Artikkel 3</span></h4><article class="legalP" id="kapittel-3-kapittel-1-paragraf-3-ledd-1">Denne forordning trer i kraft den 20. dagen etter at den er kunngjort i <i>Den europeiske unions tidende</i>.</article><article class="legalP" id="kapittel-3-kapittel-1-paragraf-3-ledd-2">Denne forordning er bindende i alle deler og kommer direkte til anvendelse i alle medlemsstater.</article><article class="legalP" id="kapittel-3-kapittel-1-paragraf-3-ledd-3">Utferdiget i Brussel 28. februar 2019. <table><tbody><tr><td data-text-align="left" data-vertical-align="top" /><td data-text-align="left" data-vertical-align="top"><i>For Kommisjonen</i></td></tr><tr><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">Jean-Claude Juncker</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top"><i>President</i></td></tr></tbody></table></article></article><section class="section" id="kapittel-3-kapittel-1-kapittel-1" data-lovdata-URL="LTI/forskrift/2019-06-14-752/KAPITTEL_3-1-1"><h4 data-text-align="center">VEDLEGG</h4><article class="defaultP"><table><thead><tr><th data-text-align="center" data-vertical-align="top"><i>Gruppe næringsmidler</i></th><th data-text-align="center" data-vertical-align="top"><i>Generisk beskrivelse</i></th><th data-text-align="center" data-vertical-align="top"><i>Medlemsstater der unntaket gjelder</i></th></tr></thead><tbody><tr><td data-text-align="left" data-vertical-align="top">Harde og myke søtsaker som er basert på sukker, samt sukkerfrie varianter og varianter med redusert kaloriinnhold som er basert på søtstoffer (polyoler og/eller svært sterke søtstoffer), som inneholder ekstrakter av urter, frukt eller andre plantematerialer, honning eller malt</td><td data-text-align="left" data-vertical-align="top">Brust-Caramellen Hustenbonbon</td><td data-text-align="left" data-vertical-align="top">Tyskland, Østerrike</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Halsbonbon,<br />Hustenmischung,<br />Hustenperle</td><td data-text-align="left" data-vertical-align="top">Tyskland</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Hustenstopper,<br />Hustenzuckerl</td><td data-text-align="left" data-vertical-align="top">Østerrike</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Cough drops</td><td data-text-align="left" data-vertical-align="top">Det forente kongerike</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Hoestbonbon, Keelpastille</td><td data-text-align="left" data-vertical-align="top">Nederland</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Rebuçados para a tosse</td><td data-text-align="left" data-vertical-align="top">Portugal</td></tr><tr><td data-text-align="left" data-vertical-align="top">Harde søtsaker som er basert på sukker, samt sukkerfrie varianter og varianter med redusert kaloriinnhold som er basert på søtstoffer (polyoler og/eller svært sterke søtstoffer)</td><td data-text-align="left" data-vertical-align="top">Kurkkupastilli/Halspastill</td><td data-text-align="left" data-vertical-align="top">Finland</td></tr><tr><td data-text-align="left" data-vertical-align="top">Sukkervarer framstilt av sukkerløsninger, stivelsessirup, invertsukker og/eller honning med tilsetning av plantebestanddeler i sirupform</td><td data-text-align="left" data-vertical-align="top">Hustensirup</td><td data-text-align="left" data-vertical-align="top">Østerrike</td></tr><tr><td data-text-align="left" data-vertical-align="top">Alkoholfri kullsyreholdig drikk som inneholder bitterstoffet kinin i form av aromaene FL 14.011, FL 14.152 eller FL 14.155 i henhold til EU-listen over aromaer som fastsatt i vedlegg I til forordning (EF) nr. 1334/2008</td><td data-text-align="left" data-vertical-align="top">Følgende uttrykk, brukt som del av den beskrivende betegnelsen på drikken:<br />«tonic» (på engelsk), erstattet med «<i>Toник</i>» (på bulgarsk),<br />«tonik» (på tsjekkisk og slovakisk),<br />«tónica» (på spansk og portugisisk),<br />«tonica» (på italiensk),<br />«tonică» (på rumensk)</td><td data-text-align="left" data-vertical-align="top">Alle medlemsstater</td></tr><tr><td data-text-align="left" data-vertical-align="top">Bakervarer av skonroktypen</td><td data-text-align="left" data-vertical-align="top">Biscotto salute</td><td data-text-align="left" data-vertical-align="top">Italia</td></tr></tbody></table></article></section></section></section></main></body></html>