<!DOCTYPE html><html lang="no"><head><title>Forskrift om nettregulering og energimarkedet (NEM)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-10-24-1413</dd><dt class="dokid">DokumentID</dt><dd class="dokid">LTI/forskrift/2019-10-24-1413</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="dateInForce">I kraft fra</dt><dd class="dateInForce">2019-11-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1990-06-29-50/§2-3</li><li>lov/1990-06-29-50/§4-1</li><li>lov/1990-06-29-50/§10-6</li><li>lov/2002-06-28-61/§4</li><li>lov/2002-06-28-61/§13</li></ul></dd><dt class="dateOfPublication">Kunngjort</dt><dd class="dateOfPublication">2019-10-28 15:45</dd><dt class="journalNumber">Journalnummer</dt><dd class="journalNumber">2019-0889</dd><dt class="titleShort">Korttittel</dt><dd class="titleShort">Forskrift om nettregulering og energimarkedet (NEM)</dd><dt class="title">Tittel</dt><dd class="title">Forskrift om nettregulering og energimarkedet (NEM)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Olje- og energidepartementet 24. oktober 2019 med hjemmel i lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energiloven) § 2-3 første ledd, § 4-1 femte ledd og § 10-6 første ledd og lov 28. juni 2002 nr. 61 om felles regler for det indre marked for naturgass (naturgassloven) § 4 første ledd og § 13. <br /><strong>EØS-henvisninger:</strong> EØS-avtalen vedlegg IV nr. 22 (direktiv 2009/72/EF) og nr. 23 (direktiv 2009/73/EF).</dd><dt class="refid">RefID</dt><dd class="refid">forskrift/2019-10-24-1413</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om nettregulering og energimarkedet (NEM)<ul class="tocSubUl"><li>Kapittel 1. Innledende bestemmelser<ul class="tocSubUl"><li>§ 1-1. Formål</li><li>§ 1-2. Virkeområde</li></ul></li><li>Kapittel 2. Reguleringsmyndighet for energi<ul class="tocSubUl"><li>§ 2-1. Utpeking og organisering</li><li>§ 2-2. Saksbehandling</li><li>§ 2-3. Rapportering</li><li>§ 2-4. Samarbeid med andre myndigheter m.m.</li></ul></li><li>Kapittel 3. Leverings- og tilknytningsplikt<ul class="tocSubUl"><li>§ 3-1. Områdekonsesjonærens leveringsplikt</li><li>§ 3-2. Anleggskonsesjonærens plikt til å tilknytte uttakskunder</li><li>§ 3-3. Plikt til å tilknytte anlegg for produksjon av elektrisk energi</li></ul></li><li>Kapittel 4. Omsetning av elektrisk energi<ul class="tocSubUl"><li>§ 4-1. Formålet med omsetningskonsesjon</li><li>§ 4-2. Virkeområdet for omsetningskonsesjon</li><li>§ 4-3. Innholdet i søknader om omsetningskonsesjon</li><li>§ 4-4. Intern organisering og regnskap</li><li>§ 4-5. Inntekter ved salg av nettjenester</li><li>§ 4-6. Markedsadgang og tariffer</li><li>§ 4-7. Andre vilkår for omsetningskonsesjon</li><li>§ 4-8. Måling, avregning og fakturering</li><li>§ 4-9. Markedsplasskonsesjon</li><li>§ 4-10. Vilkår for markedsplasskonsesjon</li><li>§ 4-11. Utenlandsforbindelser</li><li>§ 4-12. Konsesjonens varighet og saksbehandling</li><li>§ 4-13. Uenighet</li></ul></li><li>Kapittel 5. Bestemmelser om markedsadferd og transparens i kraftmarkedet<ul class="tocSubUl"><li>§ 5-1. Definisjoner</li><li>§ 5-2. Forbud mot innsidehandel</li><li>§ 5-3. Offentliggjøring av innsideinformasjon</li><li>§ 5-4. Forbud mot markedsmanipulasjon</li><li>§ 5-5. Krav til rutiner for å avdekke brudd på § 5-2 og § 5-4</li><li>§ 5-6. Krav til systemansvarlig om deling av data til Reguleringsmyndigheten for energi</li><li>§ 5-7. Krav til markedsplass om deling av data til Reguleringsmyndigheten for energi</li></ul></li><li>Kapittel 6. Systemansvar og tilsyn<ul class="tocSubUl"><li>§ 6-1. Systemansvar</li><li>§ 6-2. Tilsyn med den systemansvarlige</li><li>§ 6-3. Tilsyn med leveringskvalitet</li></ul></li><li>Kapittel 7. Transmisjon av elektrisitet<ul class="tocSubUl"><li>§ 7-1. Sertifisering som transmisjonssystemoperatør (TSO)</li><li>§ 7-2. Unntak for nye utenlandsforbindelser</li></ul></li><li>Kapittel 8. Øvrige bestemmelser<ul class="tocSubUl"><li>§ 8-1. Kontroll</li><li>§ 8-2. Tvangsmulkt</li><li>§ 8-3. Overtredelsesgebyr</li><li>§ 8-4. Straff</li><li>§ 8-5. Forskrift</li><li>§ 8-6. Vurdering av reglene om anleggsbidrag</li><li>§ 8-7. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2019-10-24-1413" id="dokument"><h1>Forskrift om nettregulering og energimarkedet (NEM)</h1><section class="section" data-name="kap1" id="kapittel-1" data-lovdata-URL="LTI/forskrift/2019-10-24-1413/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="LTI/forskrift/2019-10-24-1413/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Forskriften skal legge til rette for et effektivt energimarked, der omsetning av energi foregår på en samfunnsmessig rasjonell måte, og sikre en effektiv markedsovervåkning.</article><article class="legalP" id="kapittel-1-paragraf-1-ledd-2">Forskriften skal bidra til å sikre at produksjon, omforming, overføring, fordeling og bruk av energi foregår på en samfunnsmessig rasjonell måte, og at det tas hensyn til allmenne og private interesser som blir berørt.</article></article><article class="legalArticle" data-lovdata-URL="LTI/forskrift/2019-10-24-1413/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften gjelder for oppgaver og myndighet som Reguleringsmyndigheten for energi er tillagt i denne forskriften eller andre forskrifter gitt i medhold av energiloven.</article><article class="legalP" id="kapittel-1-paragraf-2-ledd-2">Forskriften kapittel 1 og 2 gjelder for oppgaver og myndighet som Reguleringsmyndigheten for energi er tillagt etter naturgassforskriften.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2019-10-24-1413/KAPITTEL_2"><h2>Kapittel 2. Reguleringsmyndighet for energi</h2><article class="legalArticle" data-lovdata-URL="LTI/forskrift/2019-10-24-1413/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Utpeking og organisering</span></h3><article class="legalP" id="kapittel-2-paragraf-1-ledd-1">Reguleringsmyndigheten for energi er reguleringsmyndighet for omsetning av elektrisk energi og naturgass etter energiloven § 2-3 og naturgassloven § 4, jf. naturgassforskriften § 1-4 .</article><article class="legalP" id="kapittel-2-paragraf-1-ledd-2">Reguleringsmyndigheten for energi skal være organisert som en egen, uavhengig enhet innenfor Norges vassdrags- og energidirektorat.</article><article class="legalP" id="kapittel-2-paragraf-1-ledd-3">Vassdrags- og energidirektøren kan ikke omdisponere tildelte budsjettmidler mellom Reguleringsmyndigheten for energi og andre deler av Norges vassdrags- og energidirektorat.</article><article class="legalP" id="kapittel-2-paragraf-1-ledd-4">Reguleringsmyndigheten for energi er administrativt underlagt Olje- og energidepartementet, men kan ikke instrueres i det enkelte tilfellet om utøvelsen av oppgaver og tillagt myndighet eller disponeringen av tildelte budsjettmidler.</article><article class="legalP" id="kapittel-2-paragraf-1-ledd-5">Ansatte kan ikke samtidig utføre arbeid i Reguleringsmyndigheten for energi og andre deler av Norges vassdrags- og energidirektorat, eller arbeid i en annen virksomhet, dersom dette er egnet til å svekke tilliten til den ansattes upartiskhet og uavhengighet.</article></article><article class="legalArticle" data-lovdata-URL="LTI/forskrift/2019-10-24-1413/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Saksbehandling</span></h3><article class="legalP" id="kapittel-2-paragraf-2-ledd-1">Søknader m.m. etter denne forskriften skal sendes til Reguleringsmyndigheten for energi. En søknad skal inneholde tilstrekkelig med opplysninger for å vurdere om det bør fattes vedtak og hvilke vilkår som eventuelt skal settes.</article><article class="legalP" id="kapittel-2-paragraf-2-ledd-2">Tildelinger av konsesjon skal skje på grunnlag av objektive, transparente og ikke-diskriminerende kriterier.</article><article class="legalP" id="kapittel-2-paragraf-2-ledd-3">Enkeltvedtak som Reguleringsmyndigheten for energi fatter i medhold av energiloven, naturgassloven og offentleglova, kan påklages til Energiklagenemnda.</article></article><article class="legalArticle" data-lovdata-URL="LTI/forskrift/2019-10-24-1413/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Rapportering</span></h3><article class="legalP" id="kapittel-2-paragraf-3-ledd-1">Reguleringsmyndigheten for energi skal utarbeide en årlig rapport til Olje- og energidepartementet, byrået for samarbeid mellom energireguleringsmyndigheter og EFTAs overvåkingsorgan om sin virksomhet. Departementet kan fastsette nærmere krav til hva rapporten skal omfatte.</article><article class="legalP" id="kapittel-2-paragraf-3-ledd-2">Olje- og energidepartementet kan kreve at Reguleringsmyndigheten for energi redegjør for ethvert forhold innenfor sitt eget ansvarsområde.</article></article><article class="legalArticle" data-lovdata-URL="LTI/forskrift/2019-10-24-1413/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Samarbeid med andre myndigheter m.m.</span></h3><article class="legalP" id="kapittel-2-paragraf-4-ledd-1">Reguleringsmyndigheten for energi skal samarbeide med andre norske myndigheter om utførelsen av tillagte oppgaver og med andre lands reguleringsmyndigheter og internasjonale organisasjoner i samsvar med Norges EØS-rettslige forpliktelser.</article><article class="legalP" id="kapittel-2-paragraf-4-ledd-2">I utøvelsen av sine oppgaver skal Reguleringsmyndigheten for energi sørge for at beslutninger truffet av EFTAs overvåkingsorgan i henhold til EØS-avtalen vedlegg IV nr. 47 blir gjennomført i samsvar med Norges EØS-rettslige forpliktelser.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2019-10-24-1413/KAPITTEL_3"><h2>Kapittel 3. Leverings- og tilknytningsplikt</h2><article class="legalArticle" data-lovdata-URL="LTI/forskrift/2019-10-24-1413/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Områdekonsesjonærens leveringsplikt</span></h3><article class="legalP" id="kapittel-3-paragraf-1-ledd-1">Områdekonsesjonæren skal etter energiloven § 3-3 levere elektrisk energi til alle kunder innenfor det geografiske området konsesjonen gjelder for, tilknytte nye anlegg for uttak av elektrisk energi og om nødvendig investere i nettanlegg. Reguleringsmyndigheten for energi kan gi dispensasjon fra disse pliktene når særlige grunner tilsier det.</article><article class="legalP" id="kapittel-3-paragraf-1-ledd-2">Konsesjonæren skal gjøre nødvendige tiltak for å kunne gjennomføre tilknytning av nye uttakskunder og håndtere forbruksøkninger hos eksisterende kunder.</article><article class="legalP" id="kapittel-3-paragraf-1-ledd-3">Konsesjonærer skal forelegge for Reguleringsmyndigheten for energi et utkast til vilkår eller metoder for tilknytning til og bruk av nettet til forhåndsgodkjenning. Forhåndsgodkjenning er ikke nødvendig dersom konsesjonæren anvender vilkår som er godkjent og publisert av Reguleringsmyndigheten for energi.</article><article class="legalP" id="kapittel-3-paragraf-1-ledd-4">Reguleringsmyndigheten for energi skal ved enkeltvedtak jf. energiloven § 3-3 fjerde ledd, fastsette eller godkjenne vilkår for leveringsplikt eller metoder for å fastsette slike vilkår.</article></article><article class="legalArticle" data-lovdata-URL="LTI/forskrift/2019-10-24-1413/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Anleggskonsesjonærens plikt til å tilknytte uttakskunder</span></h3><article class="legalP" id="kapittel-3-paragraf-2-ledd-1">Tilknytningsplikten etter energiloven § 3-4 gjelder for den som har konsesjon for nettanlegg hvor nye uttakskunder mest rasjonelt kan tilknyttes, eller en forbruksøkning kan gjennomføres. Hvis tilknytningen medfører behov for investeringer i overliggende nettanlegg, gjelder tilknytningsplikten tilsvarende for konsesjonærer for slikt nett.</article><article class="legalP" id="kapittel-3-paragraf-2-ledd-2">Tilknytningsplikten gjelder nødvendig nettkapasitet som sikrer at det er driftsmessig forsvarlig å koble til nye uttakskunder eller tillate forbruksøkningen.</article><article class="legalP" id="kapittel-3-paragraf-2-ledd-3">Tilknytningsplikten omfatter om nødvendig en plikt til å planlegge, søke konsesjon for og investere i nye nettanlegg uten ugrunnet opphold. Konsesjonæren plikter å legge frem en forsvarlig og veiledende tidsplan for nettilknytningen. Departementet kan i ekstraordinære tilfeller gi dispensasjon jf. energiloven § 3-4 annet ledd, fra tilknytnings- og investeringsplikten for uttakskunder.</article><article class="legalP" id="kapittel-3-paragraf-2-ledd-4">Konsesjonærer skal forelegge for Reguleringsmyndigheten for energi et utkast til vilkår og metoder for tilknytning til og bruk av nettet til forhåndsgodkjenning. Forhåndsgodkjenning er ikke nødvendig dersom konsesjonæren anvender vilkår og betingelser som er godkjent og publisert av Reguleringsmyndigheten for energi.</article><article class="legalP" id="kapittel-3-paragraf-2-ledd-5">Reguleringsmyndigheten for energi skal ved enkeltvedtak jf. energiloven § 3-4 tredje ledd, fastsette eller godkjenne vilkår for tilknytning av anlegg eller metoder for å fastsette slike vilkår.</article></article><article class="legalArticle" data-lovdata-URL="LTI/forskrift/2019-10-24-1413/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Plikt til å tilknytte anlegg for produksjon av elektrisk energi</span></h3><article class="legalP" id="kapittel-3-paragraf-3-ledd-1">Tilknytningsplikten etter energiloven § 3-4a gjelder for den som etter loven kapittel 3 har konsesjon for nettanlegg hvor produksjonsanlegget mest rasjonelt kan tilknyttes, eller en produksjonsøkning kan gjennomføres. Hvis tilknytningen av produsent medfører behov for investeringer i overliggende nettanlegg, gjelder tilknytningsplikten tilsvarende for konsesjonærer for slikt nett.</article><article class="legalP" id="kapittel-3-paragraf-3-ledd-2">Tilknytningsplikten gjelder nødvendig nettkapasitet som sikrer at det er driftsmessig forsvarlig å koble til nye kunder eller tillate produksjonsøkningen.</article><article class="legalP" id="kapittel-3-paragraf-3-ledd-3">Et nettselskap og en produsent kan inngå en avtale om tilknytning med vilkår om produksjonsbegrensning.</article><article class="legalP" id="kapittel-3-paragraf-3-ledd-4">Tilknytningsplikten omfatter om nødvendig en plikt til å planlegge, søke konsesjon for og investere i nye nettanlegg uten ugrunnet opphold. Konsesjonæren plikter å legge frem en forsvarlig og veiledende tidsplan for nettilknytningen eller produksjonsøkningen. Norges vassdrags- og energidirektorat kan gi dispensasjon fra tilknytnings- og investeringsplikten for produksjon etter energiloven § 3-4a annet ledd dersom tiltaket ikke er samfunnsmessig rasjonelt.</article><article class="legalP" id="kapittel-3-paragraf-3-ledd-5">Konsesjonærer skal forelegge for Reguleringsmyndigheten for energi utkast til vilkår og metoder for tilknytning til og bruk av nettet til forhåndsgodkjenning. Forhåndsgodkjenning er ikke nødvendig dersom konsesjonæren anvender vilkår og betingelser som er godkjent og publisert av Reguleringsmyndigheten for energi.</article><article class="legalP" id="kapittel-3-paragraf-3-ledd-6">Reguleringsmyndigheten for energi skal ved enkeltvedtak jf. energiloven § 3-4a tredje ledd, fastsette eller godkjenne vilkår for tilknytning av anlegg eller metoder for å fastsette slike vilkår.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2019-10-24-1413/KAPITTEL_4"><h2>Kapittel 4. Omsetning av elektrisk energi</h2><article class="legalArticle" data-lovdata-URL="LTI/forskrift/2019-10-24-1413/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Formålet med omsetningskonsesjon</span></h3><article class="legalP" id="kapittel-4-paragraf-1-ledd-1">Konsesjonsordningen for omsetning av elektrisk energi har som formål å sikre en samfunnsmessig rasjonell kraftomsetning og nettvirksomhet gjennom å legge til rette for et effektivt kraftmarked og en effektiv drift, utnyttelse og utvikling av elektrisitetsnettet. Det skal tas hensyn til allmenne og private interesser som blir berørt.</article></article><article class="legalArticle" data-lovdata-URL="LTI/forskrift/2019-10-24-1413/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Virkeområdet for omsetningskonsesjon</span></h3><article class="legalP" id="kapittel-4-paragraf-2-ledd-1">Konsesjonsordningen omfatter alle former for leveranse av elektrisk energi. Reguleringsmyndigheten for energi avgjør i tvilstilfeller om det foreligger konsesjonsplikt.</article><article class="legalP" id="kapittel-4-paragraf-2-ledd-2">Enheter som omsetter elektrisk energi, eller som kan stå i en eller annen form for monopolsituasjon, må ha omsetningskonsesjon fra Reguleringsmyndigheten for energi. Dette gjelder blant annet enheter som eier eller driver fordelings- eller overføringsnett.</article><article class="legalP" id="kapittel-4-paragraf-2-ledd-3">Enheter hvor den konsesjonspliktige virksomhet er av begrenset omfang, kan meddeles konsesjon på forenklede vilkår.</article><article class="legalP" id="kapittel-4-paragraf-2-ledd-4">Unntatt fra konsesjonsplikt er<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-2-ledd-4-punkt-1"><article class="legalP" id="kapittel-4-paragraf-2-ledd-4-punkt-1-ledd-1">gårds- og grendeverk som ikke har høyspenningsanlegg</article></article></li><li data-li-identifier="b." data-name="b."><article class="listArticle" id="kapittel-4-paragraf-2-ledd-4-punkt-2"><article class="legalP" id="kapittel-4-paragraf-2-ledd-4-punkt-2-ledd-1">videreformidling av elektrisk energi i forbindelse med utleie eller administrasjon av hele eller deler av bygninger eller anlegg til bolig eller næringsvirksomhet</article></article></li><li data-li-identifier="c." data-name="c."><article class="listArticle" id="kapittel-4-paragraf-2-ledd-4-punkt-3"><article class="legalP" id="kapittel-4-paragraf-2-ledd-4-punkt-3-ledd-1">kommuner og fylkeskommuner for den del av virksomheten som består av uttak av konsesjonskraft og videresalg av slik kraft til energiverk, og andre der kommunen eller fylkeskommunen har eierandeler, alt innenfor de rammene som fremgår av vassdragsreguleringsloven og vannfallrettighetsloven.</article></article></li></ul></article><article class="legalP" id="kapittel-4-paragraf-2-ledd-5">Det kreves heller ikke konsesjon der dette må anses åpenbart unødvendig.</article></article><article class="legalArticle" data-lovdata-URL="LTI/forskrift/2019-10-24-1413/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Innholdet i søknader om omsetningskonsesjon</span></h3><article class="legalP" id="kapittel-4-paragraf-3-ledd-1">Søknader om konsesjon for omsetning av elektrisk energi skal sendes Reguleringsmyndigheten for energi og gi dokumenterte opplysninger om<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-3-ledd-1-punkt-1"><article class="legalP" id="kapittel-4-paragraf-3-ledd-1-punkt-1-ledd-1">søkerens navn og virksomhet</article></article></li><li data-li-identifier="b." data-name="b."><article class="listArticle" id="kapittel-4-paragraf-3-ledd-1-punkt-2"><article class="legalP" id="kapittel-4-paragraf-3-ledd-1-punkt-2-ledd-1">søkerens organisasjon og eierforhold</article></article></li><li data-li-identifier="c." data-name="c."><article class="listArticle" id="kapittel-4-paragraf-3-ledd-1-punkt-3"><article class="legalP" id="kapittel-4-paragraf-3-ledd-1-punkt-3-ledd-1">siste års regnskap og årsberetning, eller for nye selskaper vedtekter, åpningsbalanse og budsjett, i samsvar med regnskapsloven og god regnskapsskikk.</article></article></li></ul></article></article><article class="legalArticle" data-lovdata-URL="LTI/forskrift/2019-10-24-1413/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Intern organisering og regnskap</span></h3><article class="legalP" id="kapittel-4-paragraf-4-ledd-1">Konsesjonæren plikter å føre regnskap i samsvar med regnskapsloven og god regnskapsskikk. Virksomheten skal deles opp i selvstendige virksomhetsområder med separate budsjetter og regnskaper (resultatoppstilling og balanse), og det skal gis separat regnskapsinformasjon om virksomhetsområdene. Regnskapene skal innleveres til Reguleringsmyndigheten for energi i samsvar med bestemmelsene i regnskapsloven om innlevering til sentralt regnskapsregister.</article><article class="legalP" id="kapittel-4-paragraf-4-ledd-2">Direkte og indirekte interne overføringer av økonomiske midler mellom monopolvirksomhet og annen virksomhet som konsesjonæren driver, skal fremgå av regnskapene.</article></article><article class="legalArticle" data-lovdata-URL="LTI/forskrift/2019-10-24-1413/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Inntekter ved salg av nettjenester</span></h3><article class="legalP" id="kapittel-4-paragraf-5-ledd-1">Reguleringsmyndigheten for energi fastsetter ved enkeltvedtak årlige inntektsrammer for den enkelte konsesjonæren. Inntekten skal over tid dekke kostnadene ved drift og avskrivning av nettet, samt gi en rimelig avkastning på investert kapital gitt effektiv drift, utnyttelse og utvikling av nettet.</article><article class="legalP" id="kapittel-4-paragraf-5-ledd-2">Reguleringsmyndigheten for energi gir forskrift etter § 8-5 om hovedprinsippene for beregningen av inntektsrammen. Disse skal revurderes periodevis, og hver periode skal vare minimum 5 år. Konsesjonæren skal sikres en minimumsavkastning, men den oppnådde avkastningen skal ikke være urimelig høy.</article></article><article class="legalArticle" data-lovdata-URL="LTI/forskrift/2019-10-24-1413/§4-6" data-name="§4-6" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>. <span class="legalArticleTitle">Markedsadgang og tariffer</span></h3><article class="legalP" id="kapittel-4-paragraf-6-ledd-1">Konsesjonærene skal sørge for markedsadgang for alle som etterspør nettjenester til ikke-diskriminerende og objektive punkttariffer og vilkår. Med punkttariffer forstås tariffer som er referert til kundens tilknytningspunkt til nettet, og som er uavhengig av avtaler om kjøp eller salg av kraft.</article><article class="legalP" id="kapittel-4-paragraf-6-ledd-2">Konsesjonærene fastsetter tariffene. Dette omfatter alle priser og annen økonomisk godtgjørelse som konsesjonæren fastsetter for tilknytning til og bruk av elektriske nettanlegg. Tariffene skal utformes slik at de i størst mulig grad gir signaler om effektiv utnyttelse og effektiv utvikling av nettet. Tariffene kan differensieres etter objektive og kontrollerbare kriterier basert på relevante nettforhold.</article></article><article class="legalArticle" data-lovdata-URL="LTI/forskrift/2019-10-24-1413/§4-7" data-name="§4-7" id="kapittel-4-paragraf-7"><h3 class="legalArticleHeader"><span class="legalArticleValue">§ 4-7</span>. <span class="legalArticleTitle">Andre vilkår for omsetningskonsesjon</span></h3><article class="legalP" id="kapittel-4-paragraf-7-ledd-1">Det skal være en samfunnsøkonomisk riktig fordeling av felleskostnader ved etablering og drift av nettanlegg som også benyttes til annen virksomhet enn overføring av elektrisk energi.</article><article class="legalP" id="kapittel-4-paragraf-7-ledd-2">Nettselskaper skal opptre nøytralt og ikke-diskriminerende og har taushetsplikt om opplysninger som mottas i forbindelse med virksomheten, og som omfattes av forvaltningsloven § 13 første ledd nr. 2.</article><article class="legalP" id="kapittel-4-paragraf-7-ledd-3">Konsesjonærer skal på eget tiltak informere om tariffer og vilkår for bruk av nettet og plikter på forespørsel å gi kunder informasjon om beregning av tariffer og vilkår som er aktuelle for kunden.</article><article class="legalP" id="kapittel-4-paragraf-7-ledd-4">Norges- vassdrags og energidirektorat kan ved enkeltvedtak fastsette hvilke anlegg som inngår i transmisjonsnettet, og hvilke som inngår i regionalnettet.</article><article class="legalP" id="kapittel-4-paragraf-7-ledd-5">Departementet kan fastsette krav til tariffmessig samordning av nett og nettområder, oppdeling av nett og nettjenester, nærmere vilkår for hvilke anlegg som skal omfattes, samt utpeke hvem som får ansvaret for å administrere slike ordninger.</article><article class="legalP" id="kapittel-4-paragraf-7-ledd-6">Reguleringsmyndigheten for energi kan fastsette ytterligere vilkår etter energiloven § 4-1 tredje ledd dersom det finnes påkrevet av hensyn til allmenne interesser, og i særlige tilfeller gi dispensasjon fra vilkår i omsetningskonsesjoner.</article></article><article class="legalArticle" data-lovdata-URL="LTI/forskrift/2019-10-24-1413/§4-8" data-name="§4-8" id="kapittel-4-paragraf-8"><h3 class="legalArticleHeader"><span class="legalArticleValue">§ 4-8</span>. <span class="legalArticleTitle">Måling, avregning og fakturering</span></h3><article class="legalP" id="kapittel-4-paragraf-8-ledd-1">Måling, avregning og fakturering skal utføres i samsvar med forskrift om måling, avregning, fakturering av nettjenester og elektrisk energi, nettselskapenes nøytralitet mv. på en måte som sikrer en enkel markedsadgang og legger til rette for en effektiv kraftomsetning. Dette gjelder blant annet regulerkraftavregning, leverandørskifte, måling, avregning og fakturering av nettjenester og elektrisk energi, og felles fakturering av nettjenester og elektrisk energi.</article><article class="legalP" id="kapittel-4-paragraf-8-ledd-2">Fakturering gjennomføres på en måte som bidrar til at sluttbruker bevisstgjøres sitt forbruk av elektrisk energi.</article><article class="legalP" id="kapittel-4-paragraf-8-ledd-3">Reguleringsmyndigheten for energi skal ved enkeltvedtak utpeke en avregningsansvarlig, og kan fastsette nærmere vilkår overfor denne, jf. energiloven § 4-3 annet ledd.</article></article><article class="legalArticle" data-lovdata-URL="LTI/forskrift/2019-10-24-1413/§4-9" data-name="§4-9" id="kapittel-4-paragraf-9"><h3 class="legalArticleHeader"><span class="legalArticleValue">§ 4-9</span>. <span class="legalArticleTitle">Markedsplasskonsesjon</span></h3><article class="legalP" id="kapittel-4-paragraf-9-ledd-1">Det kreves konsesjon fra Reguleringsmyndigheten for energi for å forestå organisering eller drift av en markedsplass for omsetning av elektrisk energi for fysisk levering. En slik konsesjon har som formål å bidra til effektiv prisdannelse i kraftmarkedet gjennom å legge til rette for effektive, hensiktsmessige og tillitvekkende handelssystemer og handelsregler. Det skal tas hensyn til allmenne og private interesser som blir berørt. Ved tvil om det foreligger konsesjonsplikt, treffes avgjørelsen av Reguleringsmyndigheten for energi.</article><article class="legalP" id="kapittel-4-paragraf-9-ledd-2">Reguleringsmyndigheten for energi skal ved enkeltvedtak fastsette eller godkjenne vilkår for handel på markedsplasser som nevnt i første ledd eller metoder for å fastsette slike vilkår.</article></article><article class="legalArticle" data-lovdata-URL="LTI/forskrift/2019-10-24-1413/§4-10" data-name="§4-10" id="kapittel-4-paragraf-10"><h3 class="legalArticleHeader"><span class="legalArticleValue">§ 4-10</span>. <span class="legalArticleTitle">Vilkår for markedsplasskonsesjon</span></h3><article class="legalP" id="kapittel-4-paragraf-10-ledd-1">Konsesjonær for markedsplass for omsetning av elektrisk energi skal<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-10-ledd-1-punkt-1"><article class="legalP" id="kapittel-4-paragraf-10-ledd-1-punkt-1-ledd-1">i størst mulig grad bidra til en effektiv prisdannelse og en hensiktsmessig kraftflyt</article></article></li><li data-li-identifier="b." data-name="b."><article class="listArticle" id="kapittel-4-paragraf-10-ledd-1-punkt-2"><article class="legalP" id="kapittel-4-paragraf-10-ledd-1-punkt-2-ledd-1">opptre nøytralt og ikke-diskriminerende, noe som omfatter å sikre aktørene nøytral og effektiv tilgang på informasjon som har betydning for prisdannelsen</article></article></li><li data-li-identifier="c." data-name="c."><article class="listArticle" id="kapittel-4-paragraf-10-ledd-1-punkt-3"><article class="legalP" id="kapittel-4-paragraf-10-ledd-1-punkt-3-ledd-1">utforme en hensiktsmessig infrastruktur, handelsregler, aktøravtaler og systemer for sikkerhetsstillelse og oppgjør som sikrer tillit og forutberegnelighet for aktørene</article></article></li><li data-li-identifier="d." data-name="d."><article class="listArticle" id="kapittel-4-paragraf-10-ledd-1-punkt-4"><article class="legalP" id="kapittel-4-paragraf-10-ledd-1-punkt-4-ledd-1">sørge for at markedsplassen bidrar til en effektiv utøvelse av systemansvaret.</article></article></li></ul></article><article class="legalP" id="kapittel-4-paragraf-10-ledd-2">Konsesjonærens inntekter ved organisering og drift av en markedsplass skal dekke kostnadene og gi en rimelig avkastning ved effektiv drift.</article><article class="legalP" id="kapittel-4-paragraf-10-ledd-3">Konsesjonærer skal gi myndighetene relevant informasjon.</article><article class="legalP" id="kapittel-4-paragraf-10-ledd-4">Reguleringsmyndigheten for energi kan fastsette ytterligere vilkår i konsesjonen dersom det finnes påkrevet av allmenne hensyn.</article></article><article class="legalArticle" data-lovdata-URL="LTI/forskrift/2019-10-24-1413/§4-11" data-name="§4-11" id="kapittel-4-paragraf-11"><h3 class="legalArticleHeader"><span class="legalArticleValue">§ 4-11</span>. <span class="legalArticleTitle">Utenlandsforbindelser</span></h3><article class="legalP" id="kapittel-4-paragraf-11-ledd-1">Når departementet har gitt konsesjon etter energiloven § 4-2, skal Reguleringsmyndigheten for energi, innenfor rammen av konsesjonsvilkårene, ved enkeltvedtak fastsette eller godkjenne vilkår for tilgang til forbindelsen, eller metoder for å fastsette slike vilkår.</article></article><article class="legalArticle" data-lovdata-URL="LTI/forskrift/2019-10-24-1413/§4-12" data-name="§4-12" id="kapittel-4-paragraf-12"><h3 class="legalArticleHeader"><span class="legalArticleValue">§ 4-12</span>. <span class="legalArticleTitle">Konsesjonens varighet og saksbehandling</span></h3><article class="legalP" id="kapittel-4-paragraf-12-ledd-1">Konsesjoner for omsetning av elektrisk energi og markedsplasskonsesjon kan gis med varighet inntil 10 år.</article><article class="legalP" id="kapittel-4-paragraf-12-ledd-2">For søknader om markedsplasskonsesjon etter energiloven § 4-5 skal saksbehandlingsfristen som nevnt i tjenesteloven § 11 første ledd første punktum være 18 måneder. Tjenesteloven § 11 annet ledd om at tillatelse anses gitt når saksbehandlingsfristen er utløpt, gjelder ikke for søknader om markedsplasskonsesjon.</article><article class="legalP" id="kapittel-4-paragraf-12-ledd-3">Konsesjonen kan ikke overdras.</article></article><article class="legalArticle" data-lovdata-URL="LTI/forskrift/2019-10-24-1413/§4-13" data-name="§4-13" id="kapittel-4-paragraf-13"><h3 class="legalArticleHeader"><span class="legalArticleValue">§ 4-13</span>. <span class="legalArticleTitle">Uenighet</span></h3><article class="legalP" id="kapittel-4-paragraf-13-ledd-1">Uenighet om vilkår for tilknytning til og bruk av nettet kan bringes inn til Reguleringsmyndigheten for energi, som skal fatte vedtak i saken innen to måneder etter at klagen kom fram. Fristen kan forlenges med to måneder hvis Reguleringsmyndigheten for energi ønsker ytterligere opplysninger, og kan etter samtykke fra klageren forlenges ytterligere. Fristen kan også forlenges hvis uenigheten gjelder tariffering av nye større produksjonsanlegg.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2019-10-24-1413/KAPITTEL_5"><h2>Kapittel 5. Bestemmelser om markedsadferd og transparens i kraftmarkedet</h2><article class="legalArticle" data-lovdata-URL="LTI/forskrift/2019-10-24-1413/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Definisjoner</span></h3><article class="legalP" id="kapittel-5-paragraf-1-ledd-1">I dette kapittelet forstås med:</article> <article class="defaultP" margin-top="true"><i>Engrosenergiprodukt:</i> Engroskontrakter for fysisk levering av elektrisk energi, samt kontrakter til sluttbrukere med en forbrukskapasitet på minst 600 GWh årlig. Med kontrakter forstås også ordre og transaksjoner. Avståelse, mottak samt konsesjonskraftberettigedes disponering av konsesjonskraft er ikke et engrosenergiprodukt etter denne bestemmelsen, med mindre det handles på organisert markedsplass.</article> <article class="defaultP" margin-top="true"><i>Engrosenergimarked:</i> Ethvert marked hvor engrosenergiprodukter handles.</article> <article class="defaultP" margin-top="true"><i>Markedsaktør:</i> Person, inkludert systemansvarlig nettselskap, som forestår produksjon, omforming, overføring, omsetning, fordeling eller bruk av energi, og som inngår en eller flere kontrakter knyttet til et engrosenergiprodukt i ett eller flere engrosenergimarkeder.</article> <article class="defaultP" margin-top="true"><i>Innsideinformasjon:</i> Presis informasjon som direkte eller indirekte vedrører ett eller flere engrosenergiprodukter, som ikke er offentliggjort, og som det er sannsynlig at kan påvirke prisen på et engrosenergiprodukt merkbart dersom den blir offentliggjort.</article> <article class="defaultP" margin-top="true"><i>Informasjon:</i><ul class="defaultList"><li data-li-identifier="a." data-name="a."><article class="listArticle" id="kapittel-5-paragraf-1-ledd-1-punkt-1"><article class="legalP" id="kapittel-5-paragraf-1-ledd-1-punkt-1-ledd-1">opplysninger om kapasiteten og anvendelsen av anlegg for produksjon, forbruk eller overføring av energi, herunder planlagte eller uforutsette utfall,</article></article></li><li data-li-identifier="b." data-name="b."><article class="listArticle" id="kapittel-5-paragraf-1-ledd-1-punkt-2"><article class="legalP" id="kapittel-5-paragraf-1-ledd-1-punkt-2-ledd-1">opplysninger som skal offentliggjøres i henhold til lov, forskrift, øvrige markedsregler eller relevant handelspraksis, dersom disse sannsynligvis vil påvirke prisene på engrosenergiprodukter merkbart, eller</article></article></li><li data-li-identifier="c." data-name="c."><article class="listArticle" id="kapittel-5-paragraf-1-ledd-1-punkt-3"><article class="legalP" id="kapittel-5-paragraf-1-ledd-1-punkt-3-ledd-1">andre opplysninger som en markedsaktør sannsynligvis ville benytte som en del av grunnlaget for sin beslutning om å inngå i en transaksjon eller inngi en handelsordre for et engrosenergiprodukt.</article></article></li></ul></article> <article class="defaultP" margin-top="true"><i>Presis informasjon:</i> opplysninger som indikerer at en eller flere omstendigheter eller begivenheter har inntruffet, eller med rimelighet kan ventes å inntreffe. Opplysningene må være tilstrekkelig spesifikke til å trekke slutning om mulig påvirkning av disse omstendighetene eller begivenhetene på prisen på et engrosenergiprodukt.</article> <article class="defaultP" margin-top="true"><i>Markedsmanipulasjon:</i><ul class="defaultList"><li data-li-identifier="a." data-name="a."><article class="listArticle" id="kapittel-5-paragraf-1-ledd-1-punkt-4"><article class="legalP" id="kapittel-5-paragraf-1-ledd-1-punkt-4-ledd-1">inngåelse av transaksjon eller inngivelse av handelsordre for et engrosenergiprodukt som gir eller er egnet til å gi uriktige eller villedende signaler om tilbud, etterspørsel eller pris på et engrosenergiprodukt,</article></article></li><li data-li-identifier="b." data-name="b."><article class="listArticle" id="kapittel-5-paragraf-1-ledd-1-punkt-5"><article class="legalP" id="kapittel-5-paragraf-1-ledd-1-punkt-5-ledd-1">inngåelse av transaksjon eller inngivelse av handelsordre for et engrosenergiprodukt hvor én eller flere personer i fellesskap sikrer eller forsøker å sikre at prisen ligger på et kunstig nivå. Dette gjelder ikke dersom den som har inngått transaksjonen eller inngitt handelsordren kan påvise at begrunnelsen er legitim, og at transaksjonen eller handelsordren er i overensstemmelse med akseptert markedspraksis på det gjeldende engrosenergimarkedet,</article></article></li><li data-li-identifier="c." data-name="c."><article class="listArticle" id="kapittel-5-paragraf-1-ledd-1-punkt-6"><article class="legalP" id="kapittel-5-paragraf-1-ledd-1-punkt-6-ledd-1">inngåelse av transaksjon eller inngivelse av handelsordre for et engrosenergiprodukt hvor det benyttes eller forsøkes benyttet villedende adferd eller andre former for opptreden eller unnlatelse, som gir eller er egnet til å gi uriktige eller villedende signaler vedrørende tilbud, etterspørsel, eller pris på et engrosenergiprodukt, eller</article></article></li><li data-li-identifier="d." data-name="d."><article class="listArticle" id="kapittel-5-paragraf-1-ledd-1-punkt-7"><article class="legalP" id="kapittel-5-paragraf-1-ledd-1-punkt-7-ledd-1">spredning av opplysninger gjennom media, internett eller på annen måte, når opplysningene gir eller er egnet til å gi uriktige eller villedende signaler om tilbud, etterspørsel eller pris på et engrosenergiprodukt. Det samme gjelder spredning av rykter eller villedende nyheter som vedkommende visste eller burde ha visst var uriktige eller villedende.</article></article></li></ul></article> <article class="defaultP" margin-top="true"><i>Forsøk på markedsmanipulasjon:</i><ul class="defaultList"><li data-li-identifier="a." data-name="a."><article class="listArticle" id="kapittel-5-paragraf-1-ledd-1-punkt-8"><article class="legalP" id="kapittel-5-paragraf-1-ledd-1-punkt-8-ledd-1">inngåelse av transaksjon, inngivelse av handelsordre eller annen handling vedrørende et engrosenergiprodukt med hensikt å gi uriktige eller villedende signaler om tilbud, etterspørsel eller pris på et engrosenergiprodukt,</article></article></li><li data-li-identifier="b." data-name="b."><article class="listArticle" id="kapittel-5-paragraf-1-ledd-1-punkt-9"><article class="legalP" id="kapittel-5-paragraf-1-ledd-1-punkt-9-ledd-1">inngåelse av transaksjon, inngivelse av handelsordre eller annen handling med hensikt å sikre at prisen på et engrosenergiprodukt ligger på et kunstig nivå. Dette gjelder ikke dersom den som har inngått transaksjonen eller inngitt handelsordren kan påvise at begrunnelsen er legitim, og at transaksjonen eller handelsordren er i overensstemmelse med akseptert markedspraksis på det gjeldende engrosenergimarkedet,</article></article></li><li data-li-identifier="c." data-name="c."><article class="listArticle" id="kapittel-5-paragraf-1-ledd-1-punkt-10"><article class="legalP" id="kapittel-5-paragraf-1-ledd-1-punkt-10-ledd-1">villedende adferd eller andre former for opptreden som gir eller er egnet til å gi uriktige eller villedende signaler om tilbud, etterspørsel eller pris på et engrosenergiprodukt, eller</article></article></li><li data-li-identifier="d." data-name="d."><article class="listArticle" id="kapittel-5-paragraf-1-ledd-1-punkt-11"><article class="legalP" id="kapittel-5-paragraf-1-ledd-1-punkt-11-ledd-1">spredning av opplysninger gjennom media, internett eller på annen måte, når opplysningene gir eller er egnet til å gi uriktige eller villedende signaler om tilbud, etterspørsel eller pris på et engrosenergiprodukt.</article></article></li></ul></article></article><article class="legalArticle" data-lovdata-URL="LTI/forskrift/2019-10-24-1413/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Forbud mot innsidehandel</span></h3><article class="legalP" id="kapittel-5-paragraf-2-ledd-1">For personer som forestår produksjon, omforming, overføring, omsetning, fordeling eller bruk av energi og har innsideinformasjon om et engrosenergiprodukt, er det forbudt<ul class="defaultList"><li data-li-identifier="a." data-name="a."><article class="listArticle" id="kapittel-5-paragraf-2-ledd-1-punkt-1"><article class="legalP" id="kapittel-5-paragraf-2-ledd-1-punkt-1-ledd-1">å benytte slik informasjon, direkte eller indirekte, ved å erverve eller selge, eller forsøke å erverve eller selge, et engrosenergiprodukt, for egen eller tredjemanns regning,</article></article></li><li data-li-identifier="b." data-name="b."><article class="listArticle" id="kapittel-5-paragraf-2-ledd-1-punkt-2"><article class="legalP" id="kapittel-5-paragraf-2-ledd-1-punkt-2-ledd-1">å formidle slik informasjon til andre, med mindre det skjer som ledd i personens stilling, virksomhet eller funksjon, eller</article></article></li><li data-li-identifier="c." data-name="c."><article class="listArticle" id="kapittel-5-paragraf-2-ledd-1-punkt-3"><article class="legalP" id="kapittel-5-paragraf-2-ledd-1-punkt-3-ledd-1">å anbefale eller tilskynde andre til å erverve eller selge et engrosenergiprodukt på grunnlag av slik informasjon.</article></article></li></ul></article><article class="legalP" id="kapittel-5-paragraf-2-ledd-2">Forbudet i første ledd gjelder ikke for<ul class="defaultList"><li data-li-identifier="a." data-name="a."><article class="listArticle" id="kapittel-5-paragraf-2-ledd-2-punkt-1"><article class="legalP" id="kapittel-5-paragraf-2-ledd-2-punkt-1-ledd-1">transaksjoner for å oppfylle en forpliktelse til erverv eller salg av et engrosenergiprodukt basert på inngått avtale eller inngitt handelsordre før personen kom i besittelse av innsideinformasjon,</article></article></li><li data-li-identifier="b." data-name="b."><article class="listArticle" id="kapittel-5-paragraf-2-ledd-2-punkt-2"><article class="legalP" id="kapittel-5-paragraf-2-ledd-2-punkt-2-ledd-1">transaksjon som inngås av kraftprodusenter som utelukkende har til formål å dekke et umiddelbart fysisk tap som følge av uforutsett utfall, dersom markedsaktøren ellers ikke kan overholde eksisterende kontraktsmessige forpliktelser, eller etter avtale med eller instruks fra transmisjonssystemoperatør for å sikre sikker drift av systemet. I slike situasjoner skal produsenten rapportere relevante opplysninger om transaksjonene til Reguleringsmyndigheten for energi. Denne rapporteringsplikten begrenser ikke plikten til å publisere innsideinformasjon i § 5-3 første ledd.</article></article></li><li data-li-identifier="c." data-name="c."><article class="listArticle" id="kapittel-5-paragraf-2-ledd-2-punkt-3"><article class="legalP" id="kapittel-5-paragraf-2-ledd-2-punkt-3-ledd-1">markedsaktør som opererer i overensstemmelse med bestemmelser for nødsituasjoner og nasjonale myndigheter har grepet inn for å sikre forsyningen av energi i tilfeller hvor markedsmekanismene er satt ut av spill.</article></article></li></ul></article><article class="legalP" id="kapittel-5-paragraf-2-ledd-3">Når en juridisk person har innsideinformasjon om et engrosenergiprodukt, gjelder forbudet i første ledd også fysiske personer som tar del i avgjørelsen om å gjennomføre transaksjonen for den juridiske personens regning.</article></article><article class="legalArticle" data-lovdata-URL="LTI/forskrift/2019-10-24-1413/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Offentliggjøring av innsideinformasjon</span></h3><article class="legalP" id="kapittel-5-paragraf-3-ledd-1">Markedsaktører skal effektivt og uten ugrunnet opphold offentliggjøre innsideinformasjon som de har om virksomhet eller anlegg som markedsaktøren selv, dens morselskap eller tilknyttet selskap<ul class="defaultList"><li data-li-identifier="a." data-name="a."><article class="listArticle" id="kapittel-5-paragraf-3-ledd-1-punkt-1"><article class="legalP" id="kapittel-5-paragraf-3-ledd-1-punkt-1-ledd-1">helt eller delvis eier,</article></article></li><li data-li-identifier="b." data-name="b."><article class="listArticle" id="kapittel-5-paragraf-3-ledd-1-punkt-2"><article class="legalP" id="kapittel-5-paragraf-3-ledd-1-punkt-2-ledd-1">helt eller delvis har driftsansvar for, eller</article></article></li><li data-li-identifier="c." data-name="c."><article class="listArticle" id="kapittel-5-paragraf-3-ledd-1-punkt-3"><article class="legalP" id="kapittel-5-paragraf-3-ledd-1-punkt-3-ledd-1">kontrollerer.</article></article></li></ul></article><article class="legalP" id="kapittel-5-paragraf-3-ledd-2">Slik offentliggjøring omfatter opplysninger om kapasitet og anvendelse av anlegg for produksjon, forbruk eller transmisjon av energi, herunder planlagte eller uforutsette utfall for disse anleggene.</article><article class="legalP" id="kapittel-5-paragraf-3-ledd-3">En markedsaktør kan på eget ansvar unntaksvis utsette offentliggjøring av innsideinformasjon for ikke å skade egne legitime interesser. Dette gjelder kun hvor utsettelsen ikke kan villede offentligheten, dersom informasjonen behandles fortrolig, og markedsaktøren ikke treffer beslutning om handel med engrosenergiprodukter på grunnlag av informasjonen. Markedsaktøren skal oversende den aktuelle informasjonen samt en begrunnelse for utsettelsen av offentliggjøringen til Reguleringsmyndigheten for energi uten ugrunnet opphold.</article><article class="legalP" id="kapittel-5-paragraf-3-ledd-4">Når en markedsaktør eller person som er ansatt av eller handler på vegne av denne, meddeler innsideinformasjon om et engrosenergiprodukt til andre som et normalt ledd i utøvelsen av personens stilling, profesjon eller funksjon, skal markedsaktøren eller personen sikre samtidig, fullstendig og effektiv offentliggjøring av informasjonen. Dersom meddelelse skjer utilsiktet, skal markedsaktøren snarest mulig sikre fullstendig og effektiv offentliggjøring av informasjonen. Dette gjelder ikke i tilfeller hvor personen som mottar innsideinformasjonen har taushetsplikt etter lov, administrativ bestemmelse, vedtekt eller avtale.</article><article class="legalP" id="kapittel-5-paragraf-3-ledd-5">Første og annet ledd begrenser ikke markedsaktørers rett til å utsette offentliggjøring av sensitive opplysninger av betydning for beskyttelse av kritisk infrastruktur, som fastsatt i artikkel 2 bokstav d) i rådsdirektiv 2008/114/EF om beskyttelse av europeisk kritisk infrastruktur som gjennomført i lov om kommunal beredskapsplikt, sivile beskyttelsestiltak og Sivilforsvaret, hvis opplysningene er klassifisert som unntatt offentlighet i Norge.</article><article class="legalP" id="kapittel-5-paragraf-3-ledd-6">Informasjon som offentliggjøres etter denne paragrafen, skal som et minstekrav publiseres på en allment kjent plattform, dersom slik eksisterer, og gir den aktuelle markedsaktøren tilgang til bruk av tjenesten.</article></article><article class="legalArticle" data-lovdata-URL="LTI/forskrift/2019-10-24-1413/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Forbud mot markedsmanipulasjon</span></h3><article class="legalP" id="kapittel-5-paragraf-4-ledd-1">Enhver deltagelse eller forsøk på deltagelse i markedsmanipulasjon på engrosenergimarkeder er forbudt.</article></article><article class="legalArticle" data-lovdata-URL="LTI/forskrift/2019-10-24-1413/§5-5" data-name="§5-5" id="kapittel-5-paragraf-5"><h3 class="legalArticleHeader"><span class="legalArticleValue">§ 5-5</span>. <span class="legalArticleTitle">Krav til rutiner for å avdekke brudd på § 5-2 og § 5-4</span></h3><article class="legalP" id="kapittel-5-paragraf-5-ledd-1">En fysisk eller juridisk person som gjennom sin profesjonelle virksomhet tilrettelegger for eller organiserer transaksjoner med engrosenergiprodukter, skal melde fra til Reguleringsmyndigheten for energi uten ugrunnet opphold ved begrunnet mistanke om at en transaksjon innebærer brudd på forbud mot innsidehandel i § 5-2 eller forbud mot markedsmanipulasjon i § 5-4.</article><article class="legalP" id="kapittel-5-paragraf-5-ledd-2">Personer som nevnt i første ledd skal etablere og opprettholde effektive ordninger og rutiner for å avdekke brudd på § 5-2 og § 5-4.</article></article><article class="legalArticle" data-lovdata-URL="LTI/forskrift/2019-10-24-1413/§5-6" data-name="§5-6" id="kapittel-5-paragraf-6"><h3 class="legalArticleHeader"><span class="legalArticleValue">§ 5-6</span>. <span class="legalArticleTitle">Krav til systemansvarlig om deling av data til Reguleringsmyndigheten for energi</span></h3><article class="legalP" id="kapittel-5-paragraf-6-ledd-1">Systemansvarlig skal tilrettelegge for deling av data fra regulerkraftmarkedet til Reguleringsmyndigheten for energi som oppdateres løpende. Reguleringsmyndigheten for energi kan stille krav til systemansvarlig om løpende deling av annen data som er nødvendig for å føre tilsyn med markedet, og som systemansvarlig innehar. Systemansvarlig og Reguleringsmyndigheten for energi skal iverksette nødvendige tiltak for å ivareta datasikkerheten.</article></article><article class="legalArticle" data-lovdata-URL="LTI/forskrift/2019-10-24-1413/§5-7" data-name="§5-7" id="kapittel-5-paragraf-7"><h3 class="legalArticleHeader"><span class="legalArticleValue">§ 5-7</span>. <span class="legalArticleTitle">Krav til markedsplass om deling av data til Reguleringsmyndigheten for energi</span></h3><article class="legalP" id="kapittel-5-paragraf-7-ledd-1">Reguleringsmyndigheten for energi kan kreve at konsesjonær for organisert markedsplass for handel med elektrisk energi for fysisk levering, skal dele informasjon om ordre og transaksjoner som gjennomføres på markedsplassen. Konsesjonæren og Reguleringsmyndigheten for energi skal iverksette nødvendige tiltak for å ivareta datasikkerheten.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2019-10-24-1413/KAPITTEL_6"><h2>Kapittel 6. Systemansvar og tilsyn</h2><article class="legalArticle" data-lovdata-URL="LTI/forskrift/2019-10-24-1413/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Systemansvar</span></h3><article class="legalP" id="kapittel-6-paragraf-1-ledd-1">Systemansvaret skal utøves på en samfunnsmessig rasjonell måte. Den systemansvarlige skal sørge for at det til enhver tid er momentan balanse mellom den samlede produksjonen og den samlede bruken av kraft, hensett til kraftutvekslingen med tilknyttede utenlandske systemer. Det skal legges til rette for en tilfredsstillende leveringskvalitet i alle deler av landet.</article><article class="legalP" id="kapittel-6-paragraf-1-ledd-2">Den systemansvarlige skal<ul class="defaultList"><li data-li-identifier="a." data-name="a."><article class="listArticle" id="kapittel-6-paragraf-1-ledd-2-punkt-1"><article class="legalP" id="kapittel-6-paragraf-1-ledd-2-punkt-1-ledd-1">samordne disposisjonene til alle som eier eller helt eller delvis driver produksjon eller nett, omsettere, sluttbrukere og organisert markedsplass etter energiloven § 4-5, for å sikre momentan balanse</article></article></li><li data-li-identifier="b." data-name="b."><article class="listArticle" id="kapittel-6-paragraf-1-ledd-2-punkt-2"><article class="legalP" id="kapittel-6-paragraf-1-ledd-2-punkt-2-ledd-1">være nøytral og uavhengig overfor aktørene i kraftmarkedet</article></article></li><li data-li-identifier="c." data-name="c."><article class="listArticle" id="kapittel-6-paragraf-1-ledd-2-punkt-3"><article class="legalP" id="kapittel-6-paragraf-1-ledd-2-punkt-3-ledd-1">i størst mulig grad benytte virkemidler som er basert på markedsprinsipper, blant annet drive og utvikle et regulerkraftmarked</article></article></li><li data-li-identifier="d." data-name="d."><article class="listArticle" id="kapittel-6-paragraf-1-ledd-2-punkt-4"><article class="legalP" id="kapittel-6-paragraf-1-ledd-2-punkt-4-ledd-1">overvåke utviklingen av kraftsystemet og holde myndighetene løpende orientert om utviklingen i effekt- og energibalansen</article></article></li><li data-li-identifier="e." data-name="e."><article class="listArticle" id="kapittel-6-paragraf-1-ledd-2-punkt-5"><article class="legalP" id="kapittel-6-paragraf-1-ledd-2-punkt-5-ledd-1">bidra til at overføringsnettet bygges ut på en samfunnsmessig rasjonell måte.</article></article></li></ul></article><article class="legalP" id="kapittel-6-paragraf-1-ledd-3">I forbindelse med vanskelige driftssituasjoner kan den systemansvarlige rekvirere effekttilgang ved å kreve at all tilgjengelig regulerytelse innenfor produksjon og forbruk skal anmeldes i regulerkraftmarkedet. I helt spesielle driftssituasjoner kan den systemansvarlige foreta en kortvarig tvangsutkobling av forbruket for å opprettholde balansen. Den systemansvarlige kan bli ilagt en kostnad for en slik tvangsutkobling.</article><article class="legalP" id="kapittel-6-paragraf-1-ledd-4">De som omfattes av et vedtak fattet av den systemansvarlige under utøvelsen av systemansvaret, plikter å rette seg etter vedtaket.</article></article><article class="legalArticle" data-lovdata-URL="LTI/forskrift/2019-10-24-1413/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Tilsyn med den systemansvarlige</span></h3><article class="legalP" id="kapittel-6-paragraf-2-ledd-1">Reguleringsmyndigheten for energi skal ved enkeltvedtak fastsette eller godkjenne den systemansvarliges vilkår, eller metoden for å fastsette slike vilkår, om<ul class="defaultList"><li data-li-identifier="a." data-name="a."><article class="listArticle" id="kapittel-6-paragraf-2-ledd-1-punkt-1"><article class="legalP" id="kapittel-6-paragraf-2-ledd-1-punkt-1-ledd-1">system- og balansetjenester</article></article></li><li data-li-identifier="b." data-name="b."><article class="listArticle" id="kapittel-6-paragraf-2-ledd-1-punkt-2"><article class="legalP" id="kapittel-6-paragraf-2-ledd-1-punkt-2-ledd-1">planlegging, idriftsettelse eller tilknytning av anlegg i kraftsystemet, som bruk av standardvilkår</article></article></li><li data-li-identifier="c." data-name="c."><article class="listArticle" id="kapittel-6-paragraf-2-ledd-1-punkt-3"><article class="legalP" id="kapittel-6-paragraf-2-ledd-1-punkt-3-ledd-1">den systemansvarliges kapasitetstildeling og håndtering av flaskehalser i overføringsnettet, blant annet for utenlandsforbindelser etter energiloven § 4-2</article></article></li><li data-li-identifier="d." data-name="d."><article class="listArticle" id="kapittel-6-paragraf-2-ledd-1-punkt-4"><article class="legalP" id="kapittel-6-paragraf-2-ledd-1-punkt-4-ledd-1">utøvelsen av systemansvaret.</article></article></li></ul></article><article class="legalP" id="kapittel-6-paragraf-2-ledd-2">Den systemansvarlige skal forelegge forslag til vilkår eller metoder for Reguleringsmyndigheten for energi til godkjenning før de gjøres gjeldende.</article></article><article class="legalArticle" data-lovdata-URL="LTI/forskrift/2019-10-24-1413/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Tilsyn med leveringskvalitet</span></h3><article class="legalP" id="kapittel-6-paragraf-3-ledd-1">Den som leverer elektrisk energi, plikter å informere tilknyttede aktører om hvilken leveringskvalitet som kan påregnes, slik dette fremgår av forskrift om leveringskvalitet i kraftsystemet. Det kan inngås private avtaler om en annen leveringskvalitet.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2019-10-24-1413/KAPITTEL_7"><h2>Kapittel 7. Transmisjon av elektrisitet</h2><article class="legalArticle" data-lovdata-URL="LTI/forskrift/2019-10-24-1413/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Sertifisering som transmisjonssystemoperatør (TSO)</span></h3><article class="legalP" id="kapittel-7-paragraf-1-ledd-1">Eier av anlegg i et transmisjonsnett skal søke Reguleringsmyndigheten for energi om sertifisering som operatør av et transmisjonssystem, jf. energiloven § 4-10. Reguleringsmyndigheten for energi skal kontrollere at kravene etter energiloven § 4-8 er oppfylt.</article><article class="legalP" id="kapittel-7-paragraf-1-ledd-2">Eier av anlegg i et transmisjonsnett skal melde fra til Reguleringsmyndigheten for energi om enhver planlagt transaksjon som nødvendiggjør en vurdering av kravene som følger av energiloven § 4-8.</article><article class="legalP" id="kapittel-7-paragraf-1-ledd-3">Reguleringsmyndigheten for energi skal igangsette prosedyren for sertifisering når den mottar en melding som tilsier dette, på eget initiativ eller ved en begrunnet forespørsel fra EFTAs overvåkingsorgan. En avgjørelse skal fattes innen fire måneder etter at prosedyren ble igangsatt. Dersom det ikke foreligger en avgjørelse innen fire måneder, skal et vedtak om sertifisering anses gitt.</article><article class="legalP" id="kapittel-7-paragraf-1-ledd-4">Reguleringsmyndigheten for energi skal uten ugrunnet opphold underrette EFTAs overvåkingsorgan om vedtak om sertifisering eller stilltiende godkjennelser etter tredje ledd annet punktum, og på forespørsel oversende relevant informasjon knyttet til sertifiseringen.</article><article class="legalP" id="kapittel-7-paragraf-1-ledd-5">Første gangs sertifisering skal omsøkes innen ett år fra ikrafttredelsen av EØS-komiteens beslutning nr. 93/2017 av 5. mai 2017.</article></article><article class="legalArticle" data-lovdata-URL="LTI/forskrift/2019-10-24-1413/§7-2" data-name="§7-2" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Unntak for nye utenlandsforbindelser</span></h3><article class="legalP" id="kapittel-7-paragraf-2-ledd-1">En søknad om unntak fra kravene til eier og operatør av transmisjonssystem etter bestemmelsene i EØS-avtalen vedlegg IV nr. 20 (forordning (EF) nr. 714/2009) artikkel 17 skal sendes til Reguleringsmyndigheten for energi, som av eget tiltak skal sende en kopi av søknaden til EFTAs overvåkingsorgan og byrået for samarbeid mellom energireguleringsmyndigheter.</article><article class="legalP" id="kapittel-7-paragraf-2-ledd-2">Reguleringsmyndigheten for energi skal i rimelig tid etter at søknaden er mottatt gi en uttalelse til Olje- og energidepartementet før departementet fatter vedtak i saken.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2019-10-24-1413/KAPITTEL_8"><h2>Kapittel 8. Øvrige bestemmelser</h2><article class="legalArticle" data-lovdata-URL="LTI/forskrift/2019-10-24-1413/§8-1" data-name="§8-1" id="kapittel-8-paragraf-1"><h3 class="legalArticleHeader"><span class="legalArticleValue">§ 8-1</span>. <span class="legalArticleTitle">Kontroll</span></h3><article class="legalP" id="kapittel-8-paragraf-1-ledd-1">Reguleringsmyndigheten for energi kan gi nødvendige pålegg for gjennomføringen av bestemmelser gitt i eller i medhold av denne forskriften. Reguleringsmyndigheten for energi fører kontroll med at bestemmelser gitt i eller i medhold av denne forskriften blir overholdt.</article><article class="legalP" id="kapittel-8-paragraf-1-ledd-2">Enhver plikter uten hinder av taushetsplikt å gi Reguleringsmyndigheten for energi nødvendige opplysninger for utøvelse av myndighet etter denne forskriften.</article><article class="legalP" id="kapittel-8-paragraf-1-ledd-3">Reguleringsmyndigheten for energi kan uten hinder av taushetsplikt gi andre norske myndigheter opplysninger når det er nødvendig for å fremme norsk regulering av og en effektiv kontroll med energimarkedet. For å oppfylle Norges avtaleforpliktelser overfor annen stat kan Reguleringsmyndigheten for energi uten hinder av taushetsplikt gi energimyndighetene i andre stater som er part i EØS-avtalen, byrået for samarbeid mellom energireguleringsmyndigheter eller EFTAs overvåkingsorgan opplysninger som er nødvendige for å fremme håndhevelsen av norsk, EØS-rettslig, eller vedkommende stats regulering av energimarkedet.</article><article class="legalP" id="kapittel-8-paragraf-1-ledd-4">Ved utlevering av taushetsbelagte opplysninger etter tredje ledd annet punktum skal det stilles som vilkår at opplysningene undergis taushetsplikt hos mottakeren. Opplysningene kan bare formidles videre med samtykke fra det organet som utleverte dem, og bare for det formålet som samtykket omfatter. Ved videreformidling av taushetsbelagte opplysninger skal den opplysningene gjelder, underrettes dersom opplysningene opprinnelig ble innhentet fra vedkommende. Dette gjelder ikke dersom en slik underretning vil motvirke formålet med tiltakene videreformidlingen av opplysningene skal ivareta, eller medføre fare for at tiltakene ikke kan gjennomføres.</article></article><article class="legalArticle" data-lovdata-URL="LTI/forskrift/2019-10-24-1413/§8-2" data-name="§8-2" id="kapittel-8-paragraf-2"><h3 class="legalArticleHeader"><span class="legalArticleValue">§ 8-2</span>. <span class="legalArticleTitle">Tvangsmulkt</span></h3><article class="legalP" id="kapittel-8-paragraf-2-ledd-1">Reguleringsmyndigheten for energi kan ilegge tvangsmulkt ved overtredelse av enkeltvedtak etter § 3-1 fjerde ledd, § 3-2 femte ledd, § 3-3 sjette ledd, § 4-4, § 4-5, § 4-6, § 4-7, § 4-8, § 4-9 annet ledd, § 4-10, § 4-11, § 6-2 annet ledd og pålegg som nevnt i § 8-1 første ledd.</article></article><article class="legalArticle" data-lovdata-URL="LTI/forskrift/2019-10-24-1413/§8-3" data-name="§8-3" id="kapittel-8-paragraf-3"><h3 class="legalArticleHeader"><span class="legalArticleValue">§ 8-3</span>. <span class="legalArticleTitle">Overtredelsesgebyr</span></h3><article class="legalP" id="kapittel-8-paragraf-3-ledd-1">Reguleringsmyndigheten for energi kan ilegge overtredelsesgebyr til den som forsettlig eller uaktsomt overtrer eller medvirker til overtredelse av § 3-1, § 3-2, § 3-3, § 4-2 annet ledd, § 4-4, § 4-6, § 4-7 første, annet og tredje ledd, § 4-8, § 4-9 første ledd første punktum og enkeltvedtak fastsatt etter annet ledd, § 4-10, § 4-11, § 5-2 første ledd, § 5-3, § 5-4, § 5-5, enkeltvedtak fastsatt etter § 6-2 annet ledd, § 7-1 første, annet og femte ledd, § 8-1 første og annet ledd, samt pålegg gitt i medhold av disse bestemmelsene når det i pålegget er særskilt bestemt at overtredelse kan medføre overtredelsesgebyr, jf. energiloven § 10-7 annet ledd.</article></article><article class="legalArticle" data-lovdata-URL="LTI/forskrift/2019-10-24-1413/§8-4" data-name="§8-4" id="kapittel-8-paragraf-4"><h3 class="legalArticleHeader"><span class="legalArticleValue">§ 8-4</span>. <span class="legalArticleTitle">Straff</span></h3><article class="legalP" id="kapittel-8-paragraf-4-ledd-1">Den som overtrer § 3-1, § 3-2, § 3-3, § 4-2 annet ledd, § 4-4, § 4-6, § 4-7 første, annet og tredje ledd, § 4-8, § 4-9 første ledd første punktum og annet ledd, § 4-10, § 4-11, § 5-2 første ledd, § 5-3, § 5-4, § 5-5, § 7-1 første, annet og femte ledd, § 8-1 første og annet ledd, straffes med bøter eller fengsel i inntil 1 år eller begge deler.</article><article class="legalP" id="kapittel-8-paragraf-4-ledd-2">Den som uaktsomt overtrer bestemmelse som nevnt i første ledd, straffes med bøter eller fengsel i inntil tre måneder eller begge deler.</article></article><article class="legalArticle" data-lovdata-URL="LTI/forskrift/2019-10-24-1413/§8-5" data-name="§8-5" id="kapittel-8-paragraf-5"><h3 class="legalArticleHeader"><span class="legalArticleValue">§ 8-5</span>. <span class="legalArticleTitle">Forskrift</span></h3><article class="legalP" id="kapittel-8-paragraf-5-ledd-1">Reguleringsmyndigheten for energi kan gi forskrift om metoder for beregning av nettselskapenes tillatte og faktiske inntekter og håndtering av avvik mellom disse.</article><article class="legalP" id="kapittel-8-paragraf-5-ledd-2">Forskriften skal ha bestemmelser for nettselskaper om<ul class="defaultList"><li data-li-identifier="a." data-name="a."><article class="listArticle" id="kapittel-8-paragraf-5-ledd-2-punkt-1"><article class="legalP" id="kapittel-8-paragraf-5-ledd-2-punkt-1-ledd-1">beregning av tillatte og faktiske inntekter ved salg av nettjenester, blant annet om fastsettelse av årlig inntektsramme, kostnader som kan dekkes inn som tillegg til den årlig inntektsrammen, og fradrag i inntektsrammen for avbruddskostnader</article></article></li><li data-li-identifier="b." data-name="b."><article class="listArticle" id="kapittel-8-paragraf-5-ledd-2-punkt-2"><article class="legalP" id="kapittel-8-paragraf-5-ledd-2-punkt-2-ledd-1">håndtering av avvik mellom tillatt og faktisk inntekt, blant annet om Reguleringsmyndigheten for energis enkeltvedtak om fastsettelse av mer- eller mindreinntekt og mer- eller mindreavkastning</article></article></li><li data-li-identifier="c." data-name="c."><article class="listArticle" id="kapittel-8-paragraf-5-ledd-2-punkt-3"><article class="legalP" id="kapittel-8-paragraf-5-ledd-2-punkt-3-ledd-1">fordeling av tillatt inntekt for eget nett på ulike nettnivåer basert på objektive og ikke-diskriminerende kriterier.</article></article></li></ul></article></article><article class="legalArticle" data-lovdata-URL="LTI/forskrift/2019-10-24-1413/§8-6" data-name="§8-6" id="kapittel-8-paragraf-6"><h3 class="legalArticleHeader"><span class="legalArticleValue">§ 8-6</span>. <span class="legalArticleTitle">Vurdering av reglene om anleggsbidrag</span></h3><article class="legalP" id="kapittel-8-paragraf-6-ledd-1">Innen 30. juni 2020 og deretter innen 30. juni hvert annet år, skal Reguleringsmyndigheten for energi vurdere hvorvidt gjeldende regler om anleggsbidrag fra produsenter av fornybar energi er i samsvar med Norges EØS-rettslige forpliktelser. Resultatet av vurderingen skal meddeles departementet.</article></article><article class="legalArticle" data-lovdata-URL="LTI/forskrift/2019-10-24-1413/§8-7" data-name="§8-7" id="kapittel-8-paragraf-7"><h3 class="legalArticleHeader"><span class="legalArticleValue">§ 8-7</span>. <span class="legalArticleTitle">Ikrafttredelse</span></h3><article class="legalP" id="kapittel-8-paragraf-7-ledd-1">Forskriften trer i kraft 1. november 2019.</article></article></section></main></body></html>