<!DOCTYPE html><html lang="no"><head><title>Delegering av kompetanse til Finanstilsynet til å gjennomføre kommisjonsdelegerte rettsakter (nivå 2-regelverk) inntatt i, eller forventet inntatt i, EØS-avtalen vedlegg IX</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-10-31-1447</dd><dt class="dokid">DokumentID</dt><dd class="dokid">LTI/forskrift/2019-10-31-1447</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2019-10-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2015-04-10-17/§1-6</li><li>lov/2015-04-10-17/§2-21</li><li>lov/2015-04-10-17/§3-8</li><li>lov/2015-04-10-17/§3-2</li><li>lov/2015-04-10-17/§5-6</li><li>lov/2015-04-10-17/§6-5</li><li>lov/2015-04-10-17/§7-5</li><li>lov/2015-04-10-17/§12-11</li><li>lov/2015-04-10-17/§13-6</li><li>lov/2005-06-10-44</li><li>lov/2005-06-10-41</li><li>lov/2007-06-29-75/§11-3</li><li>lov/2011-11-25-44</li><li>lov/2014-06-20-28</li><li>lov/2014-06-20-30</li><li>lov/1999-12-17-95</li><li>lov/2002-07-05-64</li><li>lov/2019-03-15-6</li><li>lov/2016-06-17-30</li></ul></dd><dt class="dateOfPublication">Kunngjort</dt><dd class="dateOfPublication">2019-11-01 14:30</dd><dt class="journalNumber">Journalnummer</dt><dd class="journalNumber">2019-0910</dd><dt class="titleShort">Korttittel</dt><dd class="titleShort">Deleg. av kompetanse til å gjennomføre kommisjonsdelegerte rettsakter etter EØS-avtalen vedlegg IX</dd><dt class="title">Tittel</dt><dd class="title">Delegering av kompetanse til Finanstilsynet til å gjennomføre kommisjonsdelegerte rettsakter (nivå 2-regelverk) inntatt i, eller forventet inntatt i, EØS-avtalen vedlegg IX</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 31. oktober 2019 med hjemmel i lov 10. april 2015 nr. 17 om finansforetak og finanskonsern (finansforetaksloven) § 1-6 annet ledd, § 2-21 tredje ledd, § 3-8 første ledd, jf. § 3-2 første ledd, § 5-6 første ledd, § 6-5 annet ledd, § 7-5 annet ledd, § 12-11 og § 13-6 syvende ledd, lov 10. juni 2005 nr. 44 om forsikringsvirksomhet (forsikringsvirksomhetsloven), lov 10. juni 2005 nr. 41 om forsikringsformidling, lov 29. juni 2007 nr. 75 om verdipapirhandel (verdipapirhandelloven) § 11-3 første ledd, lov 25. november 2011 nr. 44 om verdipapirfond (verdipapirfondloven), lov 20. juni 2014 nr. 28 om forvaltning av alternative investeringsfond, lov 20. juni 2014 nr. 30 om kredittvurderingsbyråer, lov 17. desember 1999 nr. 95 om betalingssystemer m.v., lov 5. juli 2002 nr. 64 om registrering av finansielle instrumenter (verdipapirregisterloven), lov 15. mars 2019 nr. 6 om verdipapirsentraler og verdipapiroppgjør mv. (verdipapirsentralloven) og lov 17. juni 2016 nr. 30 om EØS-finanstilsyn.</dd><dt class="refid">RefID</dt><dd class="refid">forskrift/2019-10-31-1447</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Delegering av kompetanse til Finanstilsynet til å gjennomføre kommisjonsdelegerte rettsakter (nivå 2-regelverk) inntatt i, eller forventet inntatt i, EØS-avtalen vedlegg IX</li></ul></dd></dl></header><main class="documentBody" data-lovdata-URL="LTI/forskrift/2019-10-31-1447" id="dokument"><h1>Delegering av kompetanse til Finanstilsynet til å gjennomføre kommisjonsdelegerte rettsakter (nivå 2-regelverk) inntatt i, eller forventet inntatt i, EØS-avtalen vedlegg IX</h1><article class="legalP" id="ledd-1">Finansdepartementet viser til brev fra departementet 25. oktober 2018 med anmodning om innspill til kompetanse som kan delegeres til Finanstilsynet, samt Finanstilsynets svarbrev 30. januar 2019.</article><article class="legalP" id="ledd-2">Finansdepartementet delegerer til Finanstilsynet kompetanse etter følgende lover til å gjennomføre kommisjonsdelegerte rettsakter (nivå 2-regelverk) inntatt i, eller forventet inntatt i, EØS-avtalen vedlegg IX:<ul class="defaultList"><li data-li-identifier="-" data-name="-"><article class="listArticle" id="ledd-2-punkt-1"><article class="legalP" id="ledd-2-punkt-1-ledd-1">finansforetaksloven</article></article></li><li data-li-identifier="-" data-name="-"><article class="listArticle" id="ledd-2-punkt-2"><article class="legalP" id="ledd-2-punkt-2-ledd-1">forsikringsvirksomhetsloven</article></article></li><li data-li-identifier="-" data-name="-"><article class="listArticle" id="ledd-2-punkt-3"><article class="legalP" id="ledd-2-punkt-3-ledd-1">forsikringsformidlingsloven</article></article></li><li data-li-identifier="-" data-name="-"><article class="listArticle" id="ledd-2-punkt-4"><article class="legalP" id="ledd-2-punkt-4-ledd-1">verdipapirhandelloven</article></article></li><li data-li-identifier="-" data-name="-"><article class="listArticle" id="ledd-2-punkt-5"><article class="legalP" id="ledd-2-punkt-5-ledd-1">verdipapirfondloven</article></article></li><li data-li-identifier="-" data-name="-"><article class="listArticle" id="ledd-2-punkt-6"><article class="legalP" id="ledd-2-punkt-6-ledd-1">AIF-loven</article></article></li><li data-li-identifier="-" data-name="-"><article class="listArticle" id="ledd-2-punkt-7"><article class="legalP" id="ledd-2-punkt-7-ledd-1">lov om kredittvurderingsbyråer</article></article></li><li data-li-identifier="-" data-name="-"><article class="listArticle" id="ledd-2-punkt-8"><article class="legalP" id="ledd-2-punkt-8-ledd-1">betalingssystemloven</article></article></li><li data-li-identifier="-" data-name="-"><article class="listArticle" id="ledd-2-punkt-9"><article class="legalP" id="ledd-2-punkt-9-ledd-1">verdipapirregisterloven/verdipapirsentralloven</article></article></li><li data-li-identifier="-" data-name="-"><article class="listArticle" id="ledd-2-punkt-10"><article class="legalP" id="ledd-2-punkt-10-ledd-1">lov om EØS-finanstilsyn.</article></article></li></ul></article><article class="legalP" id="ledd-3">Finansdepartementet ber om at utkast til forskrift forelegges departementet dersom det foretas nasjonale valg i forskriften.</article><article class="legalP" id="ledd-4">Dersom det er behov for ytterligere delegering, ev. lovendringer, for å gjennomføre nivå 2-regelverk som er eller forventes inntatt i EØS-avtalen vedlegg IX, bes tilsynet om å foreslå nødvendige tiltak.</article><article class="legalP" id="ledd-5">Finansdepartementet delegerer også kompetansen etter finansforetaksloven § 13-6 syvende ledd til å gi forskrift om risikostyring og internkontroll.</article><article class="legalP" id="ledd-6">Finansdepartementet delegerer videre følgende enkeltvedtakskompetanse i finansforetaksloven: <table><thead><tr><th data-text-align="left" data-vertical-align="top"><i>Lovbestemmelse</i></th><th data-text-align="left" data-vertical-align="top"><i>Innhold</i></th></tr></thead><tbody><tr><td data-text-align="left" data-vertical-align="top">§ 1-6 annet ledd</td><td data-text-align="left" data-vertical-align="top">Departementet avgjør i tvilstilfelle om et foretak eller den virksomhet som drives av et foretak, krever tillatelse etter denne loven.</td></tr><tr><td data-text-align="left" data-vertical-align="top">§ 2-21 tredje ledd</td><td data-text-align="left" data-vertical-align="top">Gjøre unntak fra de alminnelige kravene til navnebruk.</td></tr><tr><td data-text-align="left" data-vertical-align="top">§ 3-8 første ledd, jf. § 3-2 første ledd</td><td data-text-align="left" data-vertical-align="top">Behandle søknader om endring av konsesjonsvilkår.</td></tr><tr><td data-text-align="left" data-vertical-align="top">§ 5-6 første ledd</td><td data-text-align="left" data-vertical-align="top">Gi tillatelse til at finansforetak fra tredjeland kan drive virksomhet gjennom norsk filial.</td></tr><tr><td data-text-align="left" data-vertical-align="top">§ 6-5 annet ledd</td><td data-text-align="left" data-vertical-align="top">Avgjøre i tvilstilfeller om eierandeler som eieren ikke selv eier, skal likestilles med egne eierandeler (konsolidering).</td></tr><tr><td data-text-align="left" data-vertical-align="top">§ 7-5 annet ledd</td><td data-text-align="left" data-vertical-align="top">Unntak fra kravet om at minst halvparten av stifterne av finansforetak som ikke er aksjeselskap, skal bære bosatt i riket.</td></tr><tr><td data-text-align="left" data-vertical-align="top">§ 12-11</td><td data-text-align="left" data-vertical-align="top">Fravike bestemmelsen om at grunnfondskapital skal brukes som fastsatt i vedtektene ved avvikling av finansforetak som ikke er aksjeselskap.</td></tr></tbody></table></article><article class="legalP" id="ledd-7">Departementet delegerer også til Finanstilsynet kompetanse etter verdipapirhandelloven § 11-3 første ledd til å behandle søknader fra regulert marked og børs om endring av konsesjonsvilkår.</article><article class="legalP" id="ledd-8">Rammene for delegeringen som fremgår av brev 25. oktober 2018, gjelder tilsvarende.</article></main></body></html>