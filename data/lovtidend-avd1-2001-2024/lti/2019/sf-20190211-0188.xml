<!DOCTYPE html><html lang="no"><head><title>Vedtak om endring i instruks for behandling av henvendelser om kritikkverdige forhold utført i tjeneste i politi- og lensmannsetaten</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-02-11-188</dd><dt class="dokid">DokumentID</dt><dd class="dokid">LTI/forskrift/2019-02-11-188</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2019-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-11-21-5026</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-08-04-53/§29</li></ul></dd><dt class="dateOfPublication">Kunngjort</dt><dd class="dateOfPublication">2019-03-08 14:30</dd><dt class="journalNumber">Journalnummer</dt><dd class="journalNumber">2019-0146</dd><dt class="titleShort">Korttittel</dt><dd class="titleShort">Endr. i instruks for behandling av klager på politi- og lensmannsetaten</dd><dt class="title">Tittel</dt><dd class="title">Vedtak om endring i instruks for behandling av henvendelser om kritikkverdige forhold utført i tjeneste i politi- og lensmannsetaten</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 11. februar 2019 med hjemmel i lov 4. august 1995 nr. 53 om politiet (politiloven) § 29.</dd><dt class="refid">RefID</dt><dd class="refid">forskrift/2019-02-11-188</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om endring i instruks for behandling av henvendelser om kritikkverdige forhold utført i tjeneste i politi- og lensmannsetaten<ul class="tocSubUl"><li>I<ul class="tocSubUl"><li>§ 1. Anvendelsesområde</li><li>§ 2. Formål</li><li>§ 3. Mottak og registrering av henvendelser</li><li>§ 4. Saksbehandling</li><li>§ 5. Avgjørelsen</li><li>§ 6. Klage på utfallet av saken.</li><li>§ 7. Rapportering</li><li>§ 8. Utfyllende bestemmelser</li><li>§ 9. Ikrafttredelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2019-02-11-188" id="dokument"><h1>Vedtak om endring i instruks for behandling av henvendelser om kritikkverdige forhold utført i tjeneste i politi- og lensmannsetaten</h1><section class="section" data-name="kapI" id="kapittel-1" data-lovdata-URL="LTI/forskrift/2019-02-11-188/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I instruks 21. november 2005 nr. 5026 for behandling av henvendelser om kritikkverdige forhold utført i tjeneste i politi- og lensmannsetaten er det gjort endringer. Instruksen er ikke tidligere kunngjort i Norsk Lovtidend og lyder i sin helhet etter dette:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Anvendelsesområde</span></span><article class="legalP" id="kapittel-1-foreslåttparagraf-1-ledd-1">Instruksen regulerer behandling av henvendelser fra publikum om påståtte kritikkverdige forhold utført i tjeneste i politi- og lensmannsetaten.</article><article class="legalP" id="kapittel-1-foreslåttparagraf-1-ledd-2">Instruksen kommer ikke til anvendelse for henvendelser som gjelder:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">Tjenesteutøvelse hvor det hevdes at en ansatt i politiet eller påtalemyndigheten har begått straffbare forhold.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">Straffeprosessuelle avgjørelser og annen tjenesteutøvelse av straffeprosessuell karakter.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">Forvaltningsmessige avgjørelser.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-2-punkt-4"><article class="legalP" id="kapittel-1-foreslåttparagraf-1-ledd-2-punkt-4-ledd-1">Saker som behandles av Stortingets kontrollutvalg for etterretnings-, overvåkings- og sikkerhetstjeneste (EOS-utvalget). Såfremt en klage er til behandling i EOS-utvalget, er det ikke til hinder for at politimesteren eller sjef for Politiets sikkerhetstjeneste behandler den del av saken som berører kritikk av den politifaglige tjenesteutøvelsen.</article></article></li></ul></article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-2-ledd-1">Formålet med instruksen er å ivareta borgernes rettssikkerhet ved å sikre en betryggende og ensartet behandling av henvendelser som nevnt i § 1.</article></article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Mottak og registrering av henvendelser</span></span><article class="legalP" id="kapittel-1-foreslåttparagraf-3-ledd-1">Politiet skal sørge for at enhver henvendelse som nevnt i § 1 blir registrert. Dersom henvendelsen fremsettes muntlig, skal politiet snarest sørge for å få den nedskrevet. Registrering skal utføres på en slik måte at det enkelt kan fremskaffes statistiske opplysninger.</article></article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Saksbehandling</span></span><article class="legalP" id="kapittel-1-foreslåttparagraf-4-ledd-1">Saken avgjøres av politimesteren, sjef for særorganet eller sjef for Politiets sikkerhetstjeneste. Politimesteren, sjef for særorganet eller sjef for Politiets sikkerhetstjeneste kan delegere ansvar for saksforberedelse. Gjelder henvendelsen politimesteren eller sjef for særorganet behandles og avgjøres saken av Politidirektoratet.</article><article class="legalP" id="kapittel-1-foreslåttparagraf-4-ledd-2">Under behandlingen av saken skal det om nødvendig innhentes supplerende opplysninger fra klageren, berørte tjenestepersoner og andre, slik at saken er så godt opplyst som mulig.</article><article class="legalP" id="kapittel-1-foreslåttparagraf-4-ledd-3">Saken skal som hovedregel være ferdig behandlet innen en måned etter at politiet mottok den. Når det ikke er mulig å overholde denne fristen, gis klageren skriftlig informasjon om dette, med opplysning om når saken antas å være ferdig behandlet.</article></article><article class="futureLegalArticle" data-name="§5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Avgjørelsen</span></span><article class="legalP" id="kapittel-1-foreslåttparagraf-5-ledd-1">I avgjørelsen skal det fremkomme hvordan saken er vurdert og begrunnelsen for utfallet. Avgjørelsen skal formidles til klager og innklagede. Klageren må gjøres oppmerksom på adgangen til å påklage avgjørelsen.</article></article><article class="futureLegalArticle" data-name="§6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Klage på utfallet av saken.</span></span><article class="legalP" id="kapittel-1-foreslåttparagraf-6-ledd-1">Klage på utfallet av saken forelegges Politidirektoratet for ny vurdering. Klagen sendes via politidistriktet som har behandlet klagen. Dersom henvendelsen ble behandlet og avgjort av Politidirektoratet i første instans, forelegges avgjørelsen Justis- og beredskapsdepartementet for ny vurdering.</article><article class="legalP" id="kapittel-1-foreslåttparagraf-6-ledd-2">Klage på utfallet av saken mot personer ansatte i Politiets sikkerhetstjeneste, Den sentrale enhet, forelegges Justis- og beredskapsdepartementet for ny vurdering.</article></article><article class="futureLegalArticle" data-name="§7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Rapportering</span></span><article class="legalP" id="kapittel-1-foreslåttparagraf-7-ledd-1">Politidistriktene og særorganene skal årlig rapportere til Politidirektoratet om saksbehandling, herunder om antall henvendelser, hva som var gjenstand for henvendelsen og om utfallet av saksbehandlingen. I tillegg skal det gjøres rede for hvilke tiltak som ble satt i verk for å hindre kritikkverdige forhold.</article><article class="legalP" id="kapittel-1-foreslåttparagraf-7-ledd-2">Politidirektoratet skal med bakgrunn i mottatte rapporteringer nevnt i første ledd deretter utarbeide en årlig rapport. Denne skal gjøres offentlig tilgjengelig på egnet måte. Politiets sikkerhetstjeneste, Den sentrale enhet, skal utarbeide en tilsvarende årlig rapport.</article><article class="legalP" id="kapittel-1-foreslåttparagraf-7-ledd-3">Politidistriktene og særorganene skal sende kopi av saker med grunnlag for kritikk til Politidirektoratet.</article><article class="legalP" id="kapittel-1-foreslåttparagraf-7-ledd-4">Politiets sikkerhetstjeneste, skal på tilsvarende måte sende kopi av saker med grunnlag for kritikk til Justis- og beredskapsdepartementet.</article><article class="legalP" id="kapittel-1-foreslåttparagraf-7-ledd-5">Justis- og beredskapsdepartementet kan gi nærmere bestemmelser om rapportering etter denne instruksen.</article></article><article class="futureLegalArticle" data-name="§8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Utfyllende bestemmelser</span></span><article class="legalP" id="kapittel-1-foreslåttparagraf-8-ledd-1">Politidirektoratet kan gi utfyllende bestemmelser til gjennomføringen av instruksen.</article></article><article class="futureLegalArticle" data-name="§9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></span><article class="legalP" id="kapittel-1-foreslåttparagraf-9-ledd-1">Instruksen trer i kraft 16. januar 2006.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2019-02-11-188/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. mars 2019.</article></section></main></body></html>