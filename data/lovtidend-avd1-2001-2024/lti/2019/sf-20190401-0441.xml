<!DOCTYPE html><html lang="no"><head><title>Forskrift om endring i forskrift om grenseverdier for legemiddelrester i næringsmidler fra dyr</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-04-01-441</dd><dt class="dokid">DokumentID</dt><dd class="dokid">LTI/forskrift/2019-04-01-441</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li><li>Landbruks- og matdepartementet</li><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">2019-04-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2012-05-30-512</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§16</li><li>forskrift/2004-05-05-884</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2019-04-03 15:20</dd><dt class="journalNumber">Journalnummer</dt><dd class="journalNumber">2019-0246</dd><dt class="titleShort">Korttittel</dt><dd class="titleShort">Endr. i forskrift om grenseverdier for legemiddelrester i næringsmidler fra dyr</dd><dt class="title">Tittel</dt><dd class="title">Forskrift om endring i forskrift om grenseverdier for legemiddelrester i næringsmidler fra dyr</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 1. april 2019 med hjemmel i lov 19. desember 2003 nr. 124 om matproduksjon og mattrygghet mv. (matloven) § 16, jf. delegeringsvedtak 5. mai 2004 nr. 884 og delegeringsvedtak 19. desember 2003 nr. 1790. <br /><strong>EØS-henvisninger:</strong> EØS-avtalen vedlegg II kap. XIII nr. 12b (forordning 2018/470).</dd><dt class="refid">RefID</dt><dd class="refid">forskrift/2019-04-01-441</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om grenseverdier for legemiddelrester i næringsmidler fra dyr<ul class="tocSubUl"><li>I<ul class="tocSubUl"><li>§ 2. Gjennomføring av forordninger om grenseverdier for legemiddelrester i næringsmidler</li></ul></li><li>II</li><li>Forordninger<ul class="tocSubUl"><li>Kommisjonens gjennomføringsforordning (EU) 2018/470 av 21. mars 2018 om nærmere regler for den øvre grenseverdien for restmengder som skal tas i betraktning ved kontroll av næringsmidler fra dyr som er blitt behandlet i EU i henhold til artikkel 11 i direktiv 2001/82/EF<ul class="tocSubUl"><li>Artikkel 1</li><li>Artikkel 2</li><li>Artikkel 3</li><li>Artikkel 4</li><li>Artikkel 5</li><li>Artikkel 6</li></ul></li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2019-04-01-441" id="dokument"><h1>Forskrift om endring i forskrift om grenseverdier for legemiddelrester i næringsmidler fra dyr</h1><section class="section" data-name="kapI" id="kapittel-1" data-lovdata-URL="LTI/forskrift/2019-04-01-441/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 30. mai 2012 nr. 512 om grenseverdier for legemiddelrester i næringsmidler fra dyr gjøres følgende endring:</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Gjennomføring av forordninger om grenseverdier for legemiddelrester i næringsmidler</span></span><article class="legalP" id="kapittel-1-foreslåttparagraf-1-ledd-1">EØS-avtalen vedlegg II kapittel XIII nr. 12 (forordning (EF) nr. 470/2009 om framgangsmåter i Fellesskapet for å fastsette grenseverdier for rester av farmakologisk virksomme stoffer i næringsmidler av animalsk opprinnelse, om oppheving av rådsforordning (EØF) nr. 2377/90 og om endring av europaparlaments- og rådsdirektiv 2001/82/EF og europaparlaments- og rådsforordning (EF) nr. 726/2004) gjelder som forskrift med de tilpasninger som følger av vedlegg II kapittel XIII, protokoll 1 til avtalen og avtalen for øvrig.</article><article class="legalP" id="kapittel-1-foreslåttparagraf-1-ledd-2">EØS-avtalen vedlegg II kapittel XIII nr. 12a (forordning (EU) 2017/880) om regler for bruk av grenseverdier for farmakologisk aktive stoffer i enkelte næringsmidler til andre næringsmidler som kommer fra samme art, og grenseverdier for farmakologisk aktive stoffer i en art eller flere til andre arter i samsvar med forordning (EF) nr. 470/2009 gjelder som forskrift med de tilpasninger som følger av vedlegg II kapittel XIII, protokoll 1 til avtalen og avtalen for øvrig.</article><article class="legalP" id="kapittel-1-foreslåttparagraf-1-ledd-3">EØS-avtalen vedlegg II kapittel XIII nr. 12b (forordning (EU) 2018/470) om detaljerte regler for maksimale grenseverdier for reststoffer som skal tas hensyn til i forbindelse med kontrollen av næringsmidler av animalsk opprinnelse, som er blitt behandlet i EU etter artikkel 11 i direktiv 2001/82/EF gjelder som forskrift med de tilpasninger som følger av vedlegg II kapittel XIII, protokoll 1 til avtalen og avtalen for øvrig.</article><article class="legalP" id="kapittel-1-foreslåttparagraf-1-ledd-4">EØS-avtalen vedlegg II kapittel XIII nr. 12b (forordning (EU) nr. 2017/12) om format og innehold for søknader og anmodning om etablering av maksimale grenseverdier for reststoffer i samsvar med forordning (EU) nr. 470/2009 fra europaparlamentet og rådet gjelder som forskrift med de tilpasninger som følger av vedlegg II kapittel XIII, protokoll 1 til avtalen og avtalen for øvrig.</article><article class="legalP" id="kapittel-1-foreslåttparagraf-1-ledd-5">EØS-avtalen vedlegg II kapittel XIII nr. 12c (forordning (EU) 2018/782) om fastsettelse av de metodologiske prinsippene for risikovurderingen og anbefalingene om risikohåndtering nevnt i forordning (EF) nr. 470/2009 gjelder som forskrift med de tilpasninger som følger av vedlegg II kapittel XIII, protokoll 1 til avtalen og avtalen for øvrig.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2019-04-01-441/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskriften trer i kraft 1. april 2019.</article></section><section class="section" id="kapittel-3" data-lovdata-URL="LTI/forskrift/2019-04-01-441/KAPITTEL_3"><h2>Forordninger</h2><article class="defaultP">Endringer som gjøres under avsnittet «Forordninger»:</article> <article class="defaultP" margin-top="true">Etter teksten til forordning (EU) 2017/880 tas følgende inn:</article><span class="futuretitle" id="kapittel-3-foreslåttittel-1">Forordning (EU) 2018/470</span><section class="section" id="kapittel-3-kapittel-1" data-lovdata-URL="LTI/forskrift/2019-04-01-441/KAPITTEL_3-1"><h3 data-text-align="center">Kommisjonens gjennomføringsforordning (EU) 2018/470<br />av 21. mars 2018<br />om nærmere regler for den øvre grenseverdien for restmengder som skal tas i betraktning ved kontroll av næringsmidler fra dyr som er blitt behandlet i EU i henhold til artikkel 11 i direktiv 2001/82/EF</h3><article class="defaultP">EUROPAKOMMISJONEN HAR</article><article class="defaultP">under henvisning til traktaten om Den europeiske unions virkemåte,</article><article class="defaultP">under henvisning til europaparlaments- og rådsforordning (EF) nr. 470/2009 av 6. mai 2009 om framgangsmåter i Fellesskapet for å fastsette grenseverdier for restmengder av farmakologisk virksomme stoffer i næringsmidler av animalsk opprinnelse, om oppheving av rådsforordning (EØF) nr. 2377/90 og om endring av europaparlaments- og rådsdirektiv 2001/82/EF og europaparlaments- og rådsforordning (EF) nr. 726/2004,<sup class="footnotereference" data-footnotereferencevalue="1" data-unique-footnote-counter="1">1</sup> særlig artikkel 23, og</article><article class="defaultP">ut fra følgende betraktninger:<ul class="defaultList"><li data-li-identifier="1)" data-name="1)"><article class="listArticle" id="kapittel-3-kapittel-1-punkt-1"><article class="legalP" id="kapittel-3-kapittel-1-punkt-1-ledd-1">I henhold til i forordning (EF) nr. 470/2009 skal det fastsettes øvre grenseverdier for restmengder («grenseverdier») for farmakologisk virksomme stoffer beregnet på bruk i Unionen i veterinærpreparater for dyr bestemt til næringsmiddelproduksjon og i biocidprodukter som brukes i husdyrhold.</article></article></li><li data-li-identifier="2)" data-name="2)"><article class="listArticle" id="kapittel-3-kapittel-1-punkt-2"><article class="legalP" id="kapittel-3-kapittel-1-punkt-2-ledd-1">Farmakologisk virksomme stoffer og deres klassifisering med hensyn til grenseverdier for næringsmidler av animalsk opprinnelse er oppført i tabell 1 i vedlegget til kommisjonsforordning (EU) nr. 37/2010<sup class="footnotereference" data-footnotereferencevalue="2" data-unique-footnote-counter="2">2</sup> («tabell 1»). For visse stoffer er det angitt forskjellige grenseverdier for forskjellige arter eller grupper av arter og for forskjellige målvev fra disse artene eller gruppene av arter.</article></article></li><li data-li-identifier="3)" data-name="3)"><article class="listArticle" id="kapittel-3-kapittel-1-punkt-3"><article class="legalP" id="kapittel-3-kapittel-1-punkt-3-ledd-1">I artikkel 11 i europaparlaments- og rådsdirektiv 2001/82/EF<sup class="footnotereference" data-footnotereferencevalue="3" data-unique-footnote-counter="3">3</sup> er det fastsatt regler for behandling av dyr bestemt til næringsmiddelproduksjon som lider av en tilstand som det ikke finnes noe godkjent veterinærpreparat for i en medlemsstat. Nærmere bestemt fastsetter nr. 2 i nevnte artikkel, sammenholdt med artikkel 29 i forordning (EF) nr. 470/2009, at slike dyr bare kan behandles med legemidler som inneholder farmakologisk virksomme stoffer, dersom disse stoffene er oppført i tabell 1 i vedlegget til forordning (EU) nr. 37/2010.</article></article></li><li data-li-identifier="4)" data-name="4)"><article class="listArticle" id="kapittel-3-kapittel-1-punkt-4"><article class="legalP" id="kapittel-3-kapittel-1-punkt-4-ledd-1">Kommisjonen er pålagt å vedta nærmere regler for de grenseverdiene som skal tas i betraktning ved kontroll av næringsmidler som kommer fra dyr behandlet i henhold til artikkel 11 i direktiv 2001/82/EF. For spesifikke målvev fra dyrearter som er blitt behandlet i EU i henhold til artikkel 11 i direktiv 2001/82/EF, er det ikke nødvendigvis oppført noen grenseverdier i tabell 1 i vedlegget til kommisjonsforordning (EU) nr. 37/2010. For å sikre et høyt nivå for forbrukervern er det behov for særlige regler som angir hvilke grenseverdier som gjelder i slike tilfeller. Reglene bør ta hensyn til grenseverdiene fastsatt i henhold til forordning (EF) nr. 470/2009 for forskjellige dyrearter og forskjellige målvev, som ved en risikovurdering er påvist å være sikre for forbrukerne. Anvendelse av de eksisterende grenseverdiene på kombinasjoner av vev og arter som det ikke er fastsatt noen grenseverdi for, sammen med anvendelsen av de relevante tilbakeholdingstidene eller de standard minimumstilbakeholdingstidene som er fastsatt i artikkel 11, gir tilstrekkelige garantier for forbrukersikkerheten.</article></article></li><li data-li-identifier="5)" data-name="5)"><article class="listArticle" id="kapittel-3-kapittel-1-punkt-5"><article class="legalP" id="kapittel-3-kapittel-1-punkt-5-ledd-1">Når det gjelder behandlinger i henhold til artikkel 11 i direktiv 2001/82/EF, er det ved fastsettelse av grenseverdier for veterinærpreparater i dyrearter som ikke er oppført i tabell 1, mest hensiktsmessig å vise til de grenseverdiene som er fastsatt i tabell 1 for arter som har lignende anatomi og stoffskifte. Derfor bør dyr bestemt til næringsmiddelproduksjon grupperes og ses i forhold til hverandre ut fra de ulike anatomiske og metabolske relasjonene mellom dem.</article></article></li><li data-li-identifier="6)" data-name="6)"><article class="listArticle" id="kapittel-3-kapittel-1-punkt-6"><article class="legalP" id="kapittel-3-kapittel-1-punkt-6-ledd-1">I første hånd bør de grenseverdiene som er angitt i tabell 1 for samme målvev fra en beslektet eller nærmere beslektet art tas i betraktning, og i siste hånd den laveste grenseverdien for et hvilket som helst målvev fra en hvilken som helst art.</article></article></li><li data-li-identifier="7)" data-name="7)"><article class="listArticle" id="kapittel-3-kapittel-1-punkt-7"><article class="legalP" id="kapittel-3-kapittel-1-punkt-7-ledd-1">Dersom det i tabell 1 er fastsatt begrensninger med hensyn til anvendelsen av grenseverdien for visse bruksområder, gjelder disse begrensningene også for mulige bruksområder for andre dyrearter og/eller målvev.</article></article></li><li data-li-identifier="8)" data-name="8)"><article class="listArticle" id="kapittel-3-kapittel-1-punkt-8"><article class="legalP" id="kapittel-3-kapittel-1-punkt-8-ledd-1">Tiltakene fastsatt i denne forordning er i samsvar med uttalelse fra Den faste komité for planter, dyr, næringsmidler og fôr.</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> EUT L 152 av 16.6.2009, s. 11.</article><article class="footnote" data-name="2" data-unique-footnote-counter="2"><span class="footnoteLabel">2</span> Kommisjonsforordning (EU) nr. 37/2010 av 22. desember 2009 om farmakologisk virksomme stoffer og deres klassifisering med hensyn til grenseverdier for restmengder i næringsmidler av animalsk opprinnelse (EUT L 15 av 20.1.2010, s. 1).</article><article class="footnote" data-name="3" data-unique-footnote-counter="3"><span class="footnoteLabel">3</span> Europaparlaments- og rådsdirektiv 2001/82/EF av 6. november 2001 om innføring av et fellesskapsregelverk for veterinærpreparater (EFT L 311 av 28.11.2001, s. 1).</article></footer> <article class="defaultP" margin-top="true">VEDTATT DENNE FORORDNING:</article><article class="legalArticle" data-lovdata-URL="LTI/forskrift/2019-04-01-441/a1" data-name="a1" id="kapittel-3-kapittel-1-paragraf-1"><h4 class="legalArticleHeader" data-text-align="center"><span class="legalArticleValue">Artikkel 1</span></h4><article class="legalP" id="kapittel-3-kapittel-1-paragraf-1-ledd-1">I denne forordning fastsettes den øvre grenseverdien for restmengder som skal tas i betraktning ved kontroll av næringsmidler som kommer fra dyr som er blitt behandlet i EU i henhold til artikkel 11 i direktiv 2001/82/EF.</article></article><article class="legalArticle" data-lovdata-URL="LTI/forskrift/2019-04-01-441/a2" data-name="a2" id="kapittel-3-kapittel-1-paragraf-2"><h4 class="legalArticleHeader" data-text-align="center"><span class="legalArticleValue">Artikkel 2</span></h4><article class="numberedLegalP" data-numerator="1" id="kapittel-3-kapittel-1-paragraf-2-nummer-1">1. Ved anvendelsen av denne forordning skal dyr bestemt til næringsmiddelproduksjon grupperes som følger:<ul class="defaultList"><li data-li-identifier="a)" data-name="a)"><article class="listArticle" id="kapittel-3-kapittel-1-paragraf-2-nummer-1-punkt-1"><article class="legalP" id="kapittel-3-kapittel-1-paragraf-2-nummer-1-punkt-1-ledd-1">Drøvtyggere.</article></article></li><li data-li-identifier="b)" data-name="b)"><article class="listArticle" id="kapittel-3-kapittel-1-paragraf-2-nummer-1-punkt-2"><article class="legalP" id="kapittel-3-kapittel-1-paragraf-2-nummer-1-punkt-2-ledd-1">Enmagede pattedyr.</article></article></li><li data-li-identifier="c)" data-name="c)"><article class="listArticle" id="kapittel-3-kapittel-1-paragraf-2-nummer-1-punkt-3"><article class="legalP" id="kapittel-3-kapittel-1-paragraf-2-nummer-1-punkt-3-ledd-1">Fjørfe og strutsefugler.</article></article></li><li data-li-identifier="d)" data-name="d)"><article class="listArticle" id="kapittel-3-kapittel-1-paragraf-2-nummer-1-punkt-4"><article class="legalP" id="kapittel-3-kapittel-1-paragraf-2-nummer-1-punkt-4-ledd-1">Fisk.</article></article></li><li data-li-identifier="e)" data-name="e)"><article class="listArticle" id="kapittel-3-kapittel-1-paragraf-2-nummer-1-punkt-5"><article class="legalP" id="kapittel-3-kapittel-1-paragraf-2-nummer-1-punkt-5-ledd-1">Bier.</article></article></li><li data-li-identifier="f)" data-name="f)"><article class="listArticle" id="kapittel-3-kapittel-1-paragraf-2-nummer-1-punkt-6"><article class="legalP" id="kapittel-3-kapittel-1-paragraf-2-nummer-1-punkt-6-ledd-1">Krepsdyr.</article></article></li><li data-li-identifier="g)" data-name="g)"><article class="listArticle" id="kapittel-3-kapittel-1-paragraf-2-nummer-1-punkt-7"><article class="legalP" id="kapittel-3-kapittel-1-paragraf-2-nummer-1-punkt-7-ledd-1">Bløtdyr.</article></article></li></ul></article><article class="numberedLegalP" data-numerator="2" id="kapittel-3-kapittel-1-paragraf-2-nummer-2">2. Ved anvendelsen av denne forordning skal dyrearter anses for å være «beslektet» eller «nærmere beslektet» med hverandre som følger:<ul class="defaultList"><li data-li-identifier="a)" data-name="a)"><article class="listArticle" id="kapittel-3-kapittel-1-paragraf-2-nummer-2-punkt-1"><article class="legalP" id="kapittel-3-kapittel-1-paragraf-2-nummer-2-punkt-1-ledd-1">Dyrearter som i henhold til nr. 1 tilhører samme gruppe, skal anses for å være «beslektet».</article></article></li><li data-li-identifier="b)" data-name="b)"><article class="listArticle" id="kapittel-3-kapittel-1-paragraf-2-nummer-2-punkt-2"><article class="legalP" id="kapittel-3-kapittel-1-paragraf-2-nummer-2-punkt-2-ledd-1">I drøvtyggergruppen skal sau og geit anses for å være «nærmere beslektet» med hverandre enn med storfe, og storfe skal anses for å være «nærmere beslektet» med hverandre enn med både sau og geit.</article></article></li><li data-li-identifier="c)" data-name="c)"><article class="listArticle" id="kapittel-3-kapittel-1-paragraf-2-nummer-2-punkt-3"><article class="legalP" id="kapittel-3-kapittel-1-paragraf-2-nummer-2-punkt-3-ledd-1">Hestedyr og kaniner skal anses for å være like nært beslektet med enmagede pattedyr og drøvtyggere. Drøvtyggere skal imidlertid verken anses for å være beslektet med hestedyr eller kaniner.</article></article></li></ul></article><article class="numberedLegalP" data-numerator="3" id="kapittel-3-kapittel-1-paragraf-2-nummer-3">3. Ved anvendelsen av denne forordning skal forskjellige målvev likestilles som følger:<ul class="defaultList"><li data-li-identifier="a)" data-name="a)"><article class="listArticle" id="kapittel-3-kapittel-1-paragraf-2-nummer-3-punkt-1"><article class="legalP" id="kapittel-3-kapittel-1-paragraf-2-nummer-3-punkt-1-ledd-1">Målvevet «hud og fett» fra svin og fjørfe skal likestilles med målvevet «fett» fra andre dyrearter, og omvendt.</article></article></li><li data-li-identifier="b)" data-name="b)"><article class="listArticle" id="kapittel-3-kapittel-1-paragraf-2-nummer-3-punkt-2"><article class="legalP" id="kapittel-3-kapittel-1-paragraf-2-nummer-3-punkt-2-ledd-1">Målvevet «hud og muskler» fra fisk skal likestilles med målvevet «muskler» fra andre dyrearter, og omvendt.</article></article></li><li data-li-identifier="c)" data-name="c)"><article class="listArticle" id="kapittel-3-kapittel-1-paragraf-2-nummer-3-punkt-3"><article class="legalP" id="kapittel-3-kapittel-1-paragraf-2-nummer-3-punkt-3-ledd-1">De spiselige delene av krepsdyr og bløtdyr skal likestilles med målvevet «muskler» fra andre dyrearter.</article></article></li></ul></article></article><article class="legalArticle" data-lovdata-URL="LTI/forskrift/2019-04-01-441/a3" data-name="a3" id="kapittel-3-kapittel-1-paragraf-3"><h4 class="legalArticleHeader" data-text-align="center"><span class="legalArticleValue">Artikkel 3</span></h4><article class="legalP" id="kapittel-3-kapittel-1-paragraf-3-ledd-1">For farmakologisk virksomme stoffer som er oppført i tabell 1 i vedlegget til forordning (EU) nr. 37/2010 («tabell 1»), og som det er fastsatt minst én grenseverdi eller midlertidig grenseverdi for, skal den grenseverdien som skal tas i betraktning ved kontroll av et målvev fra en dyreart som er behandlet i EU i henhold til artikkel 11 i direktiv 2001/82/EF («den behandlede arten»), være som følger:<ul class="defaultList"><li data-li-identifier="a)" data-name="a)"><article class="listArticle" id="kapittel-3-kapittel-1-paragraf-3-ledd-1-punkt-1"><article class="legalP" id="kapittel-3-kapittel-1-paragraf-3-ledd-1-punkt-1-ledd-1">Dersom det er fastsatt minst én grenseverdi i tabell 1 for det aktuelle målvevet fra enhver art som er beslektet med den behandlede arten, gjelder følgende: <ul class="defaultList"><li data-li-identifier="1)" data-name="1)"><article class="listArticle" id="kapittel-3-kapittel-1-paragraf-3-ledd-1-punkt-1-ledd-1-punkt-1"><article class="legalP" id="kapittel-3-kapittel-1-paragraf-3-ledd-1-punkt-1-ledd-1-punkt-1-ledd-1">Den grenseverdien som skal tas i betraktning ved kontroll, skal være den laveste av alle grenseverdiene som er fastsatt i tabell 1 for det aktuelle målvevet fra arter som er beslektet med den behandlede arten.</article></article></li><li data-li-identifier="2)" data-name="2)"><article class="listArticle" id="kapittel-3-kapittel-1-paragraf-3-ledd-1-punkt-1-ledd-1-punkt-2"><article class="legalP" id="kapittel-3-kapittel-1-paragraf-3-ledd-1-punkt-1-ledd-1-punkt-2-ledd-1">Dersom den behandlede arten er en av artene nevnt i artikkel 2 nr. 2 bokstav b) i denne forordning, og det er fastsatt grenseverdier i tabell 1 for det aktuelle målvevet fra arter som er nærmere beslektet med den behandlede arten, skal imidlertid den grenseverdien som skal tas i betraktning ved kontroll, være den laveste av de grenseverdiene som er fastsatt for det aktuelle målvevet fra disse nærmere beslektede artene.</article></article></li></ul></article></article></li><li data-li-identifier="b)" data-name="b)"><article class="listArticle" id="kapittel-3-kapittel-1-paragraf-3-ledd-1-punkt-2"><article class="legalP" id="kapittel-3-kapittel-1-paragraf-3-ledd-1-punkt-2-ledd-1">Dersom bokstav a) ikke får anvendelse, skal den grenseverdien som skal tas i betraktning ved kontroll, være den laveste av alle grenseverdiene som er fastsatt i tabell 1 for det aktuelle målvevet fra arter som ikke er beslektet med den behandlede arten.</article></article></li><li data-li-identifier="c)" data-name="c)"><article class="listArticle" id="kapittel-3-kapittel-1-paragraf-3-ledd-1-punkt-3"><article class="legalP" id="kapittel-3-kapittel-1-paragraf-3-ledd-1-punkt-3-ledd-1">Dersom verken bokstav a) eller b) gir den grenseverdien som skal tas i betraktning ved kontroll, skal den grenseverdien som skal tas i betraktning ved kontroll, være den laveste av alle grenseverdiene som er fastsatt i tabell 1 for andre målvev fra en hvilken som helst dyreart.</article></article></li><li data-li-identifier="d)" data-name="d)"><article class="listArticle" id="kapittel-3-kapittel-1-paragraf-3-ledd-1-punkt-4"><article class="legalP" id="kapittel-3-kapittel-1-paragraf-3-ledd-1-punkt-4-ledd-1">Dersom det i tabell 1 er fastsatt begrensninger med hensyn til anvendelsen av grenseverdien for visse bruksområder, gjelder disse begrensningene også når en grenseverdi tas i betraktning i henhold til artikkel 3 bokstav a), b) og c) for mulige bruksområder for andre dyrearter og/eller målvev.</article></article></li></ul></article></article><article class="legalArticle" data-lovdata-URL="LTI/forskrift/2019-04-01-441/a4" data-name="a4" id="kapittel-3-kapittel-1-paragraf-4"><h4 class="legalArticleHeader" data-text-align="center"><span class="legalArticleValue">Artikkel 4</span></h4><article class="legalP" id="kapittel-3-kapittel-1-paragraf-4-ledd-1">For farmakologisk virksomme stoffer oppført i tabell 1 i vedlegget til forordning (EU) nr. 37/2010 som det i henhold til artikkel 14 nr. 5 i forordning (EF) nr. 470/2009 ikke kreves noen grenseverdi for, skal det ikke kreves noen grenseverdi ved kontroll av noe målvev fra dyrearter som er behandlet i EU i henhold til artikkel 11 i direktiv 2001/82/EF, forutsatt at begrensningene fastsatt i tabell 1 er overholdt.</article></article><article class="legalArticle" data-lovdata-URL="LTI/forskrift/2019-04-01-441/a5" data-name="a5" id="kapittel-3-kapittel-1-paragraf-5"><h4 class="legalArticleHeader" data-text-align="center"><span class="legalArticleValue">Artikkel 5</span></h4><article class="legalP" id="kapittel-3-kapittel-1-paragraf-5-ledd-1">De grenseverdiene i tabell 1 i vedlegget til forordning (EU) nr. 37/2010 som gjelder på det tidspunktet næringsmidler av animalsk opprinnelse bringes i omsetning, skal gjelde for de produktene som kontrolleres.</article></article><article class="legalArticle" data-lovdata-URL="LTI/forskrift/2019-04-01-441/a6" data-name="a6" id="kapittel-3-kapittel-1-paragraf-6"><h4 class="legalArticleHeader" data-text-align="center"><span class="legalArticleValue">Artikkel 6</span></h4><article class="legalP" id="kapittel-3-kapittel-1-paragraf-6-ledd-1">Denne forordning trer i kraft den 20. dagen etter at den er kunngjort i <i>Den europeiske unions tidende</i>.</article><article class="legalP" id="kapittel-3-kapittel-1-paragraf-6-ledd-2">Denne forordning er bindende i alle deler og kommer direkte til anvendelse i alle medlemsstater.</article><article class="legalP" id="kapittel-3-kapittel-1-paragraf-6-ledd-3">Utferdiget i Brussel 21. mars 2018. <table><tbody><tr><td data-text-align="left" data-vertical-align="top" /><td data-text-align="center" data-vertical-align="top"><i>For Kommisjonen</i></td></tr><tr><td data-text-align="left" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top" /><td data-text-align="center" data-vertical-align="top">Jean-Claude JUNCKER</td></tr><tr><td data-text-align="left" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top" /><td data-text-align="center" data-vertical-align="top"><i>President</i></td></tr></tbody></table></article></article></section></section></main></body></html>