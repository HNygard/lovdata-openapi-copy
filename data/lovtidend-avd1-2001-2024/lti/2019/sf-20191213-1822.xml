<!DOCTYPE html><html lang="no"><head><title>Stortingsvedtak om fastsetting av avgifter mv. til folketrygden for 2020</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-12-13-1822</dd><dt class="dokid">DokumentID</dt><dd class="dokid">LTI/forskrift/2019-12-13-1822</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">Inntektsåret 2020</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1814-05-17/§75</li><li>lov/1997-02-28-19</li></ul></dd><dt class="dateOfPublication">Kunngjort</dt><dd class="dateOfPublication">2019-12-18 13:35</dd><dt class="journalNumber">Journalnummer</dt><dd class="journalNumber">2019-1202</dd><dt class="titleShort">Korttittel</dt><dd class="titleShort">Vedtak om avgifter til folketrygden, 2020</dd><dt class="title">Tittel</dt><dd class="title">Stortingsvedtak om fastsetting av avgifter mv. til folketrygden for 2020</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Kunngjøring fra Finansdepartementet av stortingsvedtak 13. desember 2019 med hjemmel i Kongeriket Norges Grunnlov 17. mai 1814 § 75 bokstav a og lov 28. februar 1997 nr. 19 om folketrygd (folketrygdloven) kap. 23.</dd><dt class="refid">RefID</dt><dd class="refid">forskrift/2019-12-13-1822</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Stortingsvedtak om fastsetting av avgifter mv. til folketrygden for 2020<ul class="tocSubUl"><li>Arbeidsgiveravgift<ul class="tocSubUl"><li>§ 1. Beregning av avgift og regler om soneplassering</li><li>§ 2. Soner for arbeidsgiveravgift</li><li>§ 3. Satser for arbeidsgiveravgift etter sone</li><li>§ 4. Særregler om avgiftssats og avgiftsberegning for arbeidsgivere med aktiviteter innenfor visse sektorer og andre arbeidsgivere som beregner avgift med redusert sats etter reglene om bagatellmessig støtte</li><li>§ 5. Særregel om avgiftssats for aktiviteter knyttet til produkter som ikke omfattes av EØS-avtalen</li></ul></li><li>Trygdeavgift<ul class="tocSubUl"><li>§ 6. Trygdeavgift av pensjon mv.</li><li>§ 7. Trygdeavgift av lønnsinntekt mv.</li><li>§ 8. Trygdeavgift av næringsinntekt mv.</li></ul></li><li>Andre bestemmelser<ul class="tocSubUl"><li>§ 9. Forskriftsfullmakt mv.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2019-12-13-1822" id="dokument"><h1>Stortingsvedtak om fastsetting av avgifter mv. til folketrygden for 2020</h1><article class="legalP" id="ledd-1">For inntektsåret 2020 svares folketrygdavgifter etter følgende regler og satser, jf. lov 28. februar 1997 nr. 19 om folketrygd (folketrygdloven) kapittel 23:</article><section class="section" id="kapittel-1" data-lovdata-URL="LTI/forskrift/2019-12-13-1822/KAPITTEL_1"><h2>Arbeidsgiveravgift</h2><article class="legalArticle" data-lovdata-URL="LTI/forskrift/2019-12-13-1822/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Beregning av avgift og regler om soneplassering</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Arbeidsgiveravgift beregnes som hovedregel etter satsen som gjelder i den sonen hvor arbeidsgiver anses å drive virksomhet. Det kan likevel ikke benyttes redusert sats når arbeidsgiver har virksomhet innenfor nærmere angitte sektorer eller når arbeidsgiver er i økonomiske vanskeligheter, jf. § 4 og § 3 annet ledd.</article><article class="numberedLegalP" data-numerator="2" id="kapittel-1-paragraf-1-nummer-2">(2) Et foretak som er arbeidsgiver, anses å drive virksomhet i den kommunen hvor foretaket skal være registrert etter enhetsregisterloven. En privatperson som er arbeidsgiver, anses å drive virksomhet i den kommunen hvor vedkommende er bosatt ifølge Folkeregisteret.</article><article class="numberedLegalP" data-numerator="3" id="kapittel-1-paragraf-1-nummer-3">(3) Dersom arbeidsgiver er et foretak med registrerte underenheter, jf. forskrift 9. februar 1995 nr. 114 om registrering av juridiske personer m.m. i Enhetsregisteret § 10, anses hver underenhet som egen beregningsenhet for arbeidsgiveravgift.</article><article class="numberedLegalP" data-numerator="4" id="kapittel-1-paragraf-1-nummer-4">(4) Utføres hoveddelen av arbeidstakerens arbeid i en annen sone med høyere sats enn der virksomheten anses å bli drevet etter annet ledd, og enhetsregisterreglene på grunn av virksomhetens art ikke påbyr at underenhet registreres i sonen hvor arbeidet utføres (ambulerende virksomhet), benyttes likevel satsen i denne andre sonen hvor arbeidet utføres på den del av lønn mv. som knytter seg til dette arbeidet. Med hoveddelen av arbeidet menes her mer enn halvparten av antall arbeidsdager arbeidstakeren har gjennomført for arbeidsgiveren i løpet av kalendermåneden. Arbeidsgiveravgift av etterbetaling av lønn mv. beregnes forholdsmessig med de satsene som skal benyttes på lønn mv. til den enkelte arbeidstaker for arbeid utført i inneværende kalendermåned.</article><article class="numberedLegalP" data-numerator="5" id="kapittel-1-paragraf-1-nummer-5">(5) Flytter arbeidsgiveren eller underenheten fra en sone til en annen, legges satsen i tilflyttingssonen til grunn fra og med påfølgende kalendermåned etter registrert flyttedato.</article></article><article class="legalArticle" data-lovdata-URL="LTI/forskrift/2019-12-13-1822/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Soner for arbeidsgiveravgift</span></h3><article class="numberedLegalP" data-numerator="1" id="kapittel-1-paragraf-2-nummer-1">(1) Sone I omfatter de områder som ikke er nevnt nedenfor. Arbeidsgivere beregner avgiften etter satsen som gjelder for sone I, hvis ikke annet følger av dette vedtaket.</article><article class="numberedLegalP" data-numerator="2" id="kapittel-1-paragraf-2-nummer-2">(2) Sone Ia omfatter:<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-2-nummer-2-punkt-1"><article class="legalP" id="kapittel-1-paragraf-2-nummer-2-punkt-1-ledd-1">kommunene Frosta, Midtre Gauldal, Selbu og Indre Fosen i Trøndelag fylke, med unntak av området i Indre Fosen kommune som før 1. januar 2020 var del av kommunen Verran i Trøndelag fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-nummer-2-punkt-2"><article class="legalP" id="kapittel-1-paragraf-2-nummer-2-punkt-2-ledd-1">kommunene Herøy, Gjemnes og Aukra i Møre og Romsdal fylke, med unntak av området i Aukra kommune som før 1. januar 2020 var del av kommunen Sandøy i Møre og Romsdal fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-nummer-2-punkt-3"><article class="legalP" id="kapittel-1-paragraf-2-nummer-2-punkt-3-ledd-1">områdene i henholdsvis Ålesund kommune, Hustadvika kommune og Molde kommune i Møre og Romsdal fylke som før 1. januar 2020 var kommunene Haram, Eide og Midsund i Møre og Romsdal fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-nummer-2-punkt-4"><article class="legalP" id="kapittel-1-paragraf-2-nummer-2-punkt-4-ledd-1">kommunene Etne, Bømlo, Kvam og Modalen i Vestland fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-nummer-2-punkt-5"><article class="legalP" id="kapittel-1-paragraf-2-nummer-2-punkt-5-ledd-1">områdene i henholdsvis Kinn kommune, Sunnfjord kommune og Sogndal kommune i Vestland fylke som før 1. januar 2020 var kommunene Flora, Førde og Sogndal i Sogn og Fjordane fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-nummer-2-punkt-6"><article class="legalP" id="kapittel-1-paragraf-2-nummer-2-punkt-6-ledd-1">kommunen Vindafjord i Rogaland fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-nummer-2-punkt-7"><article class="legalP" id="kapittel-1-paragraf-2-nummer-2-punkt-7-ledd-1">området i Stavanger kommune i Rogaland fylke som før 1. januar 2020 var kommunen Finnøy i Rogaland fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-nummer-2-punkt-8"><article class="legalP" id="kapittel-1-paragraf-2-nummer-2-punkt-8-ledd-1">kommunene Åseral, Hægebostad, Sirdal, Vegårshei og Iveland i Agder fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-nummer-2-punkt-9"><article class="legalP" id="kapittel-1-paragraf-2-nummer-2-punkt-9-ledd-1">området i Lyngdal kommune i Agder fylke som før 1. januar 2020 var Audnedal kommune i Vest-Agder fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-nummer-2-punkt-10"><article class="legalP" id="kapittel-1-paragraf-2-nummer-2-punkt-10-ledd-1">kommunen Sigdal i Viken fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-nummer-2-punkt-11"><article class="legalP" id="kapittel-1-paragraf-2-nummer-2-punkt-11-ledd-1">kommunen Gausdal i Innlandet fylke.</article></article></li></ul></article><article class="numberedLegalP" data-numerator="3" id="kapittel-1-paragraf-2-nummer-3">(3) Sone II omfatter:<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-2-nummer-3-punkt-1"><article class="legalP" id="kapittel-1-paragraf-2-nummer-3-punkt-1-ledd-1">kommunene Meråker og Inderøy i Trøndelag fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-nummer-3-punkt-2"><article class="legalP" id="kapittel-1-paragraf-2-nummer-3-punkt-2-ledd-1">områdene i henholdsvis Steinkjer kommune, Indre Fosen kommune, Ørland kommune og Orkland kommune i Trøndelag fylke som før 1. januar 2020 var kommunene Verran, Ørland og Agdenes i Trøndelag fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-nummer-3-punkt-3"><article class="legalP" id="kapittel-1-paragraf-2-nummer-3-punkt-3-ledd-1">kommunene Sande, Stranda, Fjord, Vestnes, Rauma, Tingvoll og Sunndal i Møre og Romsdal fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-nummer-3-punkt-4"><article class="legalP" id="kapittel-1-paragraf-2-nummer-3-punkt-4-ledd-1">områdene i henholdsvis Ålesund kommune, Aukra kommune og Molde kommune i Møre og Romsdal fylke som før 1. januar 2020 var kommunene Sandøy og Nesset i Møre og Romsdal fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-nummer-3-punkt-5"><article class="legalP" id="kapittel-1-paragraf-2-nummer-3-punkt-5-ledd-1">kommunene Gulen, Solund, Hyllestad, Høyanger, Vik, Aurland, Lærdal, Årdal, Luster, Askvoll, Fjaler, Bremanger, Stad, Gloppen, Stryn, Tysnes, Kvinnherad, Ullensvang, Eidfjord, Ulvik, Fedje og Masfjorden i Vestland fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-nummer-3-punkt-6"><article class="legalP" id="kapittel-1-paragraf-2-nummer-3-punkt-6-ledd-1">området i Sunnfjord kommune i Vestland fylke som før 1. januar 2020 var kommunene Gaular, Jølster og Naustdal i Sogn og Fjordane fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-nummer-3-punkt-7"><article class="legalP" id="kapittel-1-paragraf-2-nummer-3-punkt-7-ledd-1">området i Sogndal kommune i Vestland fylke som før 1. januar 2020 var kommunene Balestrand og Leikanger i Sogn og Fjordane fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-nummer-3-punkt-8"><article class="legalP" id="kapittel-1-paragraf-2-nummer-3-punkt-8-ledd-1">områdene i henholdsvis Kinn kommune og Volda kommune i Vestland fylke som før 1. januar 2020 var kommunene Vågsøy og Hornindal i Sogn og Fjordane fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-nummer-3-punkt-9"><article class="legalP" id="kapittel-1-paragraf-2-nummer-3-punkt-9-ledd-1">området i Voss herad i Vestland fylke som før 1. januar 2020 var del av Ullensvang kommune i Hordaland fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-nummer-3-punkt-10"><article class="legalP" id="kapittel-1-paragraf-2-nummer-3-punkt-10-ledd-1">området i Voss herad i Vestland fylke som før 1. januar 2020 var Granvin kommune i Hordaland fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-nummer-3-punkt-11"><article class="legalP" id="kapittel-1-paragraf-2-nummer-3-punkt-11-ledd-1">kommunene Hjelmeland, Suldal, Sauda, Kvitsøy og Utsira i Rogaland fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-nummer-3-punkt-12"><article class="legalP" id="kapittel-1-paragraf-2-nummer-3-punkt-12-ledd-1">området i Stavanger kommune i Rogaland fylke som før 1. januar 2020 var del av kommunen Hjelmeland i Rogaland fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-nummer-3-punkt-13"><article class="legalP" id="kapittel-1-paragraf-2-nummer-3-punkt-13-ledd-1">kommunene Risør, Gjerstad, Åmli, Bygland, Valle, Bykle og Evje og Hornnes, med unntak av området som før 1. januar 2020 var Birkenes kommune i Agder fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-nummer-3-punkt-14"><article class="legalP" id="kapittel-1-paragraf-2-nummer-3-punkt-14-ledd-1">kommunene Drangedal, Nome, Tinn, Hjartdal, Seljord, Kviteseid, Nissedal, Fyresdal, Tokke og Vinje i Vestfold og Telemark fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-nummer-3-punkt-15"><article class="legalP" id="kapittel-1-paragraf-2-nummer-3-punkt-15-ledd-1">kommunene Flå, Nesbyen, Gol, Hemsedal, Ål, Hol, Rollag og Nore og Uvdal i Viken fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-nummer-3-punkt-16"><article class="legalP" id="kapittel-1-paragraf-2-nummer-3-punkt-16-ledd-1">kommunene Nord-Fron, Sør-Fron, Ringebu, Søndre Land, Nordre Land, Kongsvinger, Nord-Odal, Sør-Odal, Eidskog, Grue, Åsnes, Våler, Trysil og Åmot i Innlandet fylke.</article></article></li></ul></article><article class="numberedLegalP" data-numerator="4" id="kapittel-1-paragraf-2-nummer-4">(4) Sone III omfatter:<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-2-nummer-4-punkt-1"><article class="legalP" id="kapittel-1-paragraf-2-nummer-4-punkt-1-ledd-1">kommunene Snåsa, Heim, Oppdal, Rennebu, Røros, Holtålen, Tydal og Rindal i Trøndelag fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-nummer-4-punkt-2"><article class="legalP" id="kapittel-1-paragraf-2-nummer-4-punkt-2-ledd-1">området i Orkland kommune, Hitra kommune og Heim kommune i Trøndelag fylke som før 1. januar 2020 var kommunen Snillfjord i Trøndelag fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-nummer-4-punkt-3"><article class="legalP" id="kapittel-1-paragraf-2-nummer-4-punkt-3-ledd-1">området i henholdsvis Orkland kommune og Ørland kommune i Trøndelag fylke som før 1. januar 2020 var kommunene Meldal og Bjugn i Trøndelag fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-nummer-4-punkt-4"><article class="legalP" id="kapittel-1-paragraf-2-nummer-4-punkt-4-ledd-1">kommunene Vanylven, Surnadal og Aure i Møre og Romsdal fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-nummer-4-punkt-5"><article class="legalP" id="kapittel-1-paragraf-2-nummer-4-punkt-5-ledd-1">kommunene Dovre, Lesja, Skjåk, Lom, Vågå, Sel, Sør-Aurdal, Etnedal, Nord-Aurdal, Vestre Slidre, Øystre Slidre, Vang, Stor-Elvdal, Rendalen, Engerdal, Tolga, Tynset, Alvdal, Folldal og Os i Innlandet fylke.</article></article></li></ul></article><article class="numberedLegalP" data-numerator="5" id="kapittel-1-paragraf-2-nummer-5">(5) Sone IV omfatter:<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-2-nummer-5-punkt-1"><article class="legalP" id="kapittel-1-paragraf-2-nummer-5-punkt-1-ledd-1">kommunene Balsfjord, Bardu, Dyrøy, Gratangen, Harstad, Ibestad, Kvæfjord, Lavangen, Målselv, Salangen, Senja, Sørreisa og Tjeldsund i Troms og Finnmark fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-nummer-5-punkt-2"><article class="legalP" id="kapittel-1-paragraf-2-nummer-5-punkt-2-ledd-1">Nordland fylke, med unntak av kommunen Bodø,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-nummer-5-punkt-3"><article class="legalP" id="kapittel-1-paragraf-2-nummer-5-punkt-3-ledd-1">kommunene Namsos, Lierne, Røyrvik, Namsskogan, Grong, Høylandet, Overhalla, Flatanger, Nærøysund, Leka, Frøya, Åfjord, Osen, og Hitra med unntak av området som før 1. januar 2020 var Snillfjord kommune i Trøndelag fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-nummer-5-punkt-4"><article class="legalP" id="kapittel-1-paragraf-2-nummer-5-punkt-4-ledd-1">kommunen Smøla i Møre og Romsdal fylke.</article></article></li></ul></article><article class="numberedLegalP" data-numerator="6" id="kapittel-1-paragraf-2-nummer-6">(6) Sone IVa omfatter:<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-2-nummer-6-punkt-1"><article class="legalP" id="kapittel-1-paragraf-2-nummer-6-punkt-1-ledd-1">kommunen Tromsø i Troms og Finnmark fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-nummer-6-punkt-2"><article class="legalP" id="kapittel-1-paragraf-2-nummer-6-punkt-2-ledd-1">kommunen Bodø i Nordland fylke.</article></article></li></ul></article><article class="numberedLegalP" data-numerator="7" id="kapittel-1-paragraf-2-nummer-7">(7) Sone V omfatter:<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-2-nummer-7-punkt-1"><article class="legalP" id="kapittel-1-paragraf-2-nummer-7-punkt-1-ledd-1">Troms og Finnmark fylke, med unntak av kommunene Balsfjord, Bardu, Dyrøy, Gratangen, Harstad, Ibestad, Kvæfjord, Lavangen, Målselv, Salangen, Senja, Sørreisa, Tjeldsund og Tromsø.</article></article></li></ul></article></article><article class="legalArticle" data-lovdata-URL="LTI/forskrift/2019-12-13-1822/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Satser for arbeidsgiveravgift etter sone</span></h3><article class="numberedLegalP" data-numerator="1" id="kapittel-1-paragraf-3-nummer-1">(1) Satsene for arbeidsgiveravgift for inntektsåret 2020 er:<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-3-nummer-1-punkt-1"><article class="legalP" id="kapittel-1-paragraf-3-nummer-1-punkt-1-ledd-1">Sone I: 14,1 pst.</article></article></li><li data-li-identifier="-" data-name="-"><article class="listArticle" id="kapittel-1-paragraf-3-nummer-1-punkt-2"><article class="legalP" id="kapittel-1-paragraf-3-nummer-1-punkt-2-ledd-1">Sone Ia: 14,1 pst., men likevel 10,6 pst. så lenge differansen mellom den avgift som ville følge av satser på henholdsvis 14,1 pst. og 10,6 pst. ikke overstiger grensene for bagatellmessig støtte, jf. § 4 tredje og fjerde ledd. Bestemmelsene om redusert avgiftssats i sone Ia gjelder ikke foretak som er omfattet av helseforetaksloven, og statsforvaltningen som omfattes av reglene i folketrygdloven § 24-5 tredje ledd.</article></article></li><li data-li-identifier="-" data-name="-"><article class="listArticle" id="kapittel-1-paragraf-3-nummer-1-punkt-3"><article class="legalP" id="kapittel-1-paragraf-3-nummer-1-punkt-3-ledd-1">Sone II: 10,6 pst.</article></article></li><li data-li-identifier="-" data-name="-"><article class="listArticle" id="kapittel-1-paragraf-3-nummer-1-punkt-4"><article class="legalP" id="kapittel-1-paragraf-3-nummer-1-punkt-4-ledd-1">Sone III: 6,4 pst.</article></article></li><li data-li-identifier="-" data-name="-"><article class="listArticle" id="kapittel-1-paragraf-3-nummer-1-punkt-5"><article class="legalP" id="kapittel-1-paragraf-3-nummer-1-punkt-5-ledd-1">Sone IV: 5,1 pst.</article></article></li><li data-li-identifier="-" data-name="-"><article class="listArticle" id="kapittel-1-paragraf-3-nummer-1-punkt-6"><article class="legalP" id="kapittel-1-paragraf-3-nummer-1-punkt-6-ledd-1">Sone IVa: 7,9 pst.</article></article></li><li data-li-identifier="-" data-name="-"><article class="listArticle" id="kapittel-1-paragraf-3-nummer-1-punkt-7"><article class="legalP" id="kapittel-1-paragraf-3-nummer-1-punkt-7-ledd-1">Sone V: 0 pst. Samme sats gjelder for avgift som svares av arbeidsgivere hjemmehørende på Svalbard for arbeid utført der, og når andre arbeidsgivere utbetaler lønn og annen godtgjørelse som blir skattlagt etter lov 29. november 1996 nr. 68 om skatt til Svalbard.</article></article></li></ul></article><article class="numberedLegalP" data-numerator="2" id="kapittel-1-paragraf-3-nummer-2">(2) Arbeidsgivere som er i økonomiske vanskeligheter, jf. ESAs retningslinjer for støtte til foretak i vanskeligheter, må beregne avgift etter satsen som gjelder i sone I. Det samme gjelder arbeidsgivere med utestående krav på tilbakebetaling av ulovlig statsstøtte. Bestemmelsen i første og annet punktum gjelder likevel ikke så lenge differansen mellom den avgiften som ville følge av satsen i lokaliseringssonen og satsen i sone I, ikke overstiger grensene for bagatellmessig støtte, jf. § 4 tredje ledd.</article><article class="numberedLegalP" data-numerator="3" id="kapittel-1-paragraf-3-nummer-3">(3) Arbeidsgivere som beregner arbeidsgiveravgift etter reduserte satser, plikter å avgi erklæring om hvorvidt foretaket er i økonomiske vanskeligheter.</article></article><article class="legalArticle" data-lovdata-URL="LTI/forskrift/2019-12-13-1822/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Særregler om avgiftssats og avgiftsberegning for arbeidsgivere med aktiviteter innenfor visse sektorer og andre arbeidsgivere som beregner avgift med redusert sats etter reglene om bagatellmessig støtte</span></h3><article class="numberedLegalP" data-numerator="1" id="kapittel-1-paragraf-4-nummer-1">(1) Arbeidsgivere i sonene II–V, eller med ambulerende virksomhet i disse sonene, som utfører aktiviteter omfattet av tabellen nedenfor, skal beregne avgift etter satsen for sone I, uansett hvor arbeidsgiver er lokalisert eller arbeidet blir utført. Tilsvarende gjelder for lønn mv. til utleide arbeidstakere som utfører slike aktiviteter. <table><tbody><tr><td colspan="2" data-text-align="left" data-vertical-align="top">Stålsektoren</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Aktiviteter knyttet til produksjon av produkter som nevnt i Annex II til ESAs retningslinjer for regionalstøtte 2014–2020</td></tr><tr><td colspan="2" data-text-align="left" data-vertical-align="top">Syntetfibersektoren</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Aktiviteter knyttet til produksjon av produkter som nevnt i Annex IIa til ESAs retningslinjer for regionalstøtte 2014–2020</td></tr><tr><td colspan="2" data-text-align="left" data-vertical-align="top">Næringskoder, jf. Norsk standard for næringsgruppering (SN2007)</td></tr><tr><td colspan="2" data-text-align="left" data-vertical-align="top">Lufthavner</td></tr><tr><td data-text-align="left" data-vertical-align="top">52.23</td><td data-text-align="left" data-vertical-align="top">Andre tjenester tilknyttet lufttransport</td></tr><tr><td colspan="2" data-text-align="left" data-vertical-align="top">Finansierings- og forsikringsvirksomhet mv.</td></tr><tr><td data-text-align="left" data-vertical-align="top">64</td><td data-text-align="left" data-vertical-align="top">Finansieringsvirksomhet</td></tr><tr><td data-text-align="left" data-vertical-align="top">65</td><td data-text-align="left" data-vertical-align="top">Forsikringsvirksomhet og pensjonskasser, unntatt trygdeordninger underlagt offentlig forvaltning</td></tr><tr><td data-text-align="left" data-vertical-align="top">66</td><td data-text-align="left" data-vertical-align="top">Tjenester tilknyttet finansierings- og forsikringsvirksomhet</td></tr><tr><td data-text-align="left" data-vertical-align="top">70.10</td><td data-text-align="left" data-vertical-align="top">Hovedkontortjenester, men bare for så vidt gjelder tjenester som ytes innenfor et konsern</td></tr><tr><td data-text-align="left" data-vertical-align="top">70.22</td><td data-text-align="left" data-vertical-align="top">Bedriftsrådgivning og annen administrativ rådgivning, men bare for så vidt gjelder tjenester som ytes innenfor et konsern</td></tr></tbody></table></article><article class="numberedLegalP" data-numerator="2" id="kapittel-1-paragraf-4-nummer-2">(2) Arbeidsgivere med blandet virksomhet kan, dersom de har et klart regnskapsmessig skille mellom lønn mv. knyttet til aktiviteter som nevnt i første ledd og andre aktiviteter, uten hinder av første ledd beregne avgiften etter satsene i § 3, eventuelt i § 5, for den del av avgiftsgrunnlaget som ikke er knyttet til aktiviteter som nevnt i første ledd.</article><article class="numberedLegalP" data-numerator="3" id="kapittel-1-paragraf-4-nummer-3">(3) Arbeidsgivere kan uten hinder av første ledd beregne arbeidsgiveravgift for aktiviteter som nevnt i første ledd etter satsene for lokaliseringssonen, så lenge differansen mellom den avgift som ville følge av satsen i lokaliseringssonen og satsen i sone I, ikke overstiger 500&#xa0;000 kroner for arbeidsgiveren i 2020. Dersom arbeidsgiver anses å være en del av et konsern, jf. forordning (EU) nr. 1407/2013 om bagatellmessig støtte, gjelder beløpsgrensen for hele konsernet under ett.</article><article class="numberedLegalP" data-numerator="4" id="kapittel-1-paragraf-4-nummer-4">(4) Når en arbeidsgiver beregner avgift med redusert sats i sone Ia eller etter tredje ledd, kan den samlede fordelen av bagatellmessig støtte i form av redusert avgift og annen bagatellmessig støtte til arbeidsgiveren ikke overstige 500&#xa0;000 kroner i 2020, jf. forordning (EU) nr. 1407/2013 om bagatellmessig støtte. For aktiviteter knyttet til godstransport på vei må slik samlet støtte i sone 1a ikke overstige 250&#xa0;000 kroner i 2020. Arbeidsgiver som mottar annen støtte til dekning av lønn mv. kan ikke beregne redusert avgift etter bestemmelsene i denne paragraf, dersom det fører til at maksimal tillatt statsstøtte etter disse andre ordningene overskrides.</article><article class="numberedLegalP" data-numerator="5" id="kapittel-1-paragraf-4-nummer-5">(5) Arbeidsgivere som beregner avgift med redusert sats etter bestemmelsen i tredje ledd plikter å gi opplysninger om eventuell annen bagatellmessig støtte og støtte til dekning av lønnskostnader som arbeidsgiver har blitt tildelt i kalendermåneden.</article></article><article class="legalArticle" data-lovdata-URL="LTI/forskrift/2019-12-13-1822/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Særregel om avgiftssats for aktiviteter knyttet til produkter som ikke omfattes av EØS-avtalen</span></h3><article class="numberedLegalP" data-numerator="1" id="kapittel-1-paragraf-5-nummer-1">(1) Arbeidsgivere som utfører aktiviteter knyttet til produksjon, foredling og engroshandel av produkter som ikke omfattes av EØS-avtalen, jf. avtalen § 8, beregner arbeidsgiveravgift med 5,1 pst. når virksomheten drives i sone IVa, og med 10,6 pst. når den drives i sone Ia. Dette gjelder aktiviteter som er omfattet av næringskodene i tabellen nedenfor. Dersom arbeidsgiver også utfører andre aktiviteter enn de som er nevnt nedenfor, gjelder § 4 annet ledd om blandet virksomhet tilsvarende. <table><tbody><tr><td colspan="2" data-text-align="left" data-vertical-align="top"><i>Næringskode, jf. Norsk standard for næringsgruppering (SN2007)</i></td></tr><tr><td data-text-align="left" data-vertical-align="top">01.1–01.3</td><td data-text-align="left" data-vertical-align="top">Dyrking av ettårige vekster, flerårige vekster og planteformering</td></tr><tr><td data-text-align="left" data-vertical-align="top">01.4</td><td data-text-align="left" data-vertical-align="top">Husdyrhold</td></tr><tr><td data-text-align="left" data-vertical-align="top">01.5</td><td data-text-align="left" data-vertical-align="top">Kombinert husdyrhold og planteproduksjon</td></tr><tr><td data-text-align="left" data-vertical-align="top">01.6</td><td data-text-align="left" data-vertical-align="top">Tjenester tilknyttet jordbruk og etterbehandling av vekster etter innhøsting</td></tr><tr><td data-text-align="left" data-vertical-align="top">01.7</td><td data-text-align="left" data-vertical-align="top">Jakt, viltstell og tjenester tilknyttet jakt og viltstell</td></tr><tr><td data-text-align="left" data-vertical-align="top">02.1–02.3</td><td data-text-align="left" data-vertical-align="top">Skogskjøtsel og andre skogbruksaktiviteter, avvirkning og innsamling av viltvoksende produkter av annet enn tre og del av 16.10 (produksjon av pæler)</td></tr><tr><td data-text-align="left" data-vertical-align="top">02.40</td><td data-text-align="left" data-vertical-align="top">Tjenester tilknyttet skogbruk (med unntak av tømmermåling)</td></tr><tr><td data-text-align="left" data-vertical-align="top">03.11–03.12</td><td data-text-align="left" data-vertical-align="top">Hav- og kystfiske og fangst og ferskvannsfiske</td></tr><tr><td data-text-align="left" data-vertical-align="top">03.21–03.22</td><td data-text-align="left" data-vertical-align="top">Hav- og kystbasert akvakultur og ferskvannsbasert akvakultur</td></tr><tr><td data-text-align="left" data-vertical-align="top">10.11–10.13</td><td data-text-align="left" data-vertical-align="top">Bearbeiding og konservering av kjøtt og fjørfekjøtt og produksjon av kjøtt- og fjørfevarer</td></tr><tr><td data-text-align="left" data-vertical-align="top">10.20</td><td data-text-align="left" data-vertical-align="top">Bearbeiding og konservering av fisk, skalldyr og bløtdyr</td></tr><tr><td data-text-align="left" data-vertical-align="top">10.3</td><td data-text-align="left" data-vertical-align="top">Bearbeiding og konservering av frukt og grønnsaker</td></tr><tr><td data-text-align="left" data-vertical-align="top">10.4</td><td data-text-align="left" data-vertical-align="top">Produksjon av vegetabilske og animalske oljer og fettstoffer</td></tr><tr><td data-text-align="left" data-vertical-align="top">10.5</td><td data-text-align="left" data-vertical-align="top">Produksjon av meierivarer og iskrem</td></tr><tr><td data-text-align="left" data-vertical-align="top">10.6</td><td data-text-align="left" data-vertical-align="top">Produksjon av kornvarer, stivelse og stivelsesprodukter, samt del av 10.89 (produksjon av kunstig honning og karamell)</td></tr><tr><td data-text-align="left" data-vertical-align="top">10.85</td><td data-text-align="left" data-vertical-align="top">Produksjon av ferdigmat</td></tr><tr><td data-text-align="left" data-vertical-align="top">10.9</td><td data-text-align="left" data-vertical-align="top">Produksjon av fôrvarer</td></tr><tr><td data-text-align="left" data-vertical-align="top">46.2</td><td data-text-align="left" data-vertical-align="top">Engroshandel med jordbruksråvarer og levende dyr</td></tr><tr><td data-text-align="left" data-vertical-align="top">46.31</td><td data-text-align="left" data-vertical-align="top">Engroshandel med frukt og grønnsaker, samt del av 10.39 (produksjon av skrellede grønnsaker og blandede salater)</td></tr><tr><td data-text-align="left" data-vertical-align="top">46.32</td><td data-text-align="left" data-vertical-align="top">Engroshandel med kjøtt og kjøttvarer</td></tr><tr><td data-text-align="left" data-vertical-align="top">46.33</td><td data-text-align="left" data-vertical-align="top">Engroshandel med meierivarer, egg, matolje og -fett</td></tr><tr><td data-text-align="left" data-vertical-align="top">46.381</td><td data-text-align="left" data-vertical-align="top">Engroshandel med fisk, skalldyr og bløtdyr</td></tr><tr><td data-text-align="left" data-vertical-align="top">50.202</td><td data-text-align="left" data-vertical-align="top">Innenriks sjøtransport med gods, men bare for så vidt gjelder drift av brønnbåter</td></tr><tr><td data-text-align="left" data-vertical-align="top">52.10</td><td data-text-align="left" data-vertical-align="top">Lagring, men bare for så vidt gjelder drift av kornsiloer.</td></tr></tbody></table></article></article></section><section class="section" id="kapittel-2" data-lovdata-URL="LTI/forskrift/2019-12-13-1822/KAPITTEL_2"><h2>Trygdeavgift</h2><article class="legalArticle" data-lovdata-URL="LTI/forskrift/2019-12-13-1822/§6" data-name="§6" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Trygdeavgift av pensjon mv.</span></h3><article class="legalP" id="kapittel-2-paragraf-1-ledd-1">Av pensjon i og utenfor arbeidsforhold, føderåd, livrente som ledd i pensjonsordning i arbeidsforhold, engangsutbetaling fra pensjonsordning etter innskuddspensjonsloven, engangsutbetaling fra individuell pensjonsavtale som er i samsvar med regler gitt av departementet, engangsutbetaling fra pensjonsavtale etter lov om individuell pensjonsordning og personinntekt for skattyter under 17 år og over 69 år, som nevnt i folketrygdloven § 23-3 annet ledd nr. 1, beregnes trygdeavgift med 5,1 pst.</article></article><article class="legalArticle" data-lovdata-URL="LTI/forskrift/2019-12-13-1822/§7" data-name="§7" id="kapittel-2-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Trygdeavgift av lønnsinntekt mv.</span></h3><article class="legalP" id="kapittel-2-paragraf-2-ledd-1">Av lønnsinntekt og annen personinntekt som nevnt i folketrygdloven § 23-3 annet ledd nr. 2, beregnes trygdeavgift med 8,2 pst.</article></article><article class="legalArticle" data-lovdata-URL="LTI/forskrift/2019-12-13-1822/§8" data-name="§8" id="kapittel-2-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Trygdeavgift av næringsinntekt mv.</span></h3><article class="legalP" id="kapittel-2-paragraf-3-ledd-1">Av næringsinntekt og annen personinntekt som nevnt i folketrygdloven § 23-3 annet ledd nr. 3, beregnes trygdeavgift med 11,4 pst.</article></article></section><section class="section" id="kapittel-3" data-lovdata-URL="LTI/forskrift/2019-12-13-1822/KAPITTEL_3"><h2>Andre bestemmelser</h2><article class="legalArticle" data-lovdata-URL="LTI/forskrift/2019-12-13-1822/§9" data-name="§9" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Forskriftsfullmakt mv.</span></h3><article class="legalP" id="kapittel-3-paragraf-1-ledd-1">Departementet gir regler om grunnlag og satser for avgifter og tilskudd etter folketrygdloven § 23-4 for visse grupper av medlemmer i trygden. Satsen på 14,1 pst. skal legges til grunn for arbeidsgiveravgift fastsatt etter denne bestemmelsen.</article><article class="legalP" id="kapittel-3-paragraf-1-ledd-2">Departementet kan gi regler til utfylling og gjennomføring av bestemmelsene i § 1 til § 5.</article></article></section></main></body></html>