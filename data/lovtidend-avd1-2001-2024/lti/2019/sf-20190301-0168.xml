<!DOCTYPE html><html lang="no"><head><title>Forskrift om pasientjournal (pasientjournalforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-03-01-168</dd><dt class="dokid">DokumentID</dt><dd class="dokid">LTI/forskrift/2019-03-01-168</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">2019-07-01, Dep. bestemmer</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-12-21-1385</li><li>forskrift/2014-12-17-1757</li><li>forskrift/2015-06-22-747</li><li>forskrift/2016-12-20-1848</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2014-06-20-42/§7</li><li>lov/2014-06-20-42/§10</li><li>lov/2014-06-20-42/§18</li><li>lov/2014-06-20-42/§19</li><li>lov/2014-06-20-42/§22</li><li>lov/1999-07-02-64/§40</li><li>lov/1999-07-02-64/§42</li><li>lov/1999-07-02-64/§43</li><li>lov/1999-07-02-64/§45</li><li>lov/1999-07-02-63/§5-1</li></ul></dd><dt class="dateOfPublication">Kunngjort</dt><dd class="dateOfPublication">2019-03-04 15:40</dd><dt class="lastupdated">Rettet</dt><dd class="lastupdated">2019-03-05 (hjemmelsfelt, ortografi)</dd><dt class="journalNumber">Journalnummer</dt><dd class="journalNumber">2019-0131</dd><dt class="titleShort">Korttittel</dt><dd class="titleShort">Pasientjournalforskriften</dd><dt class="title">Tittel</dt><dd class="title">Forskrift om pasientjournal (pasientjournalforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 1. mars 2019 med hjemmel i lov 20. juni 2014 nr. 42 om behandling av helseopplysninger ved ytelse av helsehjelp (pasientjournalloven) § 7 tredje ledd, § 10, § 18 tredje ledd, § 19 tredje ledd og § 22 andre ledd, lov 2. juli 1999 nr. 64 om helsepersonell m.v. (helsepersonelloven) § 40 tredje ledd, § 42 tredje ledd, § 43 fjerde ledd og § 45 tredje ledd og lov 2. juli 1999 nr. 63 om pasient- og brukerrettigheter (pasient- og brukerrettighetsloven) § 5-1 sjette ledd. Fremmet av Helse- og omsorgsdepartementet.</dd><dt class="refid">RefID</dt><dd class="refid">forskrift/2019-03-01-168</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om pasientjournal (pasientjournalforskriften)<ul class="tocSubUl"><li>§ 1. Formålet med forskriften</li><li>§ 2. Saklig virkeområde</li><li>§ 3. Dataansvarlig</li><li>§ 4. Krav til journalens innhold</li><li>§ 5. Administrative opplysninger</li><li>§ 6. Opplysninger om pasientens helse og helseforhold, inkludert opplysninger og vurderinger innhentet ved kliniske og medisinske undersøkelser</li><li>§ 7. Opplysninger om informasjon og informasjonsutveksling, reservasjoner og samtykkekompetanse</li><li>§ 8. Andre opplysninger</li><li>§ 9. Pasientens legemiddelliste</li><li>§ 10. Krav til journalføringen</li><li>§ 11. Rett til innsyn</li><li>§ 12. Generelle systemkrav</li><li>§ 13. Krav om tilgangsstyring (autorisering og autentisering mv.)</li><li>§ 14. Krav til loggføring</li><li>§ 15. Retting og sletting</li><li>§ 16. Tilintetgjøring av dokumenter mv. etter digitalisering</li><li>§ 17. Opphør av virksomhet mv.</li><li>§ 18. Ikrafttredelse og endringer i andre forskrifter</li></ul></li></ul></dd></dl></header><main class="documentBody" data-lovdata-URL="LTI/forskrift/2019-03-01-168" id="dokument"><h1>Forskrift om pasientjournal (pasientjournalforskriften)</h1><article class="legalArticle" data-lovdata-URL="LTI/forskrift/2019-03-01-168/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formålet med forskriften</span></h2><article class="legalP" id="paragraf-1-ledd-1">Forskriftens formål er å bidra til at<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">pasienter ved hjelp av relevant og nødvendig dokumentasjon kan gis helsehjelp av god kvalitet, inkludert effektive og gode pasientforløp</article></article></li><li data-li-identifier="b)" data-name="b)"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">personvernet ivaretas, inkludert pasientens rett til informasjon og medvirkning</article></article></li><li data-li-identifier="c)" data-name="c)"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">helsehjelpen kan kontrolleres i ettertid.</article></article></li></ul></article></article><article class="legalArticle" data-lovdata-URL="LTI/forskrift/2019-03-01-168/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Saklig virkeområde</span></h2><article class="legalP" id="paragraf-2-ledd-1">Forskriften gjelder alle former for behandling av helseopplysninger som dokumenteres etter helsepersonelloven § 39 og § 40. Dette omfatter også lyd- og bildeopptak.</article></article><article class="legalArticle" data-lovdata-URL="LTI/forskrift/2019-03-01-168/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Dataansvarlig</span></h2><article class="legalP" id="paragraf-3-ledd-1">Enhver behandling av helseopplysninger må kunne knyttes til en dataansvarlig.</article><article class="legalP" id="paragraf-3-ledd-2">Dataansvarlig er den som alene eller sammen med andre bestemmer formålet med behandlingen av opplysningene og hvilke midler som skal benyttes, jf. personvernforordningen artikkel 4 nr. 7.</article><article class="legalP" id="paragraf-3-ledd-3">Dersom to eller flere dataansvarlige i fellesskap fastsetter formålene med og midlene for behandlingen av opplysningene, er de felles dataansvarlige. De felles dataansvarlige skal på en tydelig og klar måte fastsette og dokumentere sitt respektive ansvar for å overholde forpliktelsene i personvernforordningen, jf. artikkel 26. Det vesentligste innholdet i ordningen skal gjøres tilgjengelig for pasienten.</article><article class="legalP" id="paragraf-3-ledd-4">Hver dataansvarlig skal føre en protokoll over behandlingsaktiviteter som utføres under deres ansvar, jf. personvernforordningen artikkel 30.</article></article><article class="legalArticle" data-lovdata-URL="LTI/forskrift/2019-03-01-168/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til journalens innhold</span></h2><article class="legalP" id="paragraf-4-ledd-1">Pasientjournalen skal inneholde opplysninger som er relevante og nødvendige for å yte helsehjelp til den enkelte pasient, jf. helsepersonelloven § 40. Dette inkluderer opplysninger for å kunne identifisere og kontakte pasienten og virksomheten der helsehjelpen gis. Journalen skal gi en oversiktlig og samlet fremstilling av pasientens helsetilstand slik at det er lett for helsepersonell å sette seg inn i pasientens helsetilstand og eventuelt videre planlagt helsehjelp.</article><article class="legalP" id="paragraf-4-ledd-2">Journalen skal også inneholde opplysninger som er nødvendige for å oppfylle helsepersonellets meldeplikt eller opplysningsplikt fastsatt i lov eller i medhold av lov.</article><article class="legalP" id="paragraf-4-ledd-3">En oversikt over hvilke opplysninger som kan være relevante og nødvendige etter første og andre ledd, er angitt i § 5 til § 8. Oversikten er ikke uttømmende.</article></article><article class="legalArticle" data-lovdata-URL="LTI/forskrift/2019-03-01-168/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Administrative opplysninger</span></h2><article class="legalP" id="paragraf-5-ledd-1">Oversikten nedenfor angir hvilke administrative opplysninger som det kan være relevant og nødvendig at fremgår av pasientens journal. Oversikten er ikke uttømmende.<ul class="defaultList"><li data-li-identifier="a)" data-name="a)"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">opplysninger for å kunne kontakte pasientens nærmeste pårørende</article></article></li><li data-li-identifier="b)" data-name="b)"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">opplysninger om når og hvor helsehjelpen er gitt og type kontakt, blant annet om helsehjelpen er gitt ved ordinær konsultasjon, videokonsultasjon, nettbasert behandling, medisinsk avstandsoppfølging eller opphold i institusjon</article></article></li><li data-li-identifier="c)" data-name="c)"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">kontaktopplysninger til pasientens faste lege (fastlege eller lignende), koordinator, kontaktlege og eventuelt annet personell som er nødvendig for å lette samarbeidet mellom helsepersonell om helsehjelp til pasienten</article></article></li><li data-li-identifier="d)" data-name="d)"><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">opplysninger om pasienten har individuell plan samt en henvisning til hvor helsepersonellet kan finne frem til planen.</article></article></li></ul></article></article><article class="legalArticle" data-lovdata-URL="LTI/forskrift/2019-03-01-168/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Opplysninger om pasientens helse og helseforhold, inkludert opplysninger og vurderinger innhentet ved kliniske og medisinske undersøkelser</span></h2><article class="legalP" id="paragraf-6-ledd-1">Oversikten nedenfor angir hvilke kliniske og medisinske opplysninger som det kan være relevant og nødvendig at fremgår av pasientens journal. Oversikten er ikke uttømmende.<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">pasientens beskrivelse av sin situasjon og eventuelle ønsker for helsehjelpen</article></article></li><li data-li-identifier="b)" data-name="b)"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">opplysninger om pasientens sykehistorie og pågående behandling</article></article></li><li data-li-identifier="c)" data-name="c)"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">opplysninger om symptomer, observasjoner og funn ved undersøkelser, diagnostiske overveielser og andre medisinske opplysninger og vurderinger</article></article></li><li data-li-identifier="d)" data-name="d)"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">behandlingsplan for pasienten og status i gjennomføringen av planen</article></article></li><li data-li-identifier="e)" data-name="e)"><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">opplysninger om behandling med legemidler, samt virkning og bivirkning av slik behandling. Opplysningene skal inneholde navn på legemidlet, virkestoff, styrke, mengde, dosering, indikasjon eller bruksområde og tidspunkt for når legemidlet er gitt. Opplysningene skal også omfatte en samlet og oppdatert oversikt over relevante opplysninger om pasientens legemiddelbehandling (pasientens legemiddelliste) etter § 9</article></article></li><li data-li-identifier="f)" data-name="f)"><article class="listArticle" id="paragraf-6-ledd-1-punkt-6"><article class="legalP" id="paragraf-6-ledd-1-punkt-6-ledd-1">kritisk informasjon, inkludert alvorlige allergier og alvorlige reaksjoner på legemidler (CAVE)</article></article></li><li data-li-identifier="g)" data-name="g)"><article class="listArticle" id="paragraf-6-ledd-1-punkt-7"><article class="legalP" id="paragraf-6-ledd-1-punkt-7-ledd-1">opplysninger om overveielser som har ledet til tiltak som fraviker fra gjeldende retningslinjer</article></article></li><li data-li-identifier="h)" data-name="h)"><article class="listArticle" id="paragraf-6-ledd-1-punkt-8"><article class="legalP" id="paragraf-6-ledd-1-punkt-8-ledd-1">beskrivelse av de funn og vurderinger som ligger til grunn for kodet informasjon innrapportert til helseregistre etter helseregisterloven § 10 og § 11.</article></article></li></ul></article></article><article class="legalArticle" data-lovdata-URL="LTI/forskrift/2019-03-01-168/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Opplysninger om informasjon og informasjonsutveksling, reservasjoner og samtykkekompetanse</span></h2><article class="legalP" id="paragraf-7-ledd-1">Oversikten nedenfor angir hvilke opplysninger om informasjon og informasjonsbehandling, reservasjoner og samtykkekompetanse som det kan være relevant og nødvendig at fremgår av pasientens journal. Oversikten er ikke uttømmende.<ul class="defaultList"><li data-li-identifier="a)" data-name="a)"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">opplysninger om det er gitt råd og informasjon til pasient og nærmeste pårørende, og hovedinnholdet i rådene og informasjonen</article></article></li><li data-li-identifier="b)" data-name="b)"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">opplysninger om melding av opplysninger til annet personell og til andre etater eller tjenester etter helsepersonelloven kapittel 5, 6 og 7, for eksempel henvisninger, epikriser, innleggelsesbegjæringer og resultater av rekvirerte undersøkelser, samt hvilke opplysninger slike meldinger bygger på</article></article></li><li data-li-identifier="c)" data-name="c)"><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">opplysninger om pasientens reservasjoner og samtykkekompetanse.</article></article></li></ul></article></article><article class="legalArticle" data-lovdata-URL="LTI/forskrift/2019-03-01-168/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Andre opplysninger</span></h2><article class="legalP" id="paragraf-8-ledd-1">Oversikten nedenfor angir enkelte andre opplysninger, enn de som følger av § 5 til § 7, som det kan være relevant og nødvendig at fremgår av pasientens journal. Oversikten er ikke uttømmende.<ul class="defaultList"><li data-li-identifier="a)" data-name="a)"><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1">ved bruk av tvang; opplysninger om det faktiske og rettslige grunnlaget for tvangen og eventuelle vedtak fattet av kontrollkommisjonen eller fylkesmannen</article></article></li><li data-li-identifier="b)" data-name="b)"><article class="listArticle" id="paragraf-8-ledd-1-punkt-2"><article class="legalP" id="paragraf-8-ledd-1-punkt-2-ledd-1">opplysninger om pasient med psykisk sykdom, rusmiddelavhengighet eller alvorlig somatisk sykdom eller skade har mindreårige barn eller mindreårige søsken, jf. helsepersonelloven § 10a</article></article></li><li data-li-identifier="c)" data-name="c)"><article class="listArticle" id="paragraf-8-ledd-1-punkt-3"><article class="legalP" id="paragraf-8-ledd-1-punkt-3-ledd-1">opplysninger om foreldre eller andre omsorgspersoner som har konsekvens for barnets behandlingssituasjon</article></article></li><li data-li-identifier="d)" data-name="d)"><article class="listArticle" id="paragraf-8-ledd-1-punkt-4"><article class="legalP" id="paragraf-8-ledd-1-punkt-4-ledd-1">opplysninger om sykemeldinger og attester utarbeidet i forbindelse med helsehjelp</article></article></li><li data-li-identifier="e)" data-name="e)"><article class="listArticle" id="paragraf-8-ledd-1-punkt-5"><article class="legalP" id="paragraf-8-ledd-1-punkt-5-ledd-1">opplysninger om sakkyndige erklæringer o.l.</article></article></li><li data-li-identifier="f)" data-name="f)"><article class="listArticle" id="paragraf-8-ledd-1-punkt-6"><article class="legalP" id="paragraf-8-ledd-1-punkt-6-ledd-1">opplysninger om pasienten er erklært utskrivningsklar fra spesialisthelsetjenesten eller om det er mottatt slik melding fra spesialisthelsetjenesten.</article></article></li></ul></article></article><article class="legalArticle" data-lovdata-URL="LTI/forskrift/2019-03-01-168/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Pasientens legemiddelliste</span></h2><article class="legalP" id="paragraf-9-ledd-1">Opplysningene i pasientens legemiddelliste lagres og behandles på annen måte i nasjonal database for elektroniske resepter (reseptformidleren). Pasientens legemiddelliste er en samlet og oppdatert oversikt over relevante opplysninger om pasientens legemiddelbehandling.</article><article class="legalP" id="paragraf-9-ledd-2">Leger som gjør endringer i en pasients legemiddelbehandling, skal samtidig oppdatere legemiddellisten, med mindre pasienten har motsatt seg at legemiddellisten gjøres tilgjengelig for legen. Ved opphold i helseinstitusjon, skal slik oppdatering senest utføres ved skifte av omsorgsnivå eller ved utskrivning.</article></article><article class="legalArticle" data-lovdata-URL="LTI/forskrift/2019-03-01-168/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Krav til journalføringen</span></h2><article class="legalP" id="paragraf-10-ledd-1">Pasientjournalen skal som hovedregel skrives på norsk. Dansk og svensk kan likevel benyttes i den utstrekning det er forsvarlig. I særlige tilfeller kan Statens helsetilsyn gi tillatelse til å benytte annet språk.</article><article class="legalP" id="paragraf-10-ledd-2">Nedtegning i journalen skal skje uten ugrunnet opphold etter at helsehjelpen er gitt. Nedtegningen skal dateres og signeres av den som har gitt helsehjelpen.</article></article><article class="legalArticle" data-lovdata-URL="LTI/forskrift/2019-03-01-168/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Rett til innsyn</span></h2><article class="legalP" id="paragraf-11-ledd-1">Pasienten eller en representant for pasienten, og pårørende, har rett til innsyn i pasientjournalen etter reglene i pasient- og brukerrettighetsloven § 5-1 og personvernforordningen artikkel 15, jf. helsepersonelloven § 41.</article><article class="legalP" id="paragraf-11-ledd-2">Den dataansvarlige skal legge til rette for at samiskspråklige, fremmedspråklige og personer med nedsatt funksjonsevne kan utøve retten til innsyn, jf. pasient- og brukerrettighetsloven § 3-5.</article><article class="legalP" id="paragraf-11-ledd-3">Innsyn skal være gratis. Dersom den registrerte ber om flere kopier, kan den dataansvarlige kreve et rimelig gebyr basert på administrasjonskostnadene, jf. personvernforordningen artikkel 15 nr. 3.</article></article><article class="legalArticle" data-lovdata-URL="LTI/forskrift/2019-03-01-168/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Generelle systemkrav</span></h2><article class="legalP" id="paragraf-12-ledd-1">Pasientens journal skal føres elektronisk. Dersom det i enkelttilfeller ikke er mulig å registrere opplysningene elektronisk, kan de dokumenteres på annen måte inntil de kan registreres elektronisk.</article><article class="legalP" id="paragraf-12-ledd-2">I tillegg til å oppfylle kravene i pasientjournalloven § 7, skal pasientjournalene være utformet og organisert slik at meldeplikt fastsatt i lov eller i medhold av lov ivaretas.</article><article class="legalP" id="paragraf-12-ledd-3">Dataansvarlig skal ha kontroll og oversikt over all behandling av helseopplysninger de selv er ansvarlig for, inkludert tilgjengeliggjøring av opplysninger til andre virksomheter.</article></article><article class="legalArticle" data-lovdata-URL="LTI/forskrift/2019-03-01-168/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Krav om tilgangsstyring (autorisering og autentisering mv.)</span></h2><article class="legalP" id="paragraf-13-ledd-1">Behandling av journalopplysninger skal baseres på bestemte tildelte tillatelser til å lese, registrere, redigere, rette, slette, sperre eller på annen måte behandle opplysninger i journalen (autorisasjon). Autorisasjonen skal<ul class="defaultList"><li data-li-identifier="a)" data-name="a)"><article class="listArticle" id="paragraf-13-ledd-1-punkt-1"><article class="legalP" id="paragraf-13-ledd-1-punkt-1-ledd-1">beskrive rettighetene og pliktene som autorisasjonen omfatter</article></article></li><li data-li-identifier="b)" data-name="b)"><article class="listArticle" id="paragraf-13-ledd-1-punkt-2"><article class="legalP" id="paragraf-13-ledd-1-punkt-2-ledd-1">angi hvilke virksomheter autorisasjonen omfatter</article></article></li><li data-li-identifier="c)" data-name="c)"><article class="listArticle" id="paragraf-13-ledd-1-punkt-3"><article class="legalP" id="paragraf-13-ledd-1-punkt-3-ledd-1">dokumenteres i virksomhetens oversikt over helsepersonells autorisasjoner</article></article></li><li data-li-identifier="d)" data-name="d)"><article class="listArticle" id="paragraf-13-ledd-1-punkt-4"><article class="legalP" id="paragraf-13-ledd-1-punkt-4-ledd-1">være tidsbegrenset</article></article></li><li data-li-identifier="e)" data-name="e)"><article class="listArticle" id="paragraf-13-ledd-1-punkt-5"><article class="legalP" id="paragraf-13-ledd-1-punkt-5-ledd-1">vurderes på nytt når det oppstår endringer i ansvarsområder eller ansettelsesforhold.</article></article></li></ul></article><article class="legalP" id="paragraf-13-ledd-2">Journalopplysninger kan bare gjøres tilgjengelig for personell som gjennom autentisering kan bekrefte sin identitet på en sikker måte.</article><article class="legalP" id="paragraf-13-ledd-3">Den dataansvarlige skal ha oversikt over hvem som har tilgang til hvilke typer opplysninger og kunne kontrollere i ettertid hvem som har benyttet seg av tilgangen.</article></article><article class="legalArticle" data-lovdata-URL="LTI/forskrift/2019-03-01-168/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Krav til loggføring</span></h2><article class="legalP" id="paragraf-14-ledd-1">Tilgjengeliggjøring av opplysninger skal dokumenteres automatisk hos virksomheten. Dokumentasjonen skal minst inneholde informasjon om<ul class="defaultList"><li data-li-identifier="a)" data-name="a)"><article class="listArticle" id="paragraf-14-ledd-1-punkt-1"><article class="legalP" id="paragraf-14-ledd-1-punkt-1-ledd-1">identitet og organisatorisk tilhørighet til den som har hentet fram helseopplysninger</article></article></li><li data-li-identifier="b)" data-name="b)"><article class="listArticle" id="paragraf-14-ledd-1-punkt-2"><article class="legalP" id="paragraf-14-ledd-1-punkt-2-ledd-1">grunnlaget for tilgjengeliggjøringen</article></article></li><li data-li-identifier="c)" data-name="c)"><article class="listArticle" id="paragraf-14-ledd-1-punkt-3"><article class="legalP" id="paragraf-14-ledd-1-punkt-3-ledd-1">tidsperioden for tilgjengeliggjøringen.</article></article></li></ul></article><article class="legalP" id="paragraf-14-ledd-2">Den registrerte har rett til innsyn i dokumentasjonen.</article><article class="legalP" id="paragraf-14-ledd-3">Dersom oversikten viser at noen urettmessig har hentet frem journalopplysninger, skal virksomheten opplysningene er hentet fra og den registrerte, varsles, jf. personvernforordningen artikkel 33 og 34.</article></article><article class="legalArticle" data-lovdata-URL="LTI/forskrift/2019-03-01-168/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Retting og sletting</span></h2><article class="legalP" id="paragraf-15-ledd-1">Etter at en journalnedtegnelse er signert, kan den bare endres etter reglene om retting og sletting i helsepersonelloven § 42, § 43 og § 44. Retting og sletting skal som hovedregel utføres av den som har signert opplysningene. Dersom slik retting eller sletting vanskelig kan gjøres av helsepersonellet som har signert opplysningene, kan retting eller sletting gjøres av helsepersonell utpekt av den dataansvarlige.</article><article class="legalP" id="paragraf-15-ledd-2">Dersom krav om retting eller sletting avslås, skal pasienten orienteres om klageadgangen, jf. helsepersonelloven § 42 andre ledd, § 43 tredje ledd og § 44 andre punktum.</article></article><article class="legalArticle" data-lovdata-URL="LTI/forskrift/2019-03-01-168/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Tilintetgjøring av dokumenter mv. etter digitalisering</span></h2><article class="legalP" id="paragraf-16-ledd-1">Når journaldokumenter på analoge lagringsmidler er digitalisert på forsvarlig måte, jf. forskrift om offentlege arkiv § 6 og riksarkivarens forskrift, kan fysiske originaldokumenter tilintetgjøres.</article></article><article class="legalArticle" data-lovdata-URL="LTI/forskrift/2019-03-01-168/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Opphør av virksomhet mv.</span></h2><article class="legalP" id="paragraf-17-ledd-1">Hvis det ved overdragelse eller opphør av virksomhet ikke er aktuelt å overføre pasientjournalene til et bestemt helsepersonell eller til en bestemt virksomhet, og virksomheten ikke selv kan ta vare på dem, kan de avleveres til offentlig arkivdepot, deponeres i annen oppbevaringsinstitusjon, eller leveres til fylkesmannen. Journaler som leveres til fylkesmannen oppbevares i 10 år, og journalene kan deretter tilintetgjøres etter samråd med Riksarkivaren eller avleveres til offentlig arkivdepot.</article></article><article class="legalArticle" data-lovdata-URL="LTI/forskrift/2019-03-01-168/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Ikrafttredelse og endringer i andre forskrifter</span></h2><article class="legalP" id="paragraf-18-ledd-1">Forskriften § 6 bokstav e tredje punktum og § 9 trer i kraft fra det tidspunkt departementet bestemmer.</article><article class="legalP" id="paragraf-18-ledd-2">Øvrige deler av forskriften trer ikraft 1. juli 2019. Fra samme tidspunkt gjøres følgende endringer i andre forskrifter:</article> <article class="defaultP" margin-top="true">1) forskrift 21. desember 2000 nr. 1385 om pasientjournal oppheves.</article> <article class="defaultP" margin-top="true">2) forskrift 17. desember 2014 nr. 1757 om tilgang til helseopplysninger mellom virksomheter oppheves.</article> <article class="defaultP" margin-top="true">3) forskrift 22. juni 2015 nr. 747 om anvendelse av helselover og -forskrifter for Svalbard og Jan Mayen § 4 andre ledd bokstav c skal lyde:</article> <article class="defaultP" margin-top="true">forskrift 1. mars 2019 nr. 168 om pasientjournal (pasientjournalforskriften)</article> <article class="defaultP" margin-top="true">4) forskrift 20. desember 2016 nr. 1848 om betaling frå pasientar for poliklinisk helsehjelp i spesialisthelsetenesta § 8 andre ledd oppheves.</article> <article class="defaultP" margin-top="true">Overskriften til § 8 skal lyde:</article> <article class="defaultP" margin-top="true"><i>Pasientbetaling for bandasjemateriell og bedøvingsmiddel</i></article></article></main></body></html>