<!DOCTYPE html><html lang="no"><head><title>Lov om endringer i konkurranseloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2019-06-14-23</dd><dt class="dokid">DokumentID</dt><dd class="dokid">LTI/lov/2019-06-14-23</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2004-03-05-12</li></ul></dd><dt class="legalArea">Rettsområde</dt><dd class="legalArea"><ul><li>Forbruker-, kjøps- og konkurranserett &gt; Konkurranse</li></ul></dd><dt class="dateOfPublication">Kunngjort</dt><dd class="dateOfPublication">2019-06-14 14:00</dd><dt class="journalNumber">Journalnummer</dt><dd class="journalNumber">2019-0459</dd><dt class="titleShort">Korttittel</dt><dd class="titleShort">Endringslov til konkurranseloven</dd><dt class="title">Tittel</dt><dd class="title">Lov om endringer i konkurranseloven</dd><dt class="miscInformation">Annet om dokumentet</dt><dd class="miscInformation">Prop.92 LS (2018–2019), Innst.294 L (2018–2019), Lovvedtak 84 (2018–2019). Stortingets første og andre gangs behandling hhv. 7. og 11. juni 2019. Fremmet av Nærings- og fiskeridepartementet.</dd><dt class="refid">RefID</dt><dd class="refid">lov/2019-06-14-23</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i konkurranseloven<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2019-06-14-23" id="dokument"><h1>Lov om endringer i konkurranseloven</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 5. mars 2004 nr. 12 om konkurranse mellom foretak og kontroll med foretakssammenslutninger (konkurranseloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2019-06-14-23/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 5. mars 2004 nr. 12 om konkurranse mellom foretak og kontroll med foretakssammenslutninger blir det gjort følgende endringer:</article> <article class="defaultP" margin-top="true">§ 7 første ledd skal lyde:</article><article class="legalP" id="kapittel-1-ledd-2">For å oppfylle Norges folkerettslige avtaler med fremmed stat eller internasjonal organisasjon kan Konkurransetilsynet uten hinder av lovbestemt taushetsplikt gi konkurransemyndigheter i fremmede stater og internasjonale organisasjoner opplysninger som er nødvendige for å fremme norske eller vedkommende stats eller organisasjons konkurranseregler.</article> <article class="defaultP" margin-top="true">§ 7 tredje og nytt fjerde ledd skal lyde:</article><article class="legalP" id="kapittel-1-ledd-3">Annet ledd gjelder ikke ved utlevering av opplysninger som skjer på grunnlag av avtale mellom de nordiske landene om samarbeid i konkurransesaker.</article><article class="legalP" id="kapittel-1-ledd-4">Kongen kan gi forskrift om overlevering av opplysninger etter første til tredje ledd.</article> <article class="defaultP" margin-top="true">§ 16 a første ledd første punktum skal lyde:</article><article class="legalP" id="kapittel-1-ledd-5">Konkurransetilsynet skal forby erverv av andeler i et foretak selv om ervervet ikke fører til kontroll, dersom det i betydelig grad vil hindre effektiv konkurranse, særlig som et resultat av at en dominerende stilling skapes eller styrkes.</article> <article class="defaultP" margin-top="true">§ 20 annet ledd annet punktum skal lyde:</article><article class="legalP" id="kapittel-1-ledd-6">I varselet må Konkurransetilsynet vise at det er rimelig grunn til å anta at foretakssammenslutningen eller ervervet som nevnt i § 16 a i betydelig grad vil hindre effektiv konkurranse, særlig som et resultat av at en dominerende stilling skapes eller styrkes.</article> <article class="defaultP" margin-top="true">§ 20 a annet ledd første punktum skal lyde:</article><article class="legalP" id="kapittel-1-ledd-7">Dersom Konkurranseklagenemnda opphever et vedtak etter § 16 annet ledd fordi foretakssammenslutningen ikke i betydelig grad vil hindre effektiv konkurranse, særlig som et resultat av at en dominerende stilling skapes eller styrkes, er saken endelig avgjort.</article> <article class="defaultP" margin-top="true">§ 24 første ledd første punktum skal lyde:</article><article class="legalP" id="kapittel-1-ledd-8">Enhver plikter å gi konkurransemyndighetene de opplysninger som disse myndigheter krever for å kunne utføre sine gjøremål etter loven eller for å kunne oppfylle Norges folkerettslige avtaler med en fremmed stat eller en internasjonal organisasjon.</article> <article class="defaultP" margin-top="true">§ 25 første og nytt annet ledd skal lyde:</article><article class="legalP" id="kapittel-1-ledd-9">Konkurransetilsynet kan foreta bevissikring etter annet ledd<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-9-punkt-1"><article class="legalP" id="kapittel-1-ledd-9-punkt-1-ledd-1">når det er rimelig grunn til å anta at loven eller vedtak i medhold av loven er overtrådt, eller</article></article></li><li data-li-identifier="b)" data-name="b)"><article class="listArticle" id="kapittel-1-ledd-9-punkt-2"><article class="legalP" id="kapittel-1-ledd-9-punkt-2-ledd-1">for å oppfylle Norges folkerettslige avtaler med en fremmed stat eller en internasjonal organisasjon, der det er rimelig grunn til å anta at vedkommende stat eller organisasjons konkurranseregler er overtrådt, og forholdet som utredes er av en slik art at det kan innebære en overtredelse av denne lov dersom den hadde kommet til anvendelse på forholdet.</article></article></li></ul></article><article class="legalP" id="kapittel-1-ledd-10">Når vilkårene i første ledd er oppfylt, kan Konkurransetilsynet kreve<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-10-punkt-1"><article class="legalP" id="kapittel-1-ledd-10-punkt-1-ledd-1">å få adgang til lokaler, eiendommer, transportmidler og andre oppbevaringssteder hvor det kan finnes bevis for overtredelse,</article></article></li><li data-li-identifier="b)" data-name="b)"><article class="listArticle" id="kapittel-1-ledd-10-punkt-2"><article class="legalP" id="kapittel-1-ledd-10-punkt-2-ledd-1">å få adgang til bolig dersom det er særlig grunn til å anta at bevis oppbevares der,</article></article></li><li data-li-identifier="c)" data-name="c)"><article class="listArticle" id="kapittel-1-ledd-10-punkt-3"><article class="legalP" id="kapittel-1-ledd-10-punkt-3-ledd-1">å ta med ting som kan ha betydning som bevis for nærmere gransking og</article></article></li><li data-li-identifier="d)" data-name="d)"><article class="listArticle" id="kapittel-1-ledd-10-punkt-4"><article class="legalP" id="kapittel-1-ledd-10-punkt-4-ledd-1">å forsegle forretningslokaler, bøker eller forretningspapirer så lenge undersøkelsen varer og dette anses nødvendig.</article></article></li></ul></article> <article class="defaultP" margin-top="true">Nåværende annet til sjuende ledd blir tredje til nytt åttende ledd.</article></section><section class="section" data-name="kapII" id="kapittel-2" data-lovdata-URL="LTI/lov/2019-06-14-23/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer.</article></section></main></body></html>