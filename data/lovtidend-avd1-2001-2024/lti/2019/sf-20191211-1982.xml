<!DOCTYPE html><html lang="no"><head><title>Forskrift om endring i forskrift om opptak til studier og emner ved Universitetet i Stavanger</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-12-11-1982</dd><dt class="dokid">DokumentID</dt><dd class="dokid">LTI/forskrift/2019-12-11-1982</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2020-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2018-10-18-1671</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-6</li><li>lov/2005-04-01-15/§3-7</li><li>forskrift/2017-01-06-13</li></ul></dd><dt class="dateOfPublication">Kunngjort</dt><dd class="dateOfPublication">2019-12-23 16:15</dd><dt class="journalNumber">Journalnummer</dt><dd class="journalNumber">2019-1266</dd><dt class="titleShort">Korttittel</dt><dd class="titleShort">Endr. i forskrift om opptak til studier og emner ved Universitetet i Stavanger</dd><dt class="title">Tittel</dt><dd class="title">Forskrift om endring i forskrift om opptak til studier og emner ved Universitetet i Stavanger</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Universitetet i Stavanger 11. desember 2019 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-6 og § 3-7 og forskrift 6. januar 2017 nr. 13 om opptak til høgre utdanning.</dd><dt class="refid">RefID</dt><dd class="refid">forskrift/2019-12-11-1982</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak til studier og emner ved Universitetet i Stavanger<ul class="tocSubUl"><li>I<ul class="tocSubUl"><li>§ 3-2. Engelskkrav for søkere med utenlandsk utdanningsbakgrunn</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2019-12-11-1982" id="dokument"><h1>Forskrift om endring i forskrift om opptak til studier og emner ved Universitetet i Stavanger</h1><section class="section" data-name="kapI" id="kapittel-1" data-lovdata-URL="LTI/forskrift/2019-12-11-1982/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 18. oktober 2018 nr. 1671 om opptak til studier og emner ved Universitetet i Stavanger gjøres følgende endringer:</article> <article class="defaultP" margin-top="true">§ 1-5 annet ledd skal lyde:</article><article class="legalP" id="kapittel-1-ledd-2">Endringer i karakterbaserte opptakskrav eller lignende som er av betydning for søkernes valg av grunnlag for opptak må kunngjøres senest to år før iverksettelse.</article> <article class="defaultP" margin-top="true">§ 1-5 tredje ledd skal lyde:</article><article class="legalP" id="kapittel-1-ledd-3">Andre endringer må vedtas og kunngjøres innen 1. desember året før opptak.</article> <article class="defaultP" margin-top="true">§ 2-4 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">Minstekrav for opptak til 1-årig studieprogram i norsk språk og kultur er generell studiekompetanse med følgende unntak: <ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-3-punkt-1-ledd-1-punkt-1"><article class="legalP" id="kapittel-1-ledd-3-punkt-1-ledd-1-punkt-1-ledd-1">Søkere må dokumentere A2 nivå (trinn 1) i norsk, både skriftlig og muntlig, eller tilsvarende for å kvalifisere til opptak.</article></article></li><li data-li-identifier="b)" data-name="b)"><article class="listArticle" id="kapittel-1-ledd-3-punkt-1-ledd-1-punkt-2"><article class="legalP" id="kapittel-1-ledd-3-punkt-1-ledd-1-punkt-2-ledd-1">Søkere må dokumentere engelsk språkkrav spesifisert i utfyllende regler til Norsk språk og kultur.</article></article></li></ul></article><article class="legalP" id="kapittel-1-ledd-3-punkt-1-ledd-2">Søkere med generell studiekompetanse der norskkravet er dekket, vil ikke få tilbud om studieplass på dette studieprogrammet.</article></article></li><li data-li-identifier="2." data-name="2."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">Søkerne rangeres som beskrevet i utfyllende regler til studieprogrammet.</article></article></li></ul></article> <article class="defaultP" margin-top="true">§ 3-1 første ledd bokstav f) skal lyde<ul class="defaultList"><li data-li-identifier="f)" data-name="f)"><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">søkere med utenlandsk studiebakgrunn må dokumentere norskkunnskaper tilsvarende kravene som stilles i nasjonal forskrift om opptak til høgre utdanning § 2-2 og utfyllende regler, jf. § 1-5. Kravene til norskkunnskaper gjelder ikke for søkere som skal tas opp til engelskspråklige masterstudier, og studenter som deltar i internasjonale utvekslingsprogram.</article></article></li></ul></article> <article class="defaultP" margin-top="true">§ 3-1 første ledd bokstav g) tas ut i sin helhet.</article> <article class="defaultP" margin-top="true">§ 3-2 skal lyde:</article><article class="futureLegalArticle" data-name="§3-2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-2</span>. <span class="legalArticleTitle">Engelskkrav for søkere med utenlandsk utdanningsbakgrunn</span></span><article class="legalP" id="kapittel-1-foreslåttparagraf-1-ledd-1">For opptak til engelskspråklige masterstudier kreves det engelske språkkunnskaper i samsvar med krav om generell studiekompetanse eller GSU-listen, med tilleggskrav for følgende engelsktester:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">Test of English as a Foreign Language (TOEFL): Internettbasert test med minst 80 poeng totalt og minst 22 poeng på skriftlig del, eller papirbasert test med minst 550 poeng</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">International English Language Testing service (IELTS) Academic test med minst 6,0 poeng totalt og minst 6,0 poeng på skriftlig del</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">Pearson Test of English Academic (PTE Academic) med minst 53 poeng totalt og minst 53 poeng på skriftlig del</article></article></li></ul></article><article class="legalP" id="kapittel-1-foreslåttparagraf-1-ledd-2">Følgende test fra GSU-listen vil ikke dekke engelskkravet:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">The University of Cambridge English exam: First Certificate in English</article></article></li></ul></article><article class="legalP" id="kapittel-1-foreslåttparagraf-1-ledd-3">Følgende unntaksregel fra GSU-listen vil ikke være gjeldende:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-3-punkt-1"><article class="legalP" id="kapittel-1-foreslåttparagraf-1-ledd-3-punkt-1-ledd-1">Bestått engelsk i norsk videregående skole (140 årstimer/5 uketimer)</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-3-punkt-2"><article class="legalP" id="kapittel-1-foreslåttparagraf-1-ledd-3-punkt-2-ledd-1">Fullført en mastergrad undervist på engelsk utenfor nordiske land.</article></article></li></ul></article><article class="legalP" id="kapittel-1-foreslåttparagraf-1-ledd-4">Hvert enkelt studieprogram kan ha høyere krav i sine utfyllende regler.</article></article> <article class="defaultP" margin-top="true">§ 3-4 første ledd bokstav b) fjernes i sin helhet.</article> <article class="defaultP" margin-top="true">§ 3-4 første ledd bokstav f) skal lyde:</article><article class="legalP" id="kapittel-1-ledd-4">Søkere som har fullført mastergrad i Norge nedprioriteres.</article> <article class="defaultP" margin-top="true">Merk:</article><article class="defaultP">De resterende punktene i bestemmelsen vil etter dette få endret bokstav. Bestemmelsen gjelder i dag bokstav a) til g). Bokstav g) vil nå falle bort, og siste bokstav vil være f).</article><article class="defaultP">Da § 3-4 bokstav b) skal tas ut, vil de resterende bestemmelsene i c) til g) få endret bokstav. Nåværende bestemmelse i f) vil etter endringen bli bokstav e).</article> <article class="defaultP" margin-top="true">§ 4-2 skal lyde:</article><article class="legalP" id="kapittel-1-ledd-5">Fullført grad fra universitet eller høgskole<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">Høyeste grad går foran</article></article></li><li data-li-identifier="2." data-name="2."><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">Søkere med tre undervisningsfag i utdanningen rangeres foran søkere med to. Søkere med to undervisningsfag rangeres foran søkere med ett.</article></article></li><li data-li-identifier="3." data-name="3."><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">Høyest antall studiepoeng i undervisningsfagene.</article></article></li><li data-li-identifier="4." data-name="4."><article class="listArticle" id="kapittel-1-ledd-5-punkt-4"><article class="legalP" id="kapittel-1-ledd-5-punkt-4-ledd-1">Ved lik rangering går søkere med høyest karaktersnitt i undervisningsfagene foran.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2019-12-11-1982/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft med virkning for opptak til studier og emner med oppstart fra og med våren 2020.</article></section></main></body></html>