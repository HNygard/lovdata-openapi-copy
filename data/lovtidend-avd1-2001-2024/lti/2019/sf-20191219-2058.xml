<!DOCTYPE html><html lang="no"><head><title>Utfyllende bestemmelser til mandat for forvaltningen av statsgjeld</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-12-19-2058</dd><dt class="dokid">DokumentID</dt><dd class="dokid">LTI/forskrift/2019-12-19-2058</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2020-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2019-12-19-2057</li><li>lov/2019-06-21-31/§7-2</li></ul></dd><dt class="dateOfPublication">Kunngjort</dt><dd class="dateOfPublication">2019-12-30 15:05</dd><dt class="journalNumber">Journalnummer</dt><dd class="journalNumber">2019-1340</dd><dt class="titleShort">Korttittel</dt><dd class="titleShort">Utfyllende bestemmelser til mandat for forvaltningen av statsgjeld</dd><dt class="title">Tittel</dt><dd class="title">Utfyllende bestemmelser til mandat for forvaltningen av statsgjeld</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 19. desember 2019 med hjemmel i mandat 19. desember 2019 nr. 2057 for forvaltningen av statsgjeld § 7-2, jf. lov 21. juni 2019 nr. 31 om Norges Bank og pengevesenet mv. (sentralbankloven) § 3-7 første punktum.</dd><dt class="refid">RefID</dt><dd class="refid">forskrift/2019-12-19-2058</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Utfyllende bestemmelser til mandat for forvaltningen av statsgjeld<ul class="tocSubUl"><li>§ 1. Reglement for økonomistyring i staten</li><li>§ 2. Oppgaven som kontofører-utsteder</li><li>§ 3. Rentebytteavtaler</li><li>§ 4. Bankens medvirkning til bokføring</li><li>§ 5. Adgang til å fravike bestemmelsene</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2019-12-19-2058" id="dokument"><h1>Utfyllende bestemmelser til mandat for forvaltningen av statsgjeld</h1><article class="legalArticle" data-lovdata-URL="LTI/forskrift/2019-12-19-2058/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Reglement for økonomistyring i staten</span></h2><article class="numberedLegalP" data-numerator="1" id="paragraf-1-nummer-1">(1) Departementet skal varsle Norges Bank (banken) om endringer i reglement for økonomistyring i staten med tilhørende bestemmelser.</article><article class="numberedLegalP" data-numerator="2" id="paragraf-1-nummer-2">(2) Banken gis med dette de fullmakter som er nødvendige for å utføre betalings- og regnskapstjenester knyttet til forvaltningen.</article></article><article class="legalArticle" data-lovdata-URL="LTI/forskrift/2019-12-19-2058/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Oppgaven som kontofører-utsteder</span></h2><article class="numberedLegalP" data-numerator="1" id="paragraf-2-nummer-1">(1) Banken er kontofører-utsteder i Verdipapirsentralen (VPS) for statens obligasjons- og veksellån.</article><article class="numberedLegalP" data-numerator="2" id="paragraf-2-nummer-2">(2) Som kontofører-utsteder skal banken blant annet påse at registreringen i VPS av statens markedslån er korrekt med hensyn til utestående beløp og framtidige rente- og avdragsbetalinger for staten.</article></article><article class="legalArticle" data-lovdata-URL="LTI/forskrift/2019-12-19-2058/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Rentebytteavtaler</span></h2><article class="numberedLegalP" data-numerator="1" id="paragraf-3-nummer-1">(1) Banken kan kun inngå rentebytteavtaler og tilsvarende derivatavtaler med motparter som staten har rammeavtale («ISDA Master Agreement») med.</article><article class="numberedLegalP" data-numerator="2" id="paragraf-3-nummer-2">(2) Dersom det mottas sikkerhet i form av kontanter i forbindelse med rentebytteavtaler eller tilsvarende derivatavtaler, skal kontantene plasseres som kontolån til staten under departementet.</article></article><article class="legalArticle" data-lovdata-URL="LTI/forskrift/2019-12-19-2058/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Bankens medvirkning til bokføring</span></h2><article class="numberedLegalP" data-numerator="1" id="paragraf-4-nummer-1">(1) Banken skal i rimelig tid levere avstemte regnskapsfiler fra sitt porteføljeforvaltningssystem til departementets regnskapssystem slik at departementet kan avstemme i tide i henhold til frister for slikt arbeid.</article><article class="numberedLegalP" data-numerator="2" id="paragraf-4-nummer-2">(2) Departementet skal påse at kontoplan og øvrige begrepsverdier for registrerings- og rapporteringsformål er registrert i regnskapssystemet. Banken må i god tid før regnskapsfil oversendes varsle om nye lån og avtaler som er inngått.</article><article class="numberedLegalP" data-numerator="3" id="paragraf-4-nummer-3">(3) Banken skal levere regnskapsfiler på følgende områder:<ul class="defaultList"><li data-li-identifier="a." data-name="a."><article class="listArticle" id="paragraf-4-nummer-3-punkt-1"><article class="legalP" id="paragraf-4-nummer-3-punkt-1-ledd-1">Nye statslån og utvidelser i disse, både utestående gjeld og egenbeholdning og ev. tilbakekjøp av statspapirer.</article></article></li><li data-li-identifier="b." data-name="b."><article class="listArticle" id="paragraf-4-nummer-3-punkt-2"><article class="legalP" id="paragraf-4-nummer-3-punkt-2-ledd-1">Terminbetalinger og forfall i norske statspapirer, herunder avskriving av over-/underkurs og håndtering av ev. returer, både på gjeld og egenbeholdning.</article></article></li><li data-li-identifier="c." data-name="c."><article class="listArticle" id="paragraf-4-nummer-3-punkt-3"><article class="legalP" id="paragraf-4-nummer-3-punkt-3-ledd-1">Kvartalsvis rapportering av avdrag på statsobligasjoner mot kapitalregnskapet, både på gjeld og egenbeholdning.</article></article></li><li data-li-identifier="d." data-name="d."><article class="listArticle" id="paragraf-4-nummer-3-punkt-4"><article class="legalP" id="paragraf-4-nummer-3-punkt-4-ledd-1">Handel med statens egenbeholdning av statspapirer for pleie av markedet.</article></article></li><li data-li-identifier="e." data-name="e."><article class="listArticle" id="paragraf-4-nummer-3-punkt-5"><article class="legalP" id="paragraf-4-nummer-3-punkt-5-ledd-1">Ordinære renteterminer knyttet til inngåtte rentebytteavtaler.</article></article></li><li data-li-identifier="f." data-name="f."><article class="listArticle" id="paragraf-4-nummer-3-punkt-6"><article class="legalP" id="paragraf-4-nummer-3-punkt-6-ledd-1">Inn- og utbetaling av sikkerhetsbeløp knyttet til inngåtte rentebytteavtaler.</article></article></li><li data-li-identifier="g." data-name="g."><article class="listArticle" id="paragraf-4-nummer-3-punkt-7"><article class="legalP" id="paragraf-4-nummer-3-punkt-7-ledd-1">Utbetaling av opptjent rente til motparter under ordningen med sikkerhetsbeløp knyttet til inngåtte rentebytteavtaler.</article></article></li></ul></article><article class="numberedLegalP" data-numerator="4" id="paragraf-4-nummer-4">(4) For handel med statens egenbeholdning av statspapirer (gjenkjøpsavtaler) skal banken halvårlig sende departementet en rapport som viser regnskapsstørrelser pr. statspapir for:<ul class="defaultList"><li data-li-identifier="a." data-name="a."><article class="listArticle" id="paragraf-4-nummer-4-punkt-1"><article class="legalP" id="paragraf-4-nummer-4-punkt-1-ledd-1">Beholdningen av statspapirer (nominell verdi, kostpris inkl. transaksjonskostnader og markedsverdi).</article></article></li><li data-li-identifier="b." data-name="b."><article class="listArticle" id="paragraf-4-nummer-4-punkt-2"><article class="legalP" id="paragraf-4-nummer-4-punkt-2-ledd-1">Beholdningen av gjenkjøpsavtaler (nominell verdi og avtalepris/markedsverdi).</article></article></li><li data-li-identifier="c." data-name="c."><article class="listArticle" id="paragraf-4-nummer-4-punkt-3"><article class="legalP" id="paragraf-4-nummer-4-punkt-3-ledd-1">Renteinntekter etter kontantprinsippet (rentekupong innbetalt via gjenkjøpsavtaler).</article></article></li><li data-li-identifier="d." data-name="d."><article class="listArticle" id="paragraf-4-nummer-4-punkt-4"><article class="legalP" id="paragraf-4-nummer-4-punkt-4-ledd-1">Rentekostnad etter kontantprinsippet (rente på mottatt likviditet under gjenkjøpsavtaler).</article></article></li></ul></article></article><article class="legalArticle" data-lovdata-URL="LTI/forskrift/2019-12-19-2058/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Adgang til å fravike bestemmelsene</span></h2><article class="legalP" id="paragraf-5-ledd-1">Departementet kan i særlige tilfeller tillate banken å fravike disse utfyllende bestemmelsene.</article></article><article class="legalArticle" data-lovdata-URL="LTI/forskrift/2019-12-19-2058/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Disse bestemmelsene trer i kraft 1. januar 2020. Utfyllende bestemmelser til mandatet for statsgjeld fastsatt 11. desember 2014<sup class="footnotereference" data-footnotereferencevalue="1" data-unique-footnote-counter="1">1</sup> oppheves 1. januar 2020.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Ikke kunngjort i Norsk Lovtidend.</article></footer></article></main></body></html>