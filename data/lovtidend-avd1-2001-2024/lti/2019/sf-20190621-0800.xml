<!DOCTYPE html><html lang="no"><head><title>Forskrift om endringer i patentforskriften mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-06-21-800</dd><dt class="dokid">DokumentID</dt><dd class="dokid">LTI/forskrift/2019-06-21-800</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2019-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-12-14-1417</li><li>forskrift/2003-04-04-418</li><li>forskrift/2010-06-25-937</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1967-12-15-9/§28</li><li>lov/1967-12-15-9/§62a</li><li>lov/1967-12-15-9/§62b</li><li>lov/1967-12-15-9/§68</li><li>lov/1967-12-15-9/§69</li><li>lov/1967-12-15-9/§72</li><li>lov/2003-03-14-15/§13</li><li>lov/2003-03-14-15/§52</li><li>lov/2010-03-26-8/§12</li><li>lov/2010-03-26-8/§82</li></ul></dd><dt class="dateOfPublication">Kunngjort</dt><dd class="dateOfPublication">2019-06-21 17:35</dd><dt class="journalNumber">Journalnummer</dt><dd class="journalNumber">2019-0544</dd><dt class="titleShort">Korttittel</dt><dd class="titleShort">Endr. i patentforskriften mv.</dd><dt class="title">Tittel</dt><dd class="title">Forskrift om endringer i patentforskriften mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 21. juni 2019 med hjemmel i lov 15. desember 1967 nr. 9 om patenter (patentloven) § 28 andre ledd fjerde punktum, § 62a fjerde ledd første punktum, § 62b andre ledd jf. § 62a fjerde ledd første punktum, § 68 første ledd første punktum, § 69 første ledd første punktum og § 72 fjerde ledd tredje punktum, lov 14. mars 2003 nr. 15 om beskyttelse av design (designloven) § 13 femte ledd første punktum og § 52 andre punktum nr. 1, 5 og 6 og lov 26. mars 2010 nr. 8 om beskyttelse av varemerker (varemerkeloven) § 12 tredje ledd første punktum og § 82 andre punktum bokstav h. Fremmet av Justis- og beredskapsdepartementet.</dd><dt class="refid">RefID</dt><dd class="refid">forskrift/2019-06-21-800</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i patentforskriften mv.<ul class="tocSubUl"><li>I<ul class="tocSubUl"><li>§ 39a. Protest under innsigelsesbehandling</li><li>§ 69a. Gjenoppretting av prioritet</li><li>§ 81 Endring av søknad om sertifikat</li><li>§ 102. Dokumentformater, leveringstidspunkt, frister og betalinger</li></ul></li><li>II<ul class="tocSubUl"><li>§ 33. Dokumentformater, leveringstidspunkt, frister og betalinger</li></ul></li><li>III<ul class="tocSubUl"><li>§ 6. Språkkrav</li><li>§ 55. Dokumentformater, leveringstidspunkt, frister og betalinger</li></ul></li><li>IV</li></ul></li></ul></dd></dl></header><main class="documentBody" data-lovdata-URL="LTI/forskrift/2019-06-21-800" id="dokument"><h1>Forskrift om endringer i patentforskriften mv.</h1><section class="section" data-name="kapI" id="kapittel-1" data-lovdata-URL="LTI/forskrift/2019-06-21-800/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 14. desember 2007 nr. 1417 til patentloven (patentforskriften) gjøres følgende endringer:</article> <article class="defaultP" margin-top="true">§ 3 andre ledd andre punktum bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">leverer det som mangler, og</article></article></li></ul></article> <article class="defaultP" margin-top="true">§ 22 første ledd fjerde punktum skal lyde:</article><article class="legalP" id="kapittel-1-ledd-2">Det skal betales fastsatt gebyr for hver ny søknad.</article> <article class="defaultP" margin-top="true">§ 33 andre ledd tredje punktum skal lyde:</article><article class="legalP" id="kapittel-1-ledd-3">Det som er fastsatt i patentloven § 20 om betaling av meddelelsesgebyr og søknad om fritak for slikt gebyr, gjelder selv om det er krevd utsettelse med patentmeddelelsen.</article> <article class="defaultP" margin-top="true">§ 34 første ledd første punktum skal lyde:</article><article class="legalP" id="kapittel-1-ledd-4">Patentstyret skal utferdige et patentskrift, jf. patentloven § 21 tredje ledd, etter at meddelelsesgebyr er betalt eller fritak for slikt gebyr er gitt.</article> <article class="defaultP" margin-top="true">Ny § 39a skal lyde:</article><article class="futureLegalArticle" data-name="§39a" id="kapittel-1-foreslåttparagraf-1"><span class="futureLegalArticleHeader">§ 39a. <span class="legalArticleTitle">Protest under innsigelsesbehandling</span></span><article class="legalP" id="kapittel-1-foreslåttparagraf-1-ledd-1">Dersom Patentstyret under behandlingen av en innsigelse mottar en protest som er av betydning for vurderingen av patentet, skal patenthaveren og innsigeren gis melding om dette med en rimelig frist for uttalelse. Inngivelsen av en slik protest gir ikke partsrettigheter i innsigelsessaken.</article></article> <article class="defaultP" margin-top="true">§ 40 tredje ledd skal lyde:</article><article class="legalP" id="kapittel-1-ledd-5">Patenthaveren skal sammen med kravet levere nye eksemplarer av samtlige fastholdte patentkrav oppstilt i sammenheng. Dersom beskrivelsen kreves endret, skal kravet i tillegg inneholde en renskrevet versjon av den beskrivelsen som ønskes inntatt i det nye patentskriftet.</article> <article class="defaultP" margin-top="true">§ 43 andre ledd nr. 20 skal lyde:<ul class="defaultList"><li data-li-identifier="20." data-name="20."><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">innbetalte, utestående og eventuelt tilbakebetalte avgifter og gebyrer</article></article></li></ul></article> <article class="defaultP" margin-top="true">§ 43 andre ledd nr. 24 skal lyde:<ul class="defaultList"><li data-li-identifier="24." data-name="24."><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">om krav om at en fristoversittelse ikke skal få virkning og avgjørelse av slikt krav, jf. patentloven § 72</article></article></li></ul></article> <article class="defaultP" margin-top="true">§ 44 tredje punktum nr. 9 skal lyde:<ul class="defaultList"><li data-li-identifier="9." data-name="9."><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">innbetalte, utestående og eventuelt tilbakebetalte avgifter og gebyrer</article></article></li></ul></article> <article class="defaultP" margin-top="true">§ 55 femte ledd nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-5-punkt-4"><article class="legalP" id="kapittel-1-ledd-5-punkt-4-ledd-1">opplysning om at rettet oversettelse er levert og datoen for leveringen og betaling av gebyr</article></article></li></ul></article> <article class="defaultP" margin-top="true">Ny § 69a skal lyde:</article><article class="futureLegalArticle" data-name="§69a" id="kapittel-1-foreslåttparagraf-2"><span class="futureLegalArticleHeader">§ 69a. <span class="legalArticleTitle">Gjenoppretting av prioritet</span></span><article class="legalP" id="kapittel-1-foreslåttparagraf-2-ledd-1">Ved oversittelse av fristen nevnt i patentloven § 6 første ledd overfor Patentstyret som mottakende myndighet, skal prioriteten gjenopprettes hvis fristoversittelsen var utilsiktet, den internasjonale søknadsdagen ikke er senere enn to måneder etter fristens utløp, og krav om prioritet samt begjæring om gjenoppretting leveres til Patentstyret innen samme frist. Det skal betales fastsatt gebyr, ellers anses begjæringen som ikke innkommet. Prioriteten kan ikke gjenopprettes hvis begjæringen leveres eller gebyret betales etter at forberedelsene til internasjonal publisering av søknaden er ferdigstilt. Patentstyret skal informere Det internasjonale byrået om begjæringen og sin avgjørelse, og oversende sakens dokumenter, i samsvar med regel 26bis.3 bokstav h og bokstav h-bis i gjennomføringsreglene til konvensjonen om patentsamarbeid.</article><article class="legalP" id="kapittel-1-foreslåttparagraf-2-ledd-2">For internasjonale patentsøknader som videreføres i Norge, skal avgjørelse fra mottakende myndighet om å gjenopprette prioritet legges til grunn her i landet, med mindre Patentstyret finner at fristoversittelsen ikke var utilsiktet, eller at begjæringen om gjenoppretting eller kravet om prioritet ikke ble levert innen fristene nevnt i første ledd. Patentstyret skal bare overprøve avgjørelsen fra mottakende myndighet hvis det er klart at vilkårene ikke var oppfylt, og søkeren skal gis anledning til å uttale seg før avgjørelse treffes.</article><article class="legalP" id="kapittel-1-foreslåttparagraf-2-ledd-3">Har mottakende myndighet avslått å gjenopprette prioriteten for en internasjonal patentsøknad som videreføres i Norge, eller avvist en slik begjæring, skal Patentstyret likevel gjenopprette prioriteten for den videreførte søknaden hvis fristoversittelsen var utilsiktet, den internasjonale søknadsdagen ikke er senere enn to måneder etter utløpet av fristen nevnt i patentloven § 6 første ledd og begjæring om gjenoppretting samt krav om prioritet ble levert til mottakende myndighet innen fristene nevnt i første ledd i paragrafen her. I tillegg kreves at søkeren innen én måned etter utløpet av fristen etter patentloven § 31, men senest én måned etter at det er bedt om tidligere behandling i samsvar med artikkel 23 (2) i konvensjonen om patentsamarbeid, leverer begjæring til Patentstyret om gjenoppretting av prioriteten. Det skal betales fastsatt gebyr, ellers anses begjæringen som ikke innkommet.</article></article> <article class="defaultP" margin-top="true">§ 73 skal lyde:</article><article class="legalP" id="kapittel-1-ledd-6">Søkes det beskyttelse for uavhengig oppfinnelse angitt i en internasjonal søknad, må søknaden deles etter § 22 og nytt søknadsgebyr betales, selv om tilleggsgebyr er betalt etter patentloven § 36 første ledd.</article> <article class="defaultP" margin-top="true">§ 81 skal lyde:</article><article class="futureLegalArticle" data-name="§81" id="kapittel-1-foreslåttparagraf-3"><span class="futureLegalArticleHeader">§ 81 <span class="legalArticleTitle">Endring av søknad om sertifikat</span></span><article class="legalP" id="kapittel-1-foreslåttparagraf-3-ledd-1">En søknad om sertifikat kan ikke endres slik at sertifikat søkes for en annen markedsføringstillatelse eller et annet basispatent.</article></article> <article class="defaultP" margin-top="true">§ 102 skal lyde:</article><article class="futureLegalArticle" data-name="§102" id="kapittel-1-foreslåttparagraf-4"><span class="futureLegalArticleHeader">§ 102. <span class="legalArticleTitle">Dokumentformater, leveringstidspunkt, frister og betalinger</span></span><article class="legalP" id="kapittel-1-foreslåttparagraf-4-ledd-1">Søknad og andre dokumenter kan leveres i papirformat eller elektronisk i samsvar med forskrift om betalinger mv. til Patentstyret og Klagenemnda for industrielle rettigheter.</article><article class="legalP" id="kapittel-1-foreslåttparagraf-4-ledd-2">Bestemmelser om frister, betaling av avgift og gebyr, og om når et dokument skal regnes som levert med fristavbrytende virkning, er gitt i forskrift om betalinger mv. til Patentstyret og Klagenemnda for industrielle rettigheter.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2019-06-21-800/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 4. april 2003 nr. 418 til designloven (designforskriften) gjøres følgende endringer:</article> <article class="defaultP" margin-top="true">§ 3 første ledd skal lyde:</article><article class="legalP" id="kapittel-2-ledd-2">Søknaden skal være signert av søkeren eller dennes fullmektig og inneholde:<ul class="defaultList"><li data-li-identifier="1." data-name="1."><article class="listArticle" id="kapittel-2-ledd-2-punkt-1"><article class="legalP" id="kapittel-2-ledd-2-punkt-1-ledd-1">søkerens navn eller foretaksnavn og adresse, og eventuelt også fullmektigens navn eller foretaksnavn og adresse.</article></article></li><li data-li-identifier="2." data-name="2."><article class="listArticle" id="kapittel-2-ledd-2-punkt-2"><article class="legalP" id="kapittel-2-ledd-2-punkt-2-ledd-1">opplysning om det kreves prioritet etter designloven § 16.</article></article></li><li data-li-identifier="3." data-name="3."><article class="listArticle" id="kapittel-2-ledd-2-punkt-3"><article class="legalP" id="kapittel-2-ledd-2-punkt-3-ledd-1">en angivelse av om og hvor lenge registreringen ønskes utsatt etter designloven § 18 annet ledd.</article></article></li></ul></article> <article class="defaultP" margin-top="true">§ 5 første ledd første punktum skal lyde:</article><article class="legalP" id="kapittel-2-ledd-3">Inntil sju bilder som tydelig viser designen, skal følge med søknaden ved leveringen.</article> <article class="defaultP" margin-top="true">§ 5 første ledd fjerde punktum skal lyde:</article><article class="legalP" id="kapittel-2-ledd-4">Et av bildenes lengde og bredde skal være minst 3 cm, men bildene må ikke være større enn A4-format.</article> <article class="defaultP" margin-top="true">§ 5 fjerde ledd første punktum skal lyde:</article><article class="legalP" id="kapittel-2-ledd-5">Omfatter søknaden mer enn en design, jf. designloven § 15, skal det leveres inn inntil sju separate bilder og eventuelt modell av hver design.</article> <article class="defaultP" margin-top="true">I § 16a andre ledd tredje punktum, § 17 andre ledd fjerde punktum, § 18 andre ledd andre punktum og § 19 andre ledd tredje punktum skal «avgift» erstattes med «gebyr».</article> <article class="defaultP" margin-top="true">§ 20 andre ledd nr. 4 skal lyde:<ul class="defaultList"><li data-li-identifier="4." data-name="4."><article class="listArticle" id="kapittel-2-ledd-5-punkt-1"><article class="legalP" id="kapittel-2-ledd-5-punkt-1-ledd-1">hvis det fremgår av søknaden, eller søkeren eller designeren har bedt om at navnet innføres i registeret, designerens eller designernes navn, gruppe eller foretaksnavn og adresse</article></article></li></ul></article> <article class="defaultP" margin-top="true">§ 20 andre ledd nr. 20 skal lyde:<ul class="defaultList"><li data-li-identifier="20." data-name="20."><article class="listArticle" id="kapittel-2-ledd-5-punkt-2"><article class="legalP" id="kapittel-2-ledd-5-punkt-2-ledd-1">betalte utestående og eventuelt tilbakebetalte avgifter og gebyrer</article></article></li></ul></article> <article class="defaultP" margin-top="true">§ 21 andre ledd nr. 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-2-ledd-5-punkt-3"><article class="legalP" id="kapittel-2-ledd-5-punkt-3-ledd-1">opplysninger om hvem som har frembrakt designen hvis det fremgår av den internasjonale registreringen, eller hvis designhaver eller designer har bedt om at navnet føres inn i registeret.</article></article></li></ul></article> <article class="defaultP" margin-top="true">§ 33 skal lyde:</article><article class="futureLegalArticle" data-name="§33" id="kapittel-2-foreslåttparagraf-1"><span class="futureLegalArticleHeader">§ 33. <span class="legalArticleTitle">Dokumentformater, leveringstidspunkt, frister og betalinger</span></span><article class="legalP" id="kapittel-2-foreslåttparagraf-1-ledd-1">Søknad og andre dokumenter kan leveres i papirformat eller elektronisk i samsvar med forskrift om betalinger mv. til Patentstyret og Klagenemnda for industrielle rettigheter.</article><article class="legalP" id="kapittel-2-foreslåttparagraf-1-ledd-2">Bestemmelser om frister, betaling av avgifter og gebyrer og om når et dokument skal regnes som levert med fristavbrytende virkning, er gitt i forskrift om betalinger mv. til Patentstyret og Klagenemda for industrielle rettigheter.</article></article> <article class="defaultP" margin-top="true">§ 36 andre ledd skal lyde:</article><article class="legalP" id="kapittel-2-ledd-6">Dersom gebyr betales innen den frist Patentstyret setter, skal en internasjonal søknad som er levert til Patentstyret oversendes til Det internasjonale byrået slik at den kan være mottatt der innen én måned etter leveringen hos Patentstyret, jf. regel 13 i Genèvereglene.</article></section><section class="section" data-name="kapIII" id="kapittel-3" data-lovdata-URL="LTI/forskrift/2019-06-21-800/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I forskrift 25. juni 2010 nr. 937 til varemerkeloven (varemerkeforskriften) gjøres følgende endringer:</article> <article class="defaultP" margin-top="true">§ 6 overskriften skal lyde:</article><article class="futureLegalArticle" data-name="§6" id="kapittel-3-foreslåttparagraf-1"><span class="futureLegalArticleHeader">§ 6. <span class="legalArticleTitle">Språkkrav</span></span></article> <article class="defaultP" margin-top="true">I § 17 første ledd tredje punktum, § 18 andre ledd andre punktum, § 20 andre ledd andre punktum og § 22 andre ledd tredje punktum skal «avgift» erstattes med «gebyr».</article> <article class="defaultP" margin-top="true">§ 29 andre ledd nr. 21 skal lyde:<ul class="defaultList"><li data-li-identifier="21." data-name="21."><article class="listArticle" id="kapittel-3-foreslåttparagraf-1-punkt-1"><article class="legalP" id="kapittel-3-foreslåttparagraf-1-punkt-1-ledd-1">betalte, utestående og eventuelt tilbakebetalte avgifter og gebyrer</article></article></li></ul></article> <article class="defaultP" margin-top="true">§ 55 skal lyde:</article><article class="futureLegalArticle" data-name="§55" id="kapittel-3-foreslåttparagraf-2"><span class="futureLegalArticleHeader">§ 55. <span class="legalArticleTitle">Dokumentformater, leveringstidspunkt, frister og betalinger</span></span><article class="legalP" id="kapittel-3-foreslåttparagraf-2-ledd-1">Søknad og andre dokumenter kan leveres i papirformat eller elektronisk i samsvar med forskrift om betalinger mv. til Patentstyret og Klagenemnda for industrielle rettigheter.</article><article class="legalP" id="kapittel-3-foreslåttparagraf-2-ledd-2">Bestemmelser om frister, betaling av avgift og gebyr og om når et dokument skal regnes som levert med fristavbrytende virkning er gitt i forskrift om betalinger mv. til Patentstyret og Klagenemnda for industrielle rettigheter.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2019-06-21-800/KAPITTEL_4"><h2 data-text-align="center">IV</h2><ul class="defaultList"><li data-li-identifier="1." data-name="1."><article class="listArticle" id="kapittel-4-punkt-1"><article class="legalP" id="kapittel-4-punkt-1-ledd-1">Forskriften gjelder fra 1. juli 2019.</article></article></li><li data-li-identifier="2." data-name="2."><article class="listArticle" id="kapittel-4-punkt-2"><article class="legalP" id="kapittel-4-punkt-2-ledd-1">Endringen i patentforskriften § 40 gjelder bare for krav om administrativ patentbegrensning som leveres til Patentstyret etter at forskriften har trådt i kraft, og ny § 69a gjelder bare der fristoversittelsen skjer etter at forskriften har trådt i kraft.</article></article></li><li data-li-identifier="3." data-name="3."><article class="listArticle" id="kapittel-4-punkt-3"><article class="legalP" id="kapittel-4-punkt-3-ledd-1">Endringene i designforskriften § 3 og § 5 gjelder bare for søknader som leveres til Patentstyret eller Det internasjonale byrået ved WIPO etter at forskriften har trådt i kraft.</article></article></li></ul></section></main></body></html>