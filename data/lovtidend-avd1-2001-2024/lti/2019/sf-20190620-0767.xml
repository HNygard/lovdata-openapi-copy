<!DOCTYPE html><html lang="no"><head><title>Forskrift om endring i forskrift om tilskudd til konfliktforebyggende tiltak i forholdet mellom reindrift og annen berørt part</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-06-20-767</dd><dt class="dokid">DokumentID</dt><dd class="dokid">LTI/forskrift/2019-06-20-767</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="dateInForce">I kraft fra</dt><dd class="dateInForce">2019-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-06-19-707</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2019-06-21 11:10</dd><dt class="journalNumber">Journalnummer</dt><dd class="journalNumber">2019-0526</dd><dt class="titleShort">Korttittel</dt><dd class="titleShort">Endr. i forskrift om konfliktforebygging i reindrift</dd><dt class="title">Tittel</dt><dd class="title">Forskrift om endring i forskrift om tilskudd til konfliktforebyggende tiltak i forholdet mellom reindrift og annen berørt part</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 20. juni 2019 med hjemmel i Stortingets årlige vedtak om reindriftsavtalen.</dd><dt class="refid">RefID</dt><dd class="refid">forskrift/2019-06-20-767</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilskudd til konfliktforebyggende tiltak i forholdet mellom reindrift og annen berørt part<ul class="tocSubUl"><li>I<ul class="tocSubUl"><li>§ 1. Formål</li><li>§ 2. Part</li><li>§ 3. Vilkår for tilskudd</li><li>§ 4. Særlig om gjerdetiltak</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2019-06-20-767" id="dokument"><h1>Forskrift om endring i forskrift om tilskudd til konfliktforebyggende tiltak i forholdet mellom reindrift og annen berørt part</h1><section class="section" data-name="kapI" id="kapittel-1" data-lovdata-URL="LTI/forskrift/2019-06-20-767/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. juni 2008 nr. 707 om tilskudd til konfliktforebyggende tiltak i forholdet mellom reindrift og annen berørt part gjøres følgende endringer:</article> <article class="defaultP" margin-top="true">§ 1 oppheves.</article> <article class="defaultP" margin-top="true">Ny § 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-1-ledd-1">Formålet med tilskudd til konfliktforebyggende tiltak er å redusere konfliktene mellom reindriften og det øvrige landbruk, samt konflikter knyttet til by og rein.</article></article> <article class="defaultP" margin-top="true">§ 2 oppheves.</article> <article class="defaultP" margin-top="true">Ny § 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Part</span></span><article class="legalP" id="kapittel-1-foreslåttparagraf-2-ledd-1">Partene etter denne forskriften er reindriften ved reinbeitedistrikt eller siida på den ene siden, og enten landbruk og/eller annen berørt part på den andre side.</article></article> <article class="defaultP" margin-top="true">Ny § 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Vilkår for tilskudd</span></span><article class="legalP" id="kapittel-1-foreslåttparagraf-3-ledd-1">Der partene er enige om det, kan det gis tilskudd til bygging av gjerder som verner innmarksareal, kulturbeite, plantefelt, og bebygde områder mot reinbeiting.</article><article class="legalP" id="kapittel-1-foreslåttparagraf-3-ledd-2">Under spesielle forhold kan det gis tilskudd også til andre tiltak som vil virke konfliktdempende i forholdet mellom reindrift og annen part. Ved tiltak overfor andre parter enn landbruk, skal den annen parts finansiering være avklart før søknaden fremmes.</article><article class="legalP" id="kapittel-1-foreslåttparagraf-3-ledd-3">Det omsøkte tiltaket må ha et godkjent kostnadsoverslag over 5&#xa0;000 kroner. Kostnadene skal som hovedregel fordeles likt mellom partene.</article><article class="legalP" id="kapittel-1-foreslåttparagraf-3-ledd-4">Det kan innvilges tilskudd med inntil 80 prosent av godkjent kostnadsoverslag.</article><article class="legalP" id="kapittel-1-foreslåttparagraf-3-ledd-5">Det er et vilkår for tilskudd til gjerde at dette blir vedlikeholdt.</article><article class="legalP" id="kapittel-1-foreslåttparagraf-3-ledd-6">Ved gjerder som skal redusere konflikt mellom jordbruk og reindrift er det et vilkår at det areal som skal vernes blir holdt i hevd.</article></article> <article class="defaultP" margin-top="true">Nåværende § 3 til § 12 blir til § 4 til § 13.</article> <article class="defaultP" margin-top="true">§ 4 overskriften skal lyde:</article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Særlig om gjerdetiltak</span></span></article> <article class="defaultP" margin-top="true">§ 4 første ledd skal lyde:</article><article class="legalP" id="kapittel-1-ledd-2">For gjerdetiltak med flere involverte interessenter på grunneiersiden, skal det opprettes avtale mellom disse om gjennomføring av byggearbeidet og det framtidige vedlikehold. Avtalen skal fastsette hvor stor andel av eventuelle byggekostnader som påhviler hver av partene, samt hvordan arbeids- og kostnadsmessige sider ved vedlikeholdet skal fordeles. Avtalen kan tinglyses som hefte på de aktuelle eiendommer.</article> <article class="defaultP" margin-top="true">§ 7 andre ledd skal lyde:</article><article class="legalP" id="kapittel-1-ledd-3">Sluttutbetalingen kan foretas når ferdigattest/sluttrapport og attestert regnskapssammendrag over utgiftene er godkjent av Fylkesmannen i Trøndelag. For virksomheter som er pålagt revisjonsplikt kreves revidert regnskap over utgiftene.</article></section><section class="section" data-name="kapII" id="kapittel-2" data-lovdata-URL="LTI/forskrift/2019-06-20-767/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I følgende bestemmelser i forskriften skal benevnelsen «Fylkesmannen i Sør-Trøndelag» endres til «Fylkesmannen i Trøndelag»:<ul class="defaultList"><li data-li-identifier="-" data-name="-"><article class="listArticle" id="kapittel-2-ledd-1-punkt-1"><article class="legalP" id="kapittel-2-ledd-1-punkt-1-ledd-1">§ 5 til § 10</article></article></li><li data-li-identifier="-" data-name="-"><article class="listArticle" id="kapittel-2-ledd-1-punkt-2"><article class="legalP" id="kapittel-2-ledd-1-punkt-2-ledd-1">§ 12.</article></article></li></ul></article></section><section class="section" data-name="kapIII" id="kapittel-3" data-lovdata-URL="LTI/forskrift/2019-06-20-767/KAPITTEL_3"><h2 data-text-align="center">III</h2><article class="centeredP" data-text-align="center"><i>Ikrafttredelse</i></article><article class="legalP" id="kapittel-3-ledd-1">Denne forskriften trer i kraft 1. juli 2019.</article></section></main></body></html>