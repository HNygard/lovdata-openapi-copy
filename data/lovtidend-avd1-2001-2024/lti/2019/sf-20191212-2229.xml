<!DOCTYPE html><html lang="no"><head><title>Forskrift om endring i forskrift om opptak, studier og eksamen ved Høgskolen i Molde – Vitenskapelig høgskole i logistikk</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-12-12-2229</dd><dt class="dokid">DokumentID</dt><dd class="dokid">LTI/forskrift/2019-12-12-2229</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2020-02-10</dd><dt class="changesToDocuments">Endrer</dt><dd class="changesToDocuments"><ul><li>forskrift/2015-05-07-540</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li><li>lov/2005-04-01-15/§3-5</li><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§3-8</li><li>lov/2005-04-01-15/§3-9</li><li>lov/2005-04-01-15/§3-10</li><li>lov/2005-04-01-15/§3-11</li><li>lov/2005-04-01-15/§4-2</li><li>lov/2005-04-01-15/§4-5</li><li>lov/2005-04-01-15/§4-7</li><li>lov/2005-04-01-15/§4-8</li><li>lov/2005-04-01-15/§4-10</li><li>lov/2005-04-01-15/§5-2</li><li>lov/2005-04-01-15/§5-3</li><li>forskrift/2017-01-06-13</li><li>forskrift/2005-12-01-1392</li></ul></dd><dt class="dateOfPublication">Kunngjort</dt><dd class="dateOfPublication">2020-02-10 14:30</dd><dt class="journalNumber">Journalnummer</dt><dd class="journalNumber">2020-0121</dd><dt class="titleShort">Korttittel</dt><dd class="titleShort">Endr. i forskrift om opptak mv. ved Høgskolen i Molde</dd><dt class="title">Tittel</dt><dd class="title">Forskrift om endring i forskrift om opptak, studier og eksamen ved Høgskolen i Molde – Vitenskapelig høgskole i logistikk</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Høgskolen i Molde – Vitenskapelig høgskole i logistikk 12. desember 2019 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3, § 3-5, § 3-6, § 3-7, § 3-8, § 3-9, § 3-10, § 3-11, § 4-2, § 4-5, § 4-7, § 4-8, § 4-10, § 5-2 og § 5-3, forskrift 6. januar 2017 nr. 13 om opptak til høgre utdanning og forskrift 1. desember 2005 nr. 1392 om krav til mastergrad.</dd><dt class="refid">RefID</dt><dd class="refid">forskrift/2019-12-12-2229</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak, studier og eksamen ved Høgskolen i Molde – Vitenskapelig høgskole i logistikk<ul class="tocSubUl"><li>I<ul class="tocSubUl"><li>§ 12. Tilknytningskrav og forutsetninger for å tilkjennes ny grad</li><li>§ 18. Bærbar datamaskin</li><li>§ 20. Opprettelse og nedleggelse av studier</li><li>§ 21. Fastsetting av studieplan</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2019-12-12-2229" id="dokument"><h1>Forskrift om endring i forskrift om opptak, studier og eksamen ved Høgskolen i Molde – Vitenskapelig høgskole i logistikk</h1><section class="section" data-name="kapI" id="kapittel-1" data-lovdata-URL="LTI/forskrift/2019-12-12-2229/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 7. mai 2015 nr. 540 om opptak, studier og eksamener ved Høgskolen i Molde – Vitenskapelig høgskole i logistikk gjøres følgende endringer:</article> <article class="defaultP" margin-top="true">§ 5 tredje ledd skal lyde:<ul class="defaultList"><li data-li-identifier="(3)" data-name="(3)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">Dersom det er flere søkere enn antall studieplasser, rangeres søkeren innbyrdes etter oppnådde konkurransepoeng. Konkurransepoeng er summen av: <ul class="defaultList"><li data-li-identifier="A)" data-name="A)"><article class="listArticle" id="kapittel-1-ledd-1-punkt-1-ledd-1-punkt-1"><article class="legalP" id="kapittel-1-ledd-1-punkt-1-ledd-1-punkt-1-ledd-1">Poeng for minstekravsutdanning – karakterpoeng. For bokstavkarakterer benyttes følgende omregningsskala for utregning av vektet gjennomsnitt: A=5, B=4, C=3, D=2, E=1. Tallkarakterer etter gammel standard regnes om etter gjeldende omregningstabell.</article></article></li><li data-li-identifier="B)" data-name="B)"><article class="listArticle" id="kapittel-1-ledd-1-punkt-1-ledd-1-punkt-2"><article class="legalP" id="kapittel-1-ledd-1-punkt-1-ledd-1-punkt-2-ledd-1">Eventuelle tilleggspoeng. Hvilke tilleggspoeng som kan oppnås fastsettes i studieplanen.</article></article></li></ul></article><article class="legalP" id="kapittel-1-ledd-1-punkt-1-ledd-2">Ved poenglikhet avgjøres rekkefølgen ved alder, med den eldste først, spesifisert etter fødselsdato.</article><article class="legalP" id="kapittel-1-ledd-1-punkt-1-ledd-3">Dersom et studieprogram har mer enn en kvote vil beskrivelse av disse framgå av studieplanen.</article><article class="legalP" id="kapittel-1-ledd-1-punkt-1-ledd-4">Individuell og skjønnsmessig vurdering legges til grunn når det ikke finne omregningstabell for en karakterskala, eller det ikke er angitt karakterer eller studiepoeng på vitnemål.</article><article class="legalP" id="kapittel-1-ledd-1-punkt-1-ledd-5">Søkere med utenlandsk utdanning vurderes med grunnlag i vitnemål og dokumentasjon av utdanningsbakgrunn. Det foretas en individuell og skjønnsmessig vurdering når det ikke er mulig å rangere søkerne på grunnlag av karakterer.</article><article class="legalP" id="kapittel-1-ledd-1-punkt-1-ledd-6">Rektor kan fastsette andre rangeringsregler for opptak.</article></article></li></ul></article> <article class="defaultP" margin-top="true">§ 12 skal lyde:</article><article class="futureLegalArticle" data-name="§12" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Tilknytningskrav og forutsetninger for å tilkjennes ny grad</span></span><ul class="defaultList"><li data-li-identifier="(1)" data-name="(1)"><article class="listArticle" id="kapittel-1-foreslåttparagraf-1-punkt-1"><article class="legalP" id="kapittel-1-foreslåttparagraf-1-punkt-1-ledd-1">For at en kandidat skal få utstedt vitnemål for grad fra HiM må minst 60 av studiepoengene, som skal inngå i beregningsgrunnlaget for graden, være avlagt ved HiM.</article></article></li><li data-li-identifier="(2)" data-name="(2)"><article class="listArticle" id="kapittel-1-foreslåttparagraf-1-punkt-2"><article class="legalP" id="kapittel-1-foreslåttparagraf-1-punkt-2-ledd-1">Tilknytningskravet til HiM kan være mindre enn 60 studiepoeng i forbindelse med fellesgrader.</article></article></li><li data-li-identifier="(3)" data-name="(3)"><article class="listArticle" id="kapittel-1-foreslåttparagraf-1-punkt-3"><article class="legalP" id="kapittel-1-foreslåttparagraf-1-punkt-3-ledd-1">En student som tidligere er tildelt en grad, må gjennomføre minst 90 nye studiepoeng på bachelornivå/60 nye studiepoeng på masternivå før det kan utstedes nytt gradsvitnemål. Nye studiepoeng skal inkludere bacheloroppgave eller masteroppgave, eller tilsvarende fordypning. Myndighet til å godkjenne innhold av fordypning i ny grad ligger til dekan. Ny grad tildeles ikke for ny studieretning/spesialisering innenfor samme studieprogram. Kandidaten må opplyse om eventuelle vitnemål utstedt fra annet universitet eller høgskole.</article></article></li></ul></article> <article class="defaultP" margin-top="true">Ny § 18 skal lyde:</article><article class="futureLegalArticle" data-name="§18" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Bærbar datamaskin</span></span><article class="legalP" id="kapittel-1-foreslåttparagraf-2-ledd-1">Studentene skal ha egen standard bærbar datamaskin for bruk i undervisning og vurdering, jf. forskrift om egenbetaling ved universiteter og høyskoler § 3-3 (3). Rektor kan fastsette nærmere bestemmelser om krav til utstyr for bærbar datamaskin.</article></article> <article class="defaultP" margin-top="true">Nåværende § 18 blir ny § 19.</article> <article class="defaultP" margin-top="true">Nåværende § 19 blir ny § 20 og skal lyde:</article><article class="futureLegalArticle" data-name="§20" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">Opprettelse og nedleggelse av studier</span></span><article class="legalP" id="kapittel-1-foreslåttparagraf-3-ledd-1">Høgskolestyret vedtar opprettelse og nedleggelse av studieprogram med omfang på 60 studiepoeng eller mer. Dette gjelder også for eksternt finansierte studier og for fellesgrader med et omfang på 60 studiepoeng eller mer. Avdelingsstyret fatter vedtak om opprettelse og nedleggelse av studier på mindre enn 60 studiepoeng, herunder emner.</article></article> <article class="defaultP" margin-top="true">Nåværende § 20 blir ny § 21 og skal lyde:</article><article class="futureLegalArticle" data-name="§21" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 21</span>. <span class="legalArticleTitle">Fastsetting av studieplan</span></span><ul class="defaultList"><li data-li-identifier="(1)" data-name="(1)"><article class="listArticle" id="kapittel-1-foreslåttparagraf-4-punkt-1"><article class="legalP" id="kapittel-1-foreslåttparagraf-4-punkt-1-ledd-1">Studieutvalget fastsetter prosedyre for internakkreditering av nye studier inkludert mal for studieplaner og emnebeskrivelser i samsvar med krav i forskrift 7. februar 2017 nr. 137 om tilsyn med utdanningskvaliteten i høyere utdanning.</article></article></li><li data-li-identifier="(2)" data-name="(2)"><article class="listArticle" id="kapittel-1-foreslåttparagraf-4-punkt-2"><article class="legalP" id="kapittel-1-foreslåttparagraf-4-punkt-2-ledd-1">Studieplaner og emnebeskrivelser skal godkjennes av avdelingsstyret.</article></article></li><li data-li-identifier="(3)" data-name="(3)"><article class="listArticle" id="kapittel-1-foreslåttparagraf-4-punkt-3"><article class="legalP" id="kapittel-1-foreslåttparagraf-4-punkt-3-ledd-1">Studieutvalget skal internakkreditere nye studier, og kvalitetssikre at nye studieplaner er beskrevet i henhold til godkjent mal. Internakkrediteringsdokumentet og godkjent studieplan skal forelegges styret, før studiet kan lyses ut for opptak.</article></article></li><li data-li-identifier="(4)" data-name="(4)"><article class="listArticle" id="kapittel-1-foreslåttparagraf-4-punkt-4"><article class="legalP" id="kapittel-1-foreslåttparagraf-4-punkt-4-ledd-1">Studie- og emneplaner skal utarbeides med utgangspunkt i et fulltids studieår (60 studiepoeng) som innebærer en arbeidsmengde tilsvarende 1600 arbeidstimer.</article></article></li><li data-li-identifier="(5)" data-name="(5)"><article class="listArticle" id="kapittel-1-foreslåttparagraf-4-punkt-5"><article class="legalP" id="kapittel-1-foreslåttparagraf-4-punkt-5-ledd-1">Dekan fastsetter endringer i studieplaner for de studietilbud som allerede er vedtatt opprettet.</article></article></li><li data-li-identifier="(6)" data-name="(6)"><article class="listArticle" id="kapittel-1-foreslåttparagraf-4-punkt-6"><article class="legalP" id="kapittel-1-foreslåttparagraf-4-punkt-6-ledd-1">Krav om obligatorisk fremmøte til undervisning, gruppesamlinger, obligatoriske arbeidskrav og praksis skal omtales i emnebeskrivelsen.</article></article></li></ul></article> <article class="defaultP" margin-top="true">Etterfølgende nummerering av paragrafer endres.</article></section><section class="section" data-name="kapII" id="kapittel-2" data-lovdata-URL="LTI/forskrift/2019-12-12-2229/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft ved kunngjøringstidspunktet.</article></section></main></body></html>