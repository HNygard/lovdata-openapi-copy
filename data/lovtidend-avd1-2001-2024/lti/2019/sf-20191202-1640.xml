<!DOCTYPE html><html lang="no"><head><title>Forskrift om krav til rapportering av opplysninger om innskytere og innskudd til Bankenes sikringsfond (innskuddsgarantiforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-12-02-1640</dd><dt class="dokid">DokumentID</dt><dd class="dokid">LTI/forskrift/2019-12-02-1640</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2020-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2015-04-10-17/§19-14</li></ul></dd><dt class="dateOfPublication">Kunngjort</dt><dd class="dateOfPublication">2019-12-06 14:25</dd><dt class="journalNumber">Journalnummer</dt><dd class="journalNumber">2019-1037</dd><dt class="titleShort">Korttittel</dt><dd class="titleShort">Innskuddsgarantiforskriften</dd><dt class="title">Tittel</dt><dd class="title">Forskrift om krav til rapportering av opplysninger om innskytere og innskudd til Bankenes sikringsfond (innskuddsgarantiforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Bankenes sikringsfond 2. desember 2019 med hjemmel i lov 10. april 2015 nr. 17 om finansforetak og finanskonsern (finansforetaksloven) § 19-14 første og annet ledd.</dd><dt class="refid">RefID</dt><dd class="refid">forskrift/2019-12-02-1640</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om krav til rapportering av opplysninger om innskytere og innskudd til Bankenes sikringsfond (innskuddsgarantiforskriften)<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Opplysningsplikt</li><li>§ 4. Systemkrav. Format</li><li>§ 5. Inndeling av kundelister</li><li>§ 6. Lister med kundeopplysninger</li><li>§ 7. Særskilt merking av innskudd</li><li>§ 8. Tilleggskrav ved utilgjengelig innskudd</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2019-12-02-1640" id="dokument"><h1>Forskrift om krav til rapportering av opplysninger om innskytere og innskudd til Bankenes sikringsfond (innskuddsgarantiforskriften)</h1><article class="legalArticle" data-lovdata-URL="LTI/forskrift/2019-12-02-1640/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å bidra til at Bankenes sikringsfond kan foreta korrekt og rettidig utbetaling av garanterte innskudd i samsvar med bestemmelsene i finansforetaksloven kapittel 19, samt beregne eventuelt bidrag fra innskuddsgarantifondet ved krisehåndtering etter kapittel 20.</article></article><article class="legalArticle" data-lovdata-URL="LTI/forskrift/2019-12-02-1640/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder for medlemmer av innskuddsgarantiordningen, i samsvar med finansforetaksloven § 19-2.</article></article><article class="legalArticle" data-lovdata-URL="LTI/forskrift/2019-12-02-1640/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Opplysningsplikt</span></h2><article class="numberedLegalP" data-numerator="1" id="paragraf-3-nummer-1">(1) Medlemsforetakene skal til enhver tid kunne fremlegge opplysninger om innskytere og kvalifiserte innskudd i samsvar med kravene i denne forskriften.</article><article class="numberedLegalP" data-numerator="2" id="paragraf-3-nummer-2">(2) Medlemsforetakene skal produsere og oversende lister i samsvar med § 4–§ 8 på forespørsel fra Bankenes sikringsfond, innen frister fastsatt av Bankenes sikringsfond. I situasjoner der innskudd er blitt utilgjengelige gjelder fristene i § 8.</article><article class="numberedLegalP" data-numerator="3" id="paragraf-3-nummer-3">(3) Samtidig med oversendelse av lister i samsvar § 4–§ 8 skal medlemsforetaket gi utfyllende forklaring til innholdet i listene i eget følgeskriv, herunder forklaring til merking etter § 7, i skjema fastsatt av Bankenes sikringsfond.</article><article class="numberedLegalP" data-numerator="4" id="paragraf-3-nummer-4">(4) Opplysningene skal kvalitetssikres før oversendelse. Dersom medlemsforetaket oppdager feil i listene etter oversendelse, skal Bankenes sikringsfond varsles umiddelbart. Korrigerte lister skal oversendes så snart som mulig.</article></article><article class="legalArticle" data-lovdata-URL="LTI/forskrift/2019-12-02-1640/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Systemkrav. Format</span></h2><article class="numberedLegalP" data-numerator="1" id="paragraf-4-nummer-1">(1) Medlemsforetakene skal ha systemer som:<ul class="defaultList"><li data-li-identifier="a." data-name="a."><article class="listArticle" id="paragraf-4-nummer-1-punkt-1"><article class="legalP" id="paragraf-4-nummer-1-punkt-1-ledd-1">til enhver tid kan produsere elektronisk lesbare datafiler med lister i samsvar med kravene i § 4–§ 8.</article></article></li><li data-li-identifier="b." data-name="b."><article class="listArticle" id="paragraf-4-nummer-1-punkt-2"><article class="legalP" id="paragraf-4-nummer-1-punkt-2-ledd-1">produserer datafiler i XML, eller i et annet format godkjent av Bankenes sikringsfond. Formatet skal ha en struktur som fastsatt av Bankenes sikringsfond. For XML er dette definert ved en XSD fil.</article></article></li><li data-li-identifier="c." data-name="c."><article class="listArticle" id="paragraf-4-nummer-1-punkt-3"><article class="legalP" id="paragraf-4-nummer-1-punkt-3-ledd-1">jevnlig oppdaterer opplysninger i listene som angitt i § 6 og § 7. Oppdatering skal gjennomføres før enhver oversendelse av lister til Bankenes sikringsfond.</article></article></li></ul></article><article class="numberedLegalP" data-numerator="2" id="paragraf-4-nummer-2">(2) Datafiler skal oversendes på de måter som til enhver tid er gjort tilgjengelig av Bankenes sikringsfond. Datafiler som oversendes elektronisk skal være beskyttet av en krypteringsløsning godkjent av Bankenes sikringsfond.</article></article><article class="legalArticle" data-lovdata-URL="LTI/forskrift/2019-12-02-1640/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Inndeling av kundelister</span></h2><article class="numberedLegalP" data-numerator="1" id="paragraf-5-nummer-1">(1) Medlemsforetakene skal for kunder i virksomheten i Norge, inndele kundeopplysninger som følger:<ul class="defaultList"><li data-li-identifier="a." data-name="a."><article class="listArticle" id="paragraf-5-nummer-1-punkt-1"><article class="legalP" id="paragraf-5-nummer-1-punkt-1-ledd-1">liste med alle kunder definert som ikke–finansielle foretak (sektorkode 11100 t.o.m. sektorkode 25000)</article></article></li><li data-li-identifier="b." data-name="b."><article class="listArticle" id="paragraf-5-nummer-1-punkt-2"><article class="legalP" id="paragraf-5-nummer-1-punkt-2-ledd-1">liste med alle kunder definert som finansielle foretak (sektorkode 31000 t.o.m. sektorkode 57009)</article></article></li><li data-li-identifier="c." data-name="c."><article class="listArticle" id="paragraf-5-nummer-1-punkt-3"><article class="legalP" id="paragraf-5-nummer-1-punkt-3-ledd-1">liste med alle kunder definert som stats- og trygdeforvaltningen, kommuneforvaltningen, ideelle organisasjoner, personlig næringsdrivende samt borettslag o.l. (sektorkode 61000 t.o.m. sektorkode 83000)</article></article></li><li data-li-identifier="d." data-name="d."><article class="listArticle" id="paragraf-5-nummer-1-punkt-4"><article class="legalP" id="paragraf-5-nummer-1-punkt-4-ledd-1">liste med alle kunder definert som lønnstakere, pensjonister, trygdede, studenter o.a. (sektorkode 85000)</article></article></li><li data-li-identifier="e." data-name="e."><article class="listArticle" id="paragraf-5-nummer-1-punkt-5"><article class="legalP" id="paragraf-5-nummer-1-punkt-5-ledd-1">liste med utenlandske sektorer (sektorkode 91000 t.o.m. sektorkode 98000)</article></article></li><li data-li-identifier="f." data-name="f."><article class="listArticle" id="paragraf-5-nummer-1-punkt-6"><article class="legalP" id="paragraf-5-nummer-1-punkt-6-ledd-1">liste med alle kunder definert som ufordelt (sektorkode 08000).</article></article></li></ul></article><article class="numberedLegalP" data-numerator="2" id="paragraf-5-nummer-2">(2) For medlemsforetak som driver virksomhet utenfor Norge, skal det utarbeides lister som følger:<ul class="defaultList"><li data-li-identifier="a." data-name="a."><article class="listArticle" id="paragraf-5-nummer-2-punkt-1"><article class="legalP" id="paragraf-5-nummer-2-punkt-1-ledd-1">Medlemsforetak som tar imot innskudd i annen stat gjennom grensekryssende virksomhet skal utarbeide separate lister med innskudd fordelt pr. stat.</article></article></li><li data-li-identifier="b." data-name="b."><article class="listArticle" id="paragraf-5-nummer-2-punkt-2"><article class="legalP" id="paragraf-5-nummer-2-punkt-2-ledd-1">Medlemsforetak som driver virksomhet gjennom filial i annen stat skal utarbeide separate lister med innskudd fordelt pr. stat. EØS-stater skal merkes særskilt.</article></article></li><li data-li-identifier="c." data-name="c."><article class="listArticle" id="paragraf-5-nummer-2-punkt-3"><article class="legalP" id="paragraf-5-nummer-2-punkt-3-ledd-1">Innskytere som har innskudd i to eller flere stater spesifiseres på egen liste, i tillegg til at innskyterne skal fremkomme på lister som nevnt i første ledd bokstav a) til f) og i annet ledd bokstav a) og b).</article></article></li></ul></article></article><article class="legalArticle" data-lovdata-URL="LTI/forskrift/2019-12-02-1640/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Lister med kundeopplysninger</span></h2><article class="numberedLegalP" data-numerator="1" id="paragraf-6-nummer-1">(1) Lister med kundeopplysninger skal inneholde følgende:<ul class="defaultList"><li data-li-identifier="a." data-name="a."><article class="listArticle" id="paragraf-6-nummer-1-punkt-1"><article class="legalP" id="paragraf-6-nummer-1-punkt-1-ledd-1">sektorkode</article></article></li><li data-li-identifier="b." data-name="b."><article class="listArticle" id="paragraf-6-nummer-1-punkt-2"><article class="legalP" id="paragraf-6-nummer-1-punkt-2-ledd-1">sikker identifikasjon (personnummer, organisasjonsnummer, D-nummer mv.)</article></article></li><li data-li-identifier="c." data-name="c."><article class="listArticle" id="paragraf-6-nummer-1-punkt-3"><article class="legalP" id="paragraf-6-nummer-1-punkt-3-ledd-1">navn</article></article></li><li data-li-identifier="d." data-name="d."><article class="listArticle" id="paragraf-6-nummer-1-punkt-4"><article class="legalP" id="paragraf-6-nummer-1-punkt-4-ledd-1">adresse</article></article></li><li data-li-identifier="e." data-name="e."><article class="listArticle" id="paragraf-6-nummer-1-punkt-5"><article class="legalP" id="paragraf-6-nummer-1-punkt-5-ledd-1">postnummer</article></article></li><li data-li-identifier="f." data-name="f."><article class="listArticle" id="paragraf-6-nummer-1-punkt-6"><article class="legalP" id="paragraf-6-nummer-1-punkt-6-ledd-1">poststed</article></article></li><li data-li-identifier="g." data-name="g."><article class="listArticle" id="paragraf-6-nummer-1-punkt-7"><article class="legalP" id="paragraf-6-nummer-1-punkt-7-ledd-1">land</article></article></li><li data-li-identifier="h." data-name="h."><article class="listArticle" id="paragraf-6-nummer-1-punkt-8"><article class="legalP" id="paragraf-6-nummer-1-punkt-8-ledd-1">mobilnummer</article></article></li><li data-li-identifier="i." data-name="i."><article class="listArticle" id="paragraf-6-nummer-1-punkt-9"><article class="legalP" id="paragraf-6-nummer-1-punkt-9-ledd-1">e-postadresse</article></article></li><li data-li-identifier="j." data-name="j."><article class="listArticle" id="paragraf-6-nummer-1-punkt-10"><article class="legalP" id="paragraf-6-nummer-1-punkt-10-ledd-1">innskyterens språkpreferanse</article></article></li><li data-li-identifier="k." data-name="k."><article class="listArticle" id="paragraf-6-nummer-1-punkt-11"><article class="legalP" id="paragraf-6-nummer-1-punkt-11-ledd-1">kontonummer (alle kontonummer skal spesifiseres pr kunde og valutakontoer skal inkluderes)</article></article></li><li data-li-identifier="l." data-name="l."><article class="listArticle" id="paragraf-6-nummer-1-punkt-12"><article class="legalP" id="paragraf-6-nummer-1-punkt-12-ledd-1">kontotype (intern benevnelse)</article></article></li><li data-li-identifier="m." data-name="m."><article class="listArticle" id="paragraf-6-nummer-1-punkt-13"><article class="legalP" id="paragraf-6-nummer-1-punkt-13-ledd-1">valutakode slik som spesifisert i ISO 4217</article></article></li><li data-li-identifier="n." data-name="n."><article class="listArticle" id="paragraf-6-nummer-1-punkt-14"><article class="legalP" id="paragraf-6-nummer-1-punkt-14-ledd-1">eierandel</article></article></li><li data-li-identifier="o." data-name="o."><article class="listArticle" id="paragraf-6-nummer-1-punkt-15"><article class="legalP" id="paragraf-6-nummer-1-punkt-15-ledd-1">debetsaldo (gjeld)</article></article></li><li data-li-identifier="p." data-name="p."><article class="listArticle" id="paragraf-6-nummer-1-punkt-16"><article class="legalP" id="paragraf-6-nummer-1-punkt-16-ledd-1">debetrenter (gjeldsrenter)</article></article></li><li data-li-identifier="q." data-name="q."><article class="listArticle" id="paragraf-6-nummer-1-punkt-17"><article class="legalP" id="paragraf-6-nummer-1-punkt-17-ledd-1">debetsaldo inkludert renter (gjeld inkludert gjeldsrenter)</article></article></li><li data-li-identifier="r." data-name="r."><article class="listArticle" id="paragraf-6-nummer-1-punkt-18"><article class="legalP" id="paragraf-6-nummer-1-punkt-18-ledd-1">kreditsaldo (innskudd)</article></article></li><li data-li-identifier="s." data-name="s."><article class="listArticle" id="paragraf-6-nummer-1-punkt-19"><article class="legalP" id="paragraf-6-nummer-1-punkt-19-ledd-1">kreditrenter (innskuddsrenter)</article></article></li><li data-li-identifier="t." data-name="t."><article class="listArticle" id="paragraf-6-nummer-1-punkt-20"><article class="legalP" id="paragraf-6-nummer-1-punkt-20-ledd-1">kreditsaldo inkludert kreditrenter (innskudd inkludert innskuddsrenter)</article></article></li><li data-li-identifier="u." data-name="u."><article class="listArticle" id="paragraf-6-nummer-1-punkt-21"><article class="legalP" id="paragraf-6-nummer-1-punkt-21-ledd-1">banken har foretatt motregning, jf. finansforetaksloven § 19-6 (J/N)</article></article></li><li data-li-identifier="v." data-name="v."><article class="listArticle" id="paragraf-6-nummer-1-punkt-22"><article class="legalP" id="paragraf-6-nummer-1-punkt-22-ledd-1">konto med disposisjonsbegrensning ved vedtak i samsvar med § 8 (J/N)</article></article></li><li data-li-identifier="w." data-name="w."><article class="listArticle" id="paragraf-6-nummer-1-punkt-23"><article class="legalP" id="paragraf-6-nummer-1-punkt-23-ledd-1">konto omfatter kvalifisert innskudd, jf. finansforetaksloven § 19-3 (2) (J/N).</article></article></li></ul></article><article class="numberedLegalP" data-numerator="2" id="paragraf-6-nummer-2">(2) Alle beløp skal angis med den andelen som tilsvarer kundens eierandel av innskudd og gjeld.</article><article class="numberedLegalP" data-numerator="3" id="paragraf-6-nummer-3">(3) Alle beløp skal angis i den valuta innskuddet eller gjelden lyder på.</article><article class="numberedLegalP" data-numerator="4" id="paragraf-6-nummer-4">(4) Debetsaldo (gjeld) skal angis med negativt fortegn og kreditsaldo (innskudd) skal angis med positivt fortegn.</article></article><article class="legalArticle" data-lovdata-URL="LTI/forskrift/2019-12-02-1640/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Særskilt merking av innskudd</span></h2><article class="legalP" id="paragraf-7-ledd-1">Følgende informasjon skal angis særskilt i listene:<ul class="defaultList"><li data-li-identifier="a." data-name="a."><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">klientkontoer</article></article></li><li data-li-identifier="b." data-name="b."><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">felles innskuddskontoer</article></article></li><li data-li-identifier="c." data-name="c."><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">innskudd som kredittinstitusjon ikke har for egen regning og risiko</article></article></li><li data-li-identifier="d." data-name="d."><article class="listArticle" id="paragraf-7-ledd-1-punkt-4"><article class="legalP" id="paragraf-7-ledd-1-punkt-4-ledd-1">innskudd som er knyttet til individuelle pensjonsordninger eller kollektive tjenestepensjonsordninger for små og mellomstore bedrifter</article></article></li><li data-li-identifier="e." data-name="e."><article class="listArticle" id="paragraf-7-ledd-1-punkt-5"><article class="legalP" id="paragraf-7-ledd-1-punkt-5-ledd-1">kontoer uten kundeinitierte transaksjoner de siste 24 månedene (kontoer som har stått uendret i løpet av de siste 24 månedene)</article></article></li><li data-li-identifier="f." data-name="f."><article class="listArticle" id="paragraf-7-ledd-1-punkt-6"><article class="legalP" id="paragraf-7-ledd-1-punkt-6-ledd-1">innskudd med ukjent innskyter</article></article></li><li data-li-identifier="g." data-name="g."><article class="listArticle" id="paragraf-7-ledd-1-punkt-7"><article class="legalP" id="paragraf-7-ledd-1-punkt-7-ledd-1">informasjon om type disposisjonsbegrensning som angitt i § 6 (1) bokstav v).</article></article></li></ul></article></article><article class="legalArticle" data-lovdata-URL="LTI/forskrift/2019-12-02-1640/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilleggskrav ved utilgjengelig innskudd</span></h2><article class="numberedLegalP" data-numerator="1" id="paragraf-8-nummer-1">(1) Kravene i forskriften gjelder også etter at det er truffet vedtak som innebærer at innskudd i medlemsforetaket er blitt utilgjengelig for innskyter, jf. finansforetaksloven § 19-5, eller det er iverksatt tilsvarende tiltak i annen stat for medlemsforetak som er filial av utenlandsk kredittinstitusjon.</article><article class="numberedLegalP" data-numerator="2" id="paragraf-8-nummer-2">(2) Medlemsforetak skal i situasjon som nevnt i første ledd produsere lister som viser saldo pr. tidspunkt for vedtak om avvikling ved offentlig administrasjon. Produksjon av lister som nevnt i første ledd skal gjennomføres etter siste interbankoppgjør andre arbeidsdag (dag 2) etter tidspunkt for vedtaket. Dette slik at alle kjente transaksjoner før vedtaket om avvikling er bokført. Listene skal oversendes Bankenes sikringsfond senest kl. 12:00 tredje arbeidsdag etter vedtaket.</article></article><article class="legalArticle" data-lovdata-URL="LTI/forskrift/2019-12-02-1640/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft 1. juli 2020.</article></article></main></body></html>