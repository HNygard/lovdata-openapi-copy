<!DOCTYPE html><html lang="no"><head><title>Forskrift om endring i forskrift om nasjonal retningslinje for sykepleierutdanning</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-10-23-1405</dd><dt class="dokid">DokumentID</dt><dd class="dokid">LTI/forskrift/2019-10-23-1405</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2019-12-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2019-03-15-412</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-2</li></ul></dd><dt class="dateOfPublication">Kunngjort</dt><dd class="dateOfPublication">2019-10-24 14:30</dd><dt class="journalNumber">Journalnummer</dt><dd class="journalNumber">2019-0883</dd><dt class="titleShort">Korttittel</dt><dd class="titleShort">Endr. i forskrift om nasjonal retningslinje for sykepleierutdanning</dd><dt class="title">Tittel</dt><dd class="title">Forskrift om endring i forskrift om nasjonal retningslinje for sykepleierutdanning</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 23. oktober 2019 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-2 andre ledd.</dd><dt class="refid">RefID</dt><dd class="refid">forskrift/2019-10-23-1405</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om nasjonal retningslinje for sykepleierutdanning<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2019-10-23-1405" id="dokument"><h1>Forskrift om endring i forskrift om nasjonal retningslinje for sykepleierutdanning</h1><section class="section" data-name="kapI" id="kapittel-1" data-lovdata-URL="LTI/forskrift/2019-10-23-1405/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. mars 2019 nr. 412 om nasjonal retningslinje for sykepleierutdanning gjøres følgende endringer:</article> <article class="defaultP" margin-top="true">§ 5 e) skal lyde:</article><article class="legalP" id="kapittel-1-ledd-2">kan anvende kunnskap for å iverksette tiltak ved subakutte og akutte hendelser, samt utøve hjerte- og lungeredning med hjertestarter</article> <article class="defaultP" margin-top="true">§ 22 nytt tredje ledd skal lyde:</article><article class="legalP" id="kapittel-1-ledd-3">Det skal avholdes en obligatorisk nasjonal deleksamen i løpet av utdanningen. NOKUT skal i samråd med institusjonene fastsette fag/emne, omfang, tidspunkt mv. for deleksamenen.</article> <article class="defaultP" margin-top="true">§ 23 femte ledd skal lyde:</article><article class="legalP" id="kapittel-1-ledd-4">Praksisstudienes omfang skal være i tråd med direktiv 2005/36/EF om godkjenninger av yrkeskvalifikasjoner, med senere endringer herunder direktiv 2013/55/EU. For å sikre kvalitet og kontinuitet skal praksisstudiene ha minimum to perioder av minst syv ukers varighet, hvorav én periode skal være i kommunale helse- og omsorgstjenester og én periode i spesialisthelsetjenesten. De to periodene må inkludere døgnkontinuerlig oppfølging av pasienter. Det bør legges til rette for at studenten får erfaring med både poliklinisk-, dag- og døgnbehandling i pasientens behandlingskjede i spesialisthelsetjenesten.</article></section><section class="section" data-name="kapII" id="kapittel-2" data-lovdata-URL="LTI/forskrift/2019-10-23-1405/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. desember 2019.</article></section></main></body></html>