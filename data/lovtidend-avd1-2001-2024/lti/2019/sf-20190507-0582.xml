<!DOCTYPE html><html lang="no"><head><title>Forskrift om endring i forskrift om anvendelse av forholdstall når et medlem av Statens pensjonskasse og enkelte andre pensjonsordninger har ny pensjonsopptjening etter fylte 67 år</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-05-07-582</dd><dt class="dokid">DokumentID</dt><dd class="dokid">LTI/forskrift/2019-05-07-582</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="dateInForce">I kraft fra</dt><dd class="dateInForce">2019-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-11-30-1492</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1949-07-28-26/§24</li><li>lov/1953-06-26-11/§8a</li><li>lov/1957-07-06-26/§30</li><li>lov/1962-06-22-12/§10a</li></ul></dd><dt class="dateOfPublication">Kunngjort</dt><dd class="dateOfPublication">2019-05-09 16:00</dd><dt class="journalNumber">Journalnummer</dt><dd class="journalNumber">2019-0349</dd><dt class="titleShort">Korttittel</dt><dd class="titleShort">Endr. i forskrift om forholdstall ved ny opptjening</dd><dt class="title">Tittel</dt><dd class="title">Forskrift om endring i forskrift om anvendelse av forholdstall når et medlem av Statens pensjonskasse og enkelte andre pensjonsordninger har ny pensjonsopptjening etter fylte 67 år</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 7. mai 2019 med hjemmel i lov 28. juli 1949 nr. 26 om Statens pensjonskasse § 24 femte ledd, lov 26. juni 1953 nr. 11 om pensjonsordning for apotekvirksomhet mv. § 8a femte ledd, lov 6. juli 1957 nr. 26 om samordning av pensjons- og trygdeytelser (samordningsloven) § 30 og lov 22. juni 1962 nr. 12 om pensjonsordning for sykepleiere § 10a femte ledd.</dd><dt class="refid">RefID</dt><dd class="refid">forskrift/2019-05-07-582</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om anvendelse av forholdstall når et medlem av Statens pensjonskasse og enkelte andre pensjonsordninger har ny pensjonsopptjening etter fylte 67 år<ul class="tocSubUl"><li>I<ul class="tocSubUl"><li>§ 2. Fastsetting av vektet justeringstall</li><li>§ 3. Fastsetting av vektet forholdstall og/eller delingstall i samordningsfradraget for alderspensjon fra folketrygden</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2019-05-07-582" id="dokument"><h1>Forskrift om endring i forskrift om anvendelse av forholdstall når et medlem av Statens pensjonskasse og enkelte andre pensjonsordninger har ny pensjonsopptjening etter fylte 67 år</h1><section class="section" data-name="kapI" id="kapittel-1" data-lovdata-URL="LTI/forskrift/2019-05-07-582/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 30. november 2010 nr. 1492 om anvendelse av forholdstall når et medlem av Statens pensjonskasse og enkelte andre pensjonsordninger har ny pensjonsopptjening etter fylte 67 år gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om levealdersjustering av alderspensjon når et medlem av Statens pensjonskasse og enkelte andre pensjonsordninger har ny pensjonsopptjening etter fylte 67 år</i></article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader">§ 2. <span class="legalArticleTitle">Fastsetting av vektet justeringstall</span></span><article class="legalP" id="kapittel-1-foreslåttparagraf-1-ledd-1">Når medlemmet som nevnt i § 1 senere fratrer stillingen, skal det fastsettes et vektet justeringstall for dette pensjonsuttaket.</article><article class="legalP" id="kapittel-1-foreslåttparagraf-1-ledd-2">Det vektede justeringstallet fastsettes ved å multiplisere justeringstallet ved første uttakstidspunkt, begrenset til 67 år eller senere, med justeringstallet på det senere uttakstidspunktet, og deretter dividere med justeringstallet på tidspunktet da medlemmet gjeninntrådte i stillingen.</article><article class="legalP" id="kapittel-1-foreslåttparagraf-1-ledd-3">Det vektede justeringstallet kan likevel ikke være lavere enn 1,000, jf. lov om Statens pensjonskasse § 24 tredje ledd andre punktum. For årskullene fra og med 1954-kullet til og med 1962-kullet gjelder likevel bestemmelsene i lov om Statens pensjonskasse § 24 tredje ledd tredje og fjerde punktum.</article></article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-2"><span class="futureLegalArticleHeader">§ 3. <span class="legalArticleTitle">Fastsetting av vektet forholdstall og/eller delingstall i samordningsfradraget for alderspensjon fra folketrygden</span></span><article class="legalP" id="kapittel-1-foreslåttparagraf-2-ledd-1">Samtidig som det beregnes vektet justeringstall etter § 2, skal det fastsettes vektet forholdstall/delingstall for samordningsfradraget. Forholdstall gjelder for årskull født før 1954, delingstall gjelder for årskull født etter 1962, mens det for årskullene født i årene fra 1954 til 1962 benyttes en andel av både forholdstall og delingstall, jf. fordelingen fastsatt i samordningsloven § 24b første ledd. Det vektede tallet fastsettes ved å multiplisere forholdstallet/delingstallet ved første samordningstidspunkt, med forholdstallet/delingstallet på det senere samordningstidspunktet og deretter dividere med forholdstallet/delingstallet på tidspunktet da medlemmet gjeninntrådte i stillingen.</article></article> <article class="defaultP" margin-top="true">Nåværende § 3 blir ny § 4.</article></section><section class="section" data-name="kapII" id="kapittel-2" data-lovdata-URL="LTI/forskrift/2019-05-07-582/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft fra 1. juli 2019.</article></section></main></body></html>