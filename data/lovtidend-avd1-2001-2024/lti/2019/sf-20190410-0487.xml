<!DOCTYPE html><html lang="no"><head><title>Forskrift om endring i forskrift om mekling etter ekteskapsloven og barneloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-04-10-487</dd><dt class="dokid">DokumentID</dt><dd class="dokid">LTI/forskrift/2019-04-10-487</dd><dt class="ministry">Departement</dt><dd class="ministry"><ul><li>Barne- og likestillingsdepartementet</li></ul></dd><dt class="dateInForce">I kraft fra</dt><dd class="dateInForce">2019-05-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-12-18-1478</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-04-08-7/§51</li><li>lov/1981-04-08-7/§56</li><li>lov/1991-07-04-47/§26</li></ul></dd><dt class="dateOfPublication">Kunngjort</dt><dd class="dateOfPublication">2019-04-11 14:15</dd><dt class="journalNumber">Journalnummer</dt><dd class="journalNumber">2019-0293</dd><dt class="titleShort">Korttittel</dt><dd class="titleShort">Endr. i forskrift om mekling etter ekteskapsloven og barneloven</dd><dt class="title">Tittel</dt><dd class="title">Forskrift om endring i forskrift om mekling etter ekteskapsloven og barneloven</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Barne- og likestillingsdepartementet 10. april 2019 med hjemmel i lov 8. april 1981 nr. 7 om barn og foreldre (barnelova) § 51 og § 56 og lov 4. juli 1991 nr. 47 om ekteskap § 26.</dd><dt class="refid">RefID</dt><dd class="refid">forskrift/2019-04-10-487</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om mekling etter ekteskapsloven og barneloven<ul class="tocSubUl"><li>I<ul class="tocSubUl"><li>§ 8a. Unntak fra kravet om meklingsattest ved alvorlig vold eller overgrep mot egne barn</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2019-04-10-487" id="dokument"><h1>Forskrift om endring i forskrift om mekling etter ekteskapsloven og barneloven</h1><section class="section" data-name="kapI" id="kapittel-1" data-lovdata-URL="LTI/forskrift/2019-04-10-487/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 18. desember 2006 nr. 1478 om mekling etter ekteskapsloven og barneloven gjøres følgende endringer:</article> <article class="defaultP" margin-top="true">§ 7 andre ledd skal lyde:</article><article class="legalP" id="kapittel-1-ledd-2">En forelder plikter likevel ikke å møte dersom tvingende grunner gjør seg gjeldende. Mekler avgjør hvorvidt tvingende grunner foreligger. Foreldre plikter heller ikke å møte til mekling dersom en av foreldrene er dømt for alvorlig vold eller overgrep mot egne barn, jf. § 8a. Er parten som ikke har begjært mekling, bosatt i utlandet, kreves ikke mekling for denne forelderen. Der begge foreldre eller den som begjærer mekling bor i utlandet, kan Barne-, ungdoms- og familieetaten i særlige tilfeller gi unntak fra møteplikten. Det er ikke meklingsplikt etter samboerbrudd hvis en eller begge av foreldrene er bosatt i utlandet ved samlivsbruddet.</article> <article class="defaultP" margin-top="true">Ny § 8a skal lyde:</article><article class="futureLegalArticle" data-name="§8a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8a</span>. <span class="legalArticleTitle">Unntak fra kravet om meklingsattest ved alvorlig vold eller overgrep mot egne barn</span></span><article class="legalP" id="kapittel-1-foreslåttparagraf-1-ledd-1">Kravet om meklingsattest etter barneloven § 56 andre ledd gjelder ikke der en forelder er dømt for alvorlig vold eller overgrep mot egne barn etter straffeloven § 253 (tvangsekteskap), § 255 (grov frihetsberøvelse), § 258 (grov menneskehandel), § 259 (slaveri), § 274 (grov kroppsskade), § 275 (drap), § 283 (grov mishandling i nære relasjoner), § 285 (grov kjønnslemlestelse), § 291 (voldtekt), § 294 (grovt uaktsom voldtekt), § 299 (voldtekt av barn under 14 år), § 302 (seksuell omgang med barn mellom 14 og 16 år), § 312 (incest) eller § 314 (seksuell omgang mellom nærstående). Første punktum gjelder tilsvarende ved overføring til tvungent psykisk helsevern eller idømmelse av tvungen omsorg. Som egne barn regnes biologiske barn, adopterte barn, fosterbarn, stebarn eller person under 18 år som står under hans eller hennes omsorg, myndighet eller oppsikt.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2019-04-10-487/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. mai 2019.</article></section></main></body></html>