<!DOCTYPE html><html lang="no"><head><title>Forskrift om tilskudd til bransjeprogrammer under Intensjonsavtalen om et mer inkluderende arbeidsliv 2019–2022 (IA-avtalen)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-12-20-2069</dd><dt class="dokid">DokumentID</dt><dd class="dokid">LTI/forskrift/2019-12-20-2069</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="dateInForce">I kraft fra</dt><dd class="dateInForce">2020-01-01 – 2022-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2019-12-30 15:05</dd><dt class="journalNumber">Journalnummer</dt><dd class="journalNumber">2019-1366</dd><dt class="titleShort">Korttittel</dt><dd class="titleShort">Forskrift om tilskudd til bransjeprogrammer under IA-avtalen</dd><dt class="title">Tittel</dt><dd class="title">Forskrift om tilskudd til bransjeprogrammer under Intensjonsavtalen om et mer inkluderende arbeidsliv 2019–2022 (IA-avtalen)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 20. desember 2019 med hjemmel i Stortingets årlige budsjettvedtak, jf. kapittel 601 post 71.</dd><dt class="refid">RefID</dt><dd class="refid">forskrift/2019-12-20-2069</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til bransjeprogrammer under Intensjonsavtalen om et mer inkluderende arbeidsliv 2019–2022 (IA-avtalen)<ul class="tocSubUl"><li>§ 1. Formål</li><li>§ 2. Tilskuddsmottaker</li><li>§ 3. Hva det gis tilskudd til</li><li>§ 4. Tilskuddsforvalter</li><li>§ 5. Krav til årsrapportering</li><li>§ 6. Krav til halvårsrapportering</li><li>§ 7. Søknad om tilskudd</li><li>§ 8. Søknadsbehandling</li><li>§ 9. Beregning av tilskudd</li><li>§ 10. Utbetaling</li><li>§ 11. Kontroll</li><li>§ 12. Stans i utbetaling og tilbakebetaling</li><li>§ 13. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2019-12-20-2069" id="dokument"><h1>Forskrift om tilskudd til bransjeprogrammer under Intensjonsavtalen om et mer inkluderende arbeidsliv 2019–2022 (IA-avtalen)</h1><article class="legalArticle" data-lovdata-URL="LTI/forskrift/2019-12-20-2069/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Ordningen skal gi tilskudd til iverksettelse og gjennomføring av målrettede tiltak for å redusere sykefravær og frafall fra arbeidslivet i regi av bransjeprogrammer under IA-avtalen.</article></article><article class="legalArticle" data-lovdata-URL="LTI/forskrift/2019-12-20-2069/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tilskuddsmottaker</span></h2><article class="legalP" id="paragraf-2-ledd-1">Tilskudd gis til bransjeprogrammer under IA-avtalen. Organisasjonen som leder styringsgruppen for det enkelte bransjeprogram setter frem søknad og mottar tilskudd, jf. § 8 og § 10.</article></article><article class="legalArticle" data-lovdata-URL="LTI/forskrift/2019-12-20-2069/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Hva det gis tilskudd til</span></h2><article class="legalP" id="paragraf-3-ledd-1">Tilskudd skal dekke utgifter til målrettede bransjetiltak hvor hovedformålet er å redusere sykefravær og frafall fra arbeidslivet. Tilskuddet kan også dekke administrative utgifter knyttet til drift av bransjeprogrammene.</article></article><article class="legalArticle" data-lovdata-URL="LTI/forskrift/2019-12-20-2069/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilskuddsforvalter</span></h2><article class="legalP" id="paragraf-4-ledd-1">Arbeidstilsynet er tilskuddsforvalter og behandler søknader om tilskudd etter § 8 og foretar utbetaling etter § 10.</article></article><article class="legalArticle" data-lovdata-URL="LTI/forskrift/2019-12-20-2069/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav til årsrapportering</span></h2><article class="legalP" id="paragraf-5-ledd-1">Tilskuddsmottaker skal innen 1. april rapportere til Arbeidstilsynet for foregående år. Årsrapporteringen skal inneholde<ul class="defaultList"><li data-li-identifier="a)" data-name="a)"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">status og redegjørelse for gjennomførte tiltak i programplanen</article></article></li><li data-li-identifier="b)" data-name="b)"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">begrunnelse for valg av tiltak</article></article></li><li data-li-identifier="c)" data-name="c)"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">beskrivelse av tiltakenes omfang og nedslagsfelt</article></article></li><li data-li-identifier="d)" data-name="d)"><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">status for mål i programplanen</article></article></li><li data-li-identifier="e)" data-name="e)"><article class="listArticle" id="paragraf-5-ledd-1-punkt-5"><article class="legalP" id="paragraf-5-ledd-1-punkt-5-ledd-1">vurdering av måloppnåelse ut fra bransjeprogrammets formål</article></article></li><li data-li-identifier="f)" data-name="f)"><article class="listArticle" id="paragraf-5-ledd-1-punkt-6"><article class="legalP" id="paragraf-5-ledd-1-punkt-6-ledd-1">revisorattestert regnskap som er oppstilt og sammenlignet med budsjett.</article></article></li></ul></article></article><article class="legalArticle" data-lovdata-URL="LTI/forskrift/2019-12-20-2069/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav til halvårsrapportering</span></h2><article class="legalP" id="paragraf-6-ledd-1">Tilskuddsmottaker skal, innen 15. august det året tilskuddet gjelder for, rapportere til Arbeidstilsynet. Halvårsrapporteringen skal inneholde<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">redegjørelse for fremdrift for tiltak</article></article></li><li data-li-identifier="b)" data-name="b)"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">regnskap per 1. juli og prognoser for bruk av midler resten av året, herunder om ev. økt eller redusert behov for midler inneværende år</article></article></li><li data-li-identifier="c)" data-name="c)"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">oppdatert samlet programplan for det videre arbeidet og prognoser for bruk av midler kommende år.</article></article></li></ul></article></article><article class="legalArticle" data-lovdata-URL="LTI/forskrift/2019-12-20-2069/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Søknad om tilskudd</span></h2><article class="legalP" id="paragraf-7-ledd-1">Søknad om tilskudd skal settes fram innen 15. november året før det året tilskuddet gjelder for. Dersom det ikke er endringer i programplanen eller prognoser for bruk av midler kommende år i forhold til det som ble rapportert etter § 6 bokstav c) er det tilstrekkelig å vise til halvårsrapporten.</article><article class="legalP" id="paragraf-7-ledd-2">Det skal redegjøres for eventuelle endringer fra det som ble rapportert etter § 6 bokstav c) i halvårsrapporten, dersom disse medfører økt eller redusert behov for midler kommende år.</article></article><article class="legalArticle" data-lovdata-URL="LTI/forskrift/2019-12-20-2069/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Søknadsbehandling</span></h2><article class="legalP" id="paragraf-8-ledd-1">Søknad om tilskudd behandles og avgjøres av Arbeidstilsynet etter reglene i forvaltningsloven. Beregningen av tilskuddet skal framgå av vedtaket.</article><article class="legalP" id="paragraf-8-ledd-2">Arbeidstilsynet kan i vedtaket stille vilkår.</article></article><article class="legalArticle" data-lovdata-URL="LTI/forskrift/2019-12-20-2069/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Beregning av tilskudd</span></h2><article class="legalP" id="paragraf-9-ledd-1">Det gis et grunntilskudd, som utgjør 60&#xa0;% av samlet årlig budsjettramme for ordningen som fordeles likt mellom bransjeprogrammene.</article><article class="legalP" id="paragraf-9-ledd-2">Den resterende 40&#xa0;% av budsjettrammen for ordningen fordeles prosentvis med grunnlag i antall sysselsatte i bransjen. Statistikk fra SSB legges til grunn for beregningen.</article><article class="legalP" id="paragraf-9-ledd-3">Dersom en tilskuddsmottaker har økt eller redusert behov for midler, jf. § 6 bokstav b) eller § 7 andre ledd, kan Arbeidstilsynet avkorte eller tilføre midler ved neste utbetaling.</article></article><article class="legalArticle" data-lovdata-URL="LTI/forskrift/2019-12-20-2069/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Utbetaling</span></h2><article class="legalP" id="paragraf-10-ledd-1">Tilskuddet blir utbetalt i to terminer.</article><article class="legalP" id="paragraf-10-ledd-2">Tre fjerdedeler av tilskuddet utbetales i første kvartal. Resten av tilskuddet utbetales i fjerde kvartal.</article></article><article class="legalArticle" data-lovdata-URL="LTI/forskrift/2019-12-20-2069/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Kontroll</span></h2><article class="legalP" id="paragraf-11-ledd-1">Arbeidstilsynet kan kreve fremlagt nødvendige opplysninger for å kontrollere at tiltak er iverksatt og at tilskudd ikke er benyttet i strid med forskriften eller tilskuddsvedtaket.</article></article><article class="legalArticle" data-lovdata-URL="LTI/forskrift/2019-12-20-2069/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Stans i utbetaling og tilbakebetaling</span></h2><article class="legalP" id="paragraf-12-ledd-1">Arbeidstilsynet kan stanse utbetalingen av tilskudd og kreve tilskudd tilbakebetalt dersom<ul class="defaultList"><li data-li-identifier="a)" data-name="a)"><article class="listArticle" id="paragraf-12-ledd-1-punkt-1"><article class="legalP" id="paragraf-12-ledd-1-punkt-1-ledd-1">tildelingen har bygget på uriktige, misvisende eller mangelfulle opplysninger fra søker</article></article></li><li data-li-identifier="b)" data-name="b)"><article class="listArticle" id="paragraf-12-ledd-1-punkt-2"><article class="legalP" id="paragraf-12-ledd-1-punkt-2-ledd-1">tilskuddet er brukt i strid med kravene i forskriften og tilskuddsvedtaket</article></article></li><li data-li-identifier="c)" data-name="c)"><article class="listArticle" id="paragraf-12-ledd-1-punkt-3"><article class="legalP" id="paragraf-12-ledd-1-punkt-3-ledd-1">tilskuddet ikke er fullt ut benyttet innen 31. desember 2022.</article></article></li></ul></article></article><article class="legalArticle" data-lovdata-URL="LTI/forskrift/2019-12-20-2069/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h2><article class="legalP" id="paragraf-13-ledd-1">Forskriften trer i kraft 1. januar 2020 og gis virkning for behandling og tildeling av tilskudd fra 2020 til og med 31. desember 2022.</article></article></main></body></html>