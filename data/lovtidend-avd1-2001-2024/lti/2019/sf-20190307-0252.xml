<!DOCTYPE html><html lang="no"><head><title>Forskrift om endring i forskrift om forvaltning av rovvilt</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-03-07-252</dd><dt class="dokid">DokumentID</dt><dd class="dokid">LTI/forskrift/2019-03-07-252</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="dateInForce">I kraft fra</dt><dd class="dateInForce">2019-03-07</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-03-18-242</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-05-29-38/§9</li></ul></dd><dt class="dateOfPublication">Kunngjort</dt><dd class="dateOfPublication">2019-03-19 14:30</dd><dt class="journalNumber">Journalnummer</dt><dd class="journalNumber">2019-0183</dd><dt class="titleShort">Korttittel</dt><dd class="titleShort">Endr. i rovviltforskriften</dd><dt class="title">Tittel</dt><dd class="title">Forskrift om endring i forskrift om forvaltning av rovvilt</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 7. mars 2019 med hjemmel i lov 29. mai 1981 nr. 38 om jakt og fangst av vilt (viltloven) § 9 første og annet ledd.</dd><dt class="refid">RefID</dt><dd class="refid">forskrift/2019-03-07-252</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om forvaltning av rovvilt<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2019-03-07-252" id="dokument"><h1>Forskrift om endring i forskrift om forvaltning av rovvilt</h1><section class="section" data-name="kapI" id="kapittel-1" data-lovdata-URL="LTI/forskrift/2019-03-07-252/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 18. mars 2005 nr. 242 om forvaltning av rovvilt gjøres følgende endring:</article> <article class="defaultP" margin-top="true">§ 10 femte ledd skal lyde:</article><article class="legalP" id="kapittel-1-ledd-2">Fellingsperioden er for: <table><tbody><tr><td data-text-align="left" data-vertical-align="top">a) gaupe:</td><td data-text-align="left" data-vertical-align="top">1. februar til og med 31. mars</td></tr><tr><td data-text-align="left" data-vertical-align="top">b) jerv:</td><td data-text-align="left" data-vertical-align="top">10. september til og med 15. februar</td></tr><tr><td data-text-align="left" data-vertical-align="top">c) bjørn:</td><td data-text-align="left" data-vertical-align="top">21. august til og med 15. oktober</td></tr><tr><td data-text-align="left" data-vertical-align="top">d) ulv innenfor ulvesonen:</td><td data-text-align="left" data-vertical-align="top">1. januar til og med 15. februar</td></tr><tr><td data-text-align="left" data-vertical-align="top">e) ulv utenfor ulvesonen:</td><td data-text-align="left" data-vertical-align="top">1. desember til og med 31. mai.</td></tr></tbody></table></article></section><section class="section" data-name="kapII" id="kapittel-2" data-lovdata-URL="LTI/forskrift/2019-03-07-252/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article><span class="futuretitle" id="kapittel-2-foreslåttittel-1">Kommentarer til forskriftens enkelte bestemmelser</span><p class="leddfortsettelse">Kommentarene til forskriften § 10 femte ledd skal lyde:</p> <article class="defaultP" margin-top="true">Femte ledd:</article><article class="legalP" id="kapittel-2-ledd-2">Perioden for lisensfelling på jerv er satt fra 10. september til og med 15. februar. Dette kan bidra til å sikre jaktrettshavere og grunneiere en mulighet til å kombinere for eksempel hjorteviltjakt og lisensfelling på jerv samtidig som man unngår å sette valpenes overlevelse i fare.</article><article class="legalP" id="kapittel-2-ledd-3">Innenfor ulvesonen vil det være parring, yngling og årsvalper som kan bli berørt av en lisensfelling. Det er derfor i dette området fastsatt en fellingsperiode som på den ene siden sikrer at årsvalpene er store nok til å kunne greie seg uten alfadyr dersom disse blir skutt, og på den andre siden er fellingsperioden avgrenset av perioden da ny parring starter. Ut fra dette er fellingstiden i dette området fastsatt til perioden 1. januar til og med 15. februar.</article><article class="legalP" id="kapittel-2-ledd-4">Utenfor ulvesonen vil det i hovedsak være lisensfelling rettet mot streifdyr. I dette området er fellingstiden fastsatt til perioden 1. desember til og med 31. mai. Der en lisensfelling utenfor ulvesonen kan berøre årsvalper bør ikke lisensfellingen starte før 1. januar. Videre bør lisensfelling utenfor ulvesonen som kan berøre kjente, nye pardannelser avsluttes 15. februar.</article><article class="legalP" id="kapittel-2-ledd-5">Tamreindrift kan være sårbar for forstyrrelse hele året, og særlig gjelder dette i siste del av lisensfellingsperioden for ulv utenfor ulvesonen i april–mai. Det påhviler derfor et ansvar på lisensjegere om at lisensfelling av ulv i tamreinområder gjennomføres i samråd med berørte reinbeitedistrikt.</article><article class="legalP" id="kapittel-2-ledd-6">Lisensfelling av alle rovviltarter omfattes av grunneiers enerett. Miljødirektoratet kan imidlertid bestemme at felling kan utføres uavhengig av grunneierretten, jf. viltloven § 35. Dette kan for eksempel være aktuelt for å sikre at felling av skadevoldende individer gjennomføres på en effektiv måte.</article></section></main></body></html>