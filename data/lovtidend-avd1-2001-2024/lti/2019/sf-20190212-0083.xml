<!DOCTYPE html><html lang="no"><head><title>Forskrift om krav til finansforetakenes utlånspraksis for forbrukslån</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-02-12-83</dd><dt class="dokid">DokumentID</dt><dd class="dokid">LTI/forskrift/2019-02-12-83</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2019-02-12 – 2020-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2015-04-10-17/§1-7</li></ul></dd><dt class="dateOfPublication">Kunngjort</dt><dd class="dateOfPublication">2019-02-12 14:45</dd><dt class="journalNumber">Journalnummer</dt><dd class="journalNumber">2019-0077</dd><dt class="titleShort">Korttittel</dt><dd class="titleShort">Forskrift om krav til finansforetakenes utlånspraksis for forbrukslån</dd><dt class="title">Tittel</dt><dd class="title">Forskrift om krav til finansforetakenes utlånspraksis for forbrukslån</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 12. februar 2019 med hjemmel i lov 10. april 2015 nr. 17 om finansforetak og finanskonsern (finansforetaksloven) § 1-7.</dd><dt class="refid">RefID</dt><dd class="refid">forskrift/2019-02-12-83</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om krav til finansforetakenes utlånspraksis for forbrukslån<ul class="tocSubUl"><li>§ 1. Virkeområde</li><li>§ 2. Betjeningsevne</li><li>§ 3. Gjeldsgrad</li><li>§ 4. Avdrag</li><li>§ 5. Refinansiering</li><li>§ 6. Kredittkort med lav kredittramme</li><li>§ 7. Dokumentasjon</li><li>§ 8. Fleksibilitet</li><li>§ 9. Utfyllende bestemmelser</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2019-02-12-83" id="dokument"><h1>Forskrift om krav til finansforetakenes utlånspraksis for forbrukslån</h1><article class="legalArticle" data-lovdata-URL="LTI/forskrift/2019-02-12-83/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for finansforetak som yter usikret kreditt til forbrukere (forbrukslån), herunder kreditt knyttet til kreditt- og betalingskort. Forskriften gjelder også for utenlandske finansforetak som driver virksomhet i Norge i medhold av finansforetaksloven § 5-2, § 5-3, § 5-5 og § 5-6.</article><article class="legalP" id="paragraf-1-ledd-2">Forskriften gjelder ikke når finansforetak yter usikret kreditt der kreditten gis rente- og kostnadsfritt.</article></article><article class="legalArticle" data-lovdata-URL="LTI/forskrift/2019-02-12-83/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Betjeningsevne</span></h2><article class="legalP" id="paragraf-2-ledd-1">Finansforetaket skal ikke yte forbrukslån dersom kunden ikke vil ha tilstrekkelige midler til å dekke normale utgifter til livsopphold ved en renteøkning på 5 prosentpoeng på kundens samlede gjeld.</article><article class="legalP" id="paragraf-2-ledd-2">Vurderingen av kundens betjeningsevne skal være basert på kundens inntekt og alle relevante utgifter, herunder renter, avdrag på lån og normale utgifter til livsopphold. For rammekreditter skal full utnyttelse av samlede rammer ligge til grunn for vurderingen.</article></article><article class="legalArticle" data-lovdata-URL="LTI/forskrift/2019-02-12-83/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Gjeldsgrad</span></h2><article class="legalP" id="paragraf-3-ledd-1">Finansforetaket skal ikke yte forbrukslån dersom kundens samlede gjeld overstiger fem ganger årsinntekt. Med årsinntekt menes her personinntekten slik den er definert i skatteloven, eventuelt alminnelig inntekt før minstefradrag og personfradrag. Skattefri inntekt kan likevel medregnes dersom inntekten er dokumenterbar og stabil over tid.</article></article><article class="legalArticle" data-lovdata-URL="LTI/forskrift/2019-02-12-83/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Avdrag</span></h2><article class="legalP" id="paragraf-4-ledd-1">Finansforetaket skal kreve månedlig nedbetaling av forbrukslånet. Den månedlige nedbetalingen skal minst utgjøre et beløp som vil medføre at lånet nedbetales i løpet av 5 år når lånet avdras som serie- eller annuitetslån. For rammekreditter skal minimumsbeløpet beregnes hver måned basert på benyttet kreditt og utgjøre et beløp som vil medføre at kreditten nedbetales i løpet av 5 år når kreditten avdras som serielån.</article><article class="legalP" id="paragraf-4-ledd-2">Første ledd er ikke til hinder for at finansforetaket gir avdragsutsettelse på grunn av omstendigheter som inntrer i lånets løpetid og som midlertidig forverrer kundens betalingsevne.</article></article><article class="legalArticle" data-lovdata-URL="LTI/forskrift/2019-02-12-83/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Refinansiering</span></h2><article class="legalP" id="paragraf-5-ledd-1">Denne forskriften er ikke til hinder for at forbrukslån kan erstattes med nytt lån (refinansiering), selv om det refinansierte lånet ikke oppfyller ett eller flere av vilkårene i § 2, § 3 og § 4, men der det refinansierte lånet:<ul class="defaultList"><li data-li-identifier="1." data-name="1."><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">ikke overstiger det eksisterende lånet eller lånenes størrelse på refinansieringstidspunktet og</article></article></li><li data-li-identifier="2." data-name="2."><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">ikke øker summen av renter, gebyrer og andre kostnader som kunden skal betale i forhold til summen av kostnadene ved nedbetaling av eksisterende gjeld.</article></article></li></ul></article><article class="legalP" id="paragraf-5-ledd-2">Lån som er refinansiert i medhold av første ledd, skal ikke regnes med ved beregningen av verdien av innvilgede lån etter § 8.</article></article><article class="legalArticle" data-lovdata-URL="LTI/forskrift/2019-02-12-83/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kredittkort med lav kredittramme</span></h2><article class="legalP" id="paragraf-6-ledd-1">Forskriften § 2 og § 3 gjelder ikke ved innvilgelse av kredittkort med kredittramme inntil kr 25&#xa0;000,–, forutsatt at kunden ikke har andre kredittkort.</article><article class="legalP" id="paragraf-6-ledd-2">Første ledd medfører ikke unntak fra finansavtaleloven § 46b og § 47.</article></article><article class="legalArticle" data-lovdata-URL="LTI/forskrift/2019-02-12-83/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Dokumentasjon</span></h2><article class="legalP" id="paragraf-7-ledd-1">Finansforetaket skal dokumentere at vilkårene i § 2, § 3, § 5 og § 6 var oppfylt på innvilgelsestidspunktet for hvert forbrukslån som ytes.</article></article><article class="legalArticle" data-lovdata-URL="LTI/forskrift/2019-02-12-83/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Fleksibilitet</span></h2><article class="legalP" id="paragraf-8-ledd-1">Finansforetaket kan yte forbrukslån som ikke oppfyller ett eller flere av vilkårene i § 2, § 3 og § 4 for inntil 5 prosent av verdien av innvilgede lån hvert kvartal. For rammekreditter skal innvilget ramme legges til grunn ved beregningen av innvilgede lån.</article><article class="legalP" id="paragraf-8-ledd-2">Finansforetaket skal fastsette rammer og retningslinjer for innvilgelse av lån som angitt i første ledd.</article><article class="legalP" id="paragraf-8-ledd-3">Finansforetaket skal hvert kvartal rapportere til styret eller ledelsen for utenlandske finansforetak om hvor stor andel av verdien av innvilgede lån som er innvilget etter denne paragraf.</article></article><article class="legalArticle" data-lovdata-URL="LTI/forskrift/2019-02-12-83/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Utfyllende bestemmelser</span></h2><article class="legalP" id="paragraf-9-ledd-1">Finanstilsynet kan gi utfyllende bestemmelser til forskriften.</article></article><article class="legalArticle" data-lovdata-URL="LTI/forskrift/2019-02-12-83/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Forskriften trer i kraft straks, og skal gjelde til og med 31. desember 2020. Finansforetakene skal senest ha tilpasset seg forskriften innen 15. mai 2019.</article></article></main></body></html>