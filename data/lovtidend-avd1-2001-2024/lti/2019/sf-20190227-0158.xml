<?xml version="1.0"?>
<!DOCTYPE html>
<html lang="no">
  <head>
    <title>Forskrift om endring i forskrift om utlevering, viderebruk og annen behandling av opplysninger fra grunnboken og matrikkelen, forskrift om tinglysing, forskrift om gebyr for tinglysing, registrering eller anmerkning i grunnboken og kraftledningsregisteret og forskrift om eiendomsregistrering</title>
    <base href="https://lovdata.no/"/>
  </head>
  <body>
    <header class="documentHeader" id="hode">
      <dl class="data-document-key-info">
        <dt class="legacyID">Datokode</dt>
        <dd class="legacyID">FOR-2019-02-27-158</dd>
        <dt class="dokid">DokumentID</dt>
        <dd class="dokid">LTI/forskrift/2019-02-27-158</dd>
        <dt class="ministry">Departement</dt>
        <dd class="ministry">
          <ul>
            <li>Kommunal- og moderniseringsdepartementet</li>
          </ul>
        </dd>
        <dt class="dateInForce">I kraft fra</dt>
        <dd class="dateInForce">2019-04-01</dd>
        <dt class="changesToDocuments">Endrer</dt>
        <dd class="changesToDocuments">
          <ul>
            <li>forskrift/2013-12-18-1599</li>
            <li>forskrift/1995-11-03-875</li>
            <li>forskrift/2013-12-18-1634</li>
            <li>forskrift/2009-06-26-864</li>
          </ul>
        </dd>
        <dt class="appliesTo">Gjelder for</dt>
        <dd class="appliesTo">Norge</dd>
        <dt class="basedOn">Hjemmel</dt>
        <dd class="basedOn">
          <ul>
            <li>lov/1935-06-07-2/&#xA7;12b</li>
            <li>lov/1935-06-07-2/&#xA7;38</li>
            <li>lov/2005-06-17-101/&#xA7;21</li>
            <li>lov/2005-06-17-101/&#xA7;25</li>
            <li>lov/2005-06-17-101/&#xA7;29</li>
            <li>lov/2005-06-17-101/&#xA7;30</li>
            <li>lov/2005-06-17-101/&#xA7;32</li>
            <li>lov/1927-07-01-1/&#xA7;16</li>
            <li>lov/2003-06-06-39/&#xA7;6-16</li>
          </ul>
        </dd>
        <dt class="dateOfPublication">Kunngjort</dt>
        <dd class="dateOfPublication">2019-03-01 15:15</dd>
        <dt class="lastupdated">Rettet</dt>
        <dd class="lastupdated">2019-03-06 (&#xA7; 4 1. punktum, tilf&#xF8;yd ett ord)</dd>
        <dt class="journalNumber">Journalnummer</dt>
        <dd class="journalNumber">2019-0124</dd>
        <dt class="titleShort">Korttittel</dt>
        <dd class="titleShort">Endr. i forskrift om opplysninger fra grunnbok og matrikkel, forskrift om tinglysing, forskrift om gebyr for tinglysing mv. og matrikkelforskriften</dd>
        <dt class="title">Tittel</dt>
        <dd class="title">Forskrift om endring i forskrift om utlevering, viderebruk og annen behandling av opplysninger fra grunnboken og matrikkelen, forskrift om tinglysing, forskrift om gebyr for tinglysing, registrering eller anmerkning i grunnboken og kraftledningsregisteret og forskrift om eiendomsregistrering</dd>
        <dt class="miscInformation">Annet om dokumentet</dt>
        <dd class="miscInformation"><strong>Hjemmel:</strong> Fastsatt av Kommunal- og moderniseringsdepartementet 27. februar 2019 med hjemmel i lov 7. juni 1935 nr. 2 om tinglysing &#xA7; 12b og &#xA7; 38, lov 17. juni 2005 nr. 101 om eigedomsregistrering (matrikkellova) &#xA7; 21, &#xA7; 25, &#xA7; 29, &#xA7; 30 og &#xA7; 32, lov 1. juli 1927 nr. 1 om registrering av elektriske kraftledninger &#xA7; 16 annet ledd og lov 6. juni 2003 nr. 39 om burettslag (burettslagslova) &#xA7; 6-16.</dd>
        <dt class="refid">RefID</dt>
        <dd class="refid">forskrift/2019-02-27-158</dd>
        <dt class="table-of-contents">Innhold</dt>
        <dd class="table-of-contents">
          <ul class="tocTopUl">
            <li>Forskrift om endring i forskrift om utlevering, viderebruk og annen behandling av opplysninger fra grunnboken og matrikkelen, forskrift om tinglysing, forskrift om gebyr for tinglysing, registrering eller anmerkning i grunnboken og kraftledningsregisteret og forskrift om eiendomsregistrering<ul class="tocSubUl"><li>I</li><li>II</li><li>III</li><li>IV</li><li>V</li></ul></li>
          </ul>
        </dd>
      </dl>
    </header>
    <main class="documentBody" data-lovdata-URL="LTI/forskrift/2019-02-27-158" id="dokument">
      <h1>Forskrift om endring i forskrift om utlevering, viderebruk og annen behandling av opplysninger fra grunnboken og matrikkelen, forskrift om tinglysing, forskrift om gebyr for tinglysing, registrering eller anmerkning i grunnboken og kraftledningsregisteret og forskrift om eiendomsregistrering</h1>
      <section class="section" data-name="kapI" id="kapittel-1" data-lovdata-URL="LTI/forskrift/2019-02-27-158/KAPITTEL_1">
        <h2 data-text-align="center">I</h2>
        <article class="legalP" id="kapittel-1-ledd-1">I forskrift 18. desember 2013 nr. 1599 om utlevering, viderebruk og annen behandling av opplysninger fra grunnboken og matrikkelen gj&#xF8;res f&#xF8;lgende endringer:</article>
        <article class="defaultP" margin-top="true">&#xA7; 3 annet ledd skal lyde:</article>
        <article class="legalP" id="kapittel-1-ledd-2">Statens kartverk skal p&#xE5; foresp&#xF8;rsel gi f&#xF8;lgende opplysninger fra matrikkelen om bestemte matrikkelenheter, adresser eller bygninger:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">matrikkelnummer, matrikkelenhetstype, areal, grenselinjer, grensepunkt, hjelpelinjer og hjelpepunkt, kulturminner, forurensinger i grunnen, avtale eller vedtak om erverv av grunn til offentlig veg eller jernbane,</article></article></li><li data-li-identifier="b)" data-name="b)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">bygningsnummer, n&#xE6;ringsgruppe, bygningsstatus og bygningstype med unntak av skjermingsverdige bygningstyper, fredningsvedtak knyttet til SEFRAK-registrert bygning,</article></article></li><li data-li-identifier="c)" data-name="c)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">vegadresse, adressetilleggsnavn, matrikkeladresse, matrikkeladressenavn og opplysninger om grunnkrets, valgkrets, kirkesokn, tettsted og postnummer,</article></article></li><li data-li-identifier="d)" data-name="d)"><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">tilh&#xF8;rende koordinater og sammenheng mellom matrikkelenheter, adresser og bygninger.</article></article></li></ul></article>
        <article class="defaultP" margin-top="true">&#xA7; 3 tredje ledd skal lyde:</article>
        <article class="legalP" id="kapittel-1-ledd-3">Statens kartverk skal gi den som har berettiget interesse etter matrikkellova &#xA7; 30 annet ledd f&#xF8;lgende opplysninger fra matrikkelen: hvem som er registrert eier eller fester, framsatt krav om sak for jordskifteretten, bebygd areal, antall etasjer og deres bruksareal, heis, bygningshistoriske opplysninger, vannforsyning, avl&#xF8;p, energikilder og oppvarming, p&#xE5;legg som gjelder bruk av grunn eller bygninger, og bruksenhetsnummer.</article>
        <article class="defaultP" margin-top="true">&#xA7; 3 femte ledd skal lyde:</article>
        <article class="legalP" id="kapittel-1-ledd-4">Opplysningene kan gis muntlig, skriftlig eller gj&#xF8;res tilgjengelig for s&#xF8;king eller visning p&#xE5; Internett. Kommunen kan p&#xE5; tilsvarende m&#xE5;te gi opplysninger som nevnt i annet til fjerde ledd.</article>
        <article class="defaultP" margin-top="true">&#xA7; 4 fjerde ledd skal lyde:</article>
        <article class="legalP" id="kapittel-1-ledd-5">Virksomhet som kan dokumentere berettiget interesse eller som videreformidler opplysninger til noen med slik interesse, kan gis elektronisk tilgang via et maskinlesbart grensesnitt til opplysninger fra grunnboken, med unntak av f&#xF8;dselsnummer, D-nummer og pengeheftelser som er knyttet til slike nummer. Undervisnings- eller forskningsform&#xE5;l anses som berettiget interesse.</article>
        <article class="defaultP" margin-top="true">Overskriften i &#xA7; 5 skal lyde:</article>
        <article class="defaultP" margin-top="true">
          <i>Felles bestemmelser om behandling av opplysninger fra grunnboken og matrikkelen som utleveres etter &#xA7; 3 eller &#xA7; 4</i>
        </article>
        <article class="defaultP" margin-top="true">&#xA7; 5 f&#xF8;rste ledd skal lyde:</article>
        <article class="legalP" id="kapittel-1-ledd-6">Virksomhet som alene eller sammen med andre bestemmer form&#xE5;let med behandlingen av personopplysninger og hvilke midler som skal benyttes er behandlingsansvarlig etter personvernforordningen artikkel 4 nr. 7. Virksomhet som behandler personopplysninger p&#xE5; vegne av den behandlingsansvarlige er databehandler etter personvernforordningen artikkel 4 nr. 8. Personopplysninger skal samles inn for spesifikke, uttrykkelig angitte og berettigede form&#xE5;l og ikke viderebehandles p&#xE5; en m&#xE5;te som er uforenlig med disse form&#xE5;lene.</article>
        <article class="defaultP" margin-top="true">&#xA7; 5 annet ledd tredje punktum skal lyde:</article>
        <article class="legalP" id="kapittel-1-ledd-7">Virksomhet som f&#xE5;r elektronisk tilgang til opplysninger fra grunnboken og matrikkelen via maskinlesbart grensesnitt, m&#xE5; gjennomf&#xF8;re egnede tekniske og organisatoriske tiltak for &#xE5; sikre og p&#xE5;vise at behandlingen utf&#xF8;res i samsvar med personvernforordningen og personopplysningsloven.</article>
        <article class="defaultP" margin-top="true">&#xA7; 5 fjerde ledd skal lyde:</article>
        <article class="legalP" id="kapittel-1-ledd-8">F&#xF8;dselsnummer og andre entydige identifikasjonsmidler kan bare behandles n&#xE5;r det er saklig behov for sikker identifisering og metoden er n&#xF8;dvendig for &#xE5; oppn&#xE5; slik identifisering, jf. personopplysningsloven &#xA7; 12.</article>
        <article class="defaultP" margin-top="true">&#xA7; 5 syvende ledd skal lyde:</article>
        <article class="legalP" id="kapittel-1-ledd-9">Virksomheten skal holde personopplysninger fra grunnboken og matrikkelen oppdaterte og ikke lagre disse lenger enn det som er n&#xF8;dvendig for &#xE5; gjennomf&#xF8;re form&#xE5;let med behandlingen, jf. personvernforordningen artikkel 5 bokstav c og e.</article>
        <article class="defaultP" margin-top="true">&#xA7; 5 &#xE5;ttende ledd oppheves.</article>
        <article class="defaultP" margin-top="true">&#xA7; 5 niende ledd blir nytt &#xE5;ttende ledd og skal lyde:</article>
        <article class="legalP" id="kapittel-1-ledd-10">Tilgang til opplysninger om skjermingsverdige bygningstyper gis etter s&#xE6;rskilt samtykke fra Statens kartverk. Slikt samtykke kan gis p&#xE5; vilk&#xE5;r og bare dersom vitale offentlige interesser ikke blir skadelidende.</article>
        <article class="defaultP" margin-top="true">&#xA7; 5 tiende ledd blir nytt niende ledd og skal lyde:</article>
        <article class="legalP" id="kapittel-1-ledd-11">Foresp&#xF8;rsel om opplysninger om hjemmelshaver som har fortrolig eller strengt fortrolig adresse behandles av Statens kartverk.</article>
        <article class="defaultP" margin-top="true">&#xA7; 5 nytt tiende ledd skal lyde:</article>
        <article class="legalP" id="kapittel-1-ledd-12">Eiere av private registre m&#xE5; opplyse sine brukere om at opplysningene utleveres fra et privat register.</article>
        <article class="defaultP" margin-top="true">&#xA7; 9 annet ledd oppheves.</article>
      </section>
      <section class="section" data-name="kapII" id="kapittel-2" data-lovdata-URL="LTI/forskrift/2019-02-27-158/KAPITTEL_2">
        <h2 data-text-align="center">II</h2>
        <article class="legalP" id="kapittel-2-ledd-1">I forskrift 3. november 1995 nr. 875 om tinglysing gj&#xF8;res f&#xF8;lgende endringer:</article>
        <article class="defaultP" margin-top="true">&#xA7; 23 f&#xF8;rste og tredje ledd oppheves.</article>
        <article class="defaultP" margin-top="true">Nytt f&#xF8;rste ledd skal lyde:</article>
        <article class="legalP" id="kapittel-2-ledd-2">Bestemmelsene i personvernforordningen artikkel 12 og 15 gjelder for innsyn i grunnboken og L&#xF8;s&#xF8;reregisteret.</article>
      </section>
      <section class="section" data-name="kapIII" id="kapittel-3" data-lovdata-URL="LTI/forskrift/2019-02-27-158/KAPITTEL_3">
        <h2 data-text-align="center">III</h2>
        <article class="legalP" id="kapittel-3-ledd-1">I forskrift 18. desember 2013 nr. 1634 om gebyr for tinglysing, registrering eller anmerkning i grunnboken og kraftledningsregisteret gj&#xF8;res f&#xF8;lgende endringer:</article>
        <article class="defaultP" margin-top="true">&#xA7; 5 overskriften skal lyde:</article>
        <article class="defaultP" margin-top="true">&#xA7; 5. <i>Bekreftede utskrifter og kopier</i></article>
        <article class="defaultP" margin-top="true">&#xA7; 5 f&#xF8;rste ledd skal lyde:</article>
        <article class="legalP" id="kapittel-3-ledd-2">For bekreftet registerutskrift fra grunnboka eller kraftledningsregisteret betales et gebyr p&#xE5; kr 172,&#x2013;. Det betales ett gebyr for hver registerenhet utskriften omfatter.</article>
        <article class="defaultP" margin-top="true">&#xA7; 5 annet ledd oppheves.</article>
        <article class="defaultP" margin-top="true">&#xA7; 5 tredje ledd blir annet ledd og skal lyde:</article>
        <article class="legalP" id="kapittel-3-ledd-3">For attestert kopi av tinglyst eller registrert dokument som gis av registreringsmyndighet betales et gebyr p&#xE5; kr 172,&#x2013;. Gebyr skal ikke betales for kopi som innhentes av kommunene ved saksbehandling etter matrikkellova.</article>
      </section>
      <section class="section" data-name="kapIV" id="kapittel-4" data-lovdata-URL="LTI/forskrift/2019-02-27-158/KAPITTEL_4">
        <h2 data-text-align="center">IV</h2>
        <article class="legalP" id="kapittel-4-ledd-1">I forskrift 26. juni 2009 nr. 864 om eiendomsregistrering (matrikkelforskriften) gj&#xF8;res f&#xF8;lgende endringer:</article>
        <article class="defaultP" margin-top="true">I &#xA7; 48 f&#xF8;rste ledd tredje punktum skal &#xAB;innholde&#xBB; endres til &#xAB;inneholde&#xBB;.</article>
        <article class="defaultP" margin-top="true">&#xA7; 50 sjuende ledd skal lyde:</article>
        <article class="legalP" id="kapittel-4-ledd-2">F&#xF8;r kommunen tildeler eller endrer adressenavn, adressenummer, adressetilleggsnavn, matrikkeladressenavn eller bruksenhetsnummer, skal kommunen informere registrert eier og registrert fester. Vedkommende og andre som avgj&#xF8;relsen f&#xE5;r virkning for, skal f&#xE5; mulighet til &#xE5; uttale seg. Kommunen kan kreve at uttalelsen skal v&#xE6;re grunngitt og undertegnet.</article>
        <article class="defaultP" margin-top="true">&#xA7; 54 f&#xF8;rste og andre ledd skal lyde:</article>
        <article class="legalP" id="kapittel-4-ledd-3">N&#xE5;r adressen gjelder et g&#xE5;rdsbruk, kan den som har grunnbokshjemmel til eiendommen som eier, kreve at den offisielle adressen ogs&#xE5; skal omfatte g&#xE5;rdens bruksnavn, dersom navnet faller spr&#xE5;klig og geografisk sammen med et nedarvet stedsnavn, jf. lov 18. mai 1990 nr. 11 om stadnamn. Framg&#xE5;r det av grunnboken at eiendommen er festet bort og adressen gjelder en eller flere bygninger, er det den som har grunnbokshjemmel til eiendommen som fester, som kan sette fram kravet.</article>
        <article class="legalP" id="kapittel-4-ledd-4">N&#xE5;r adressen gjelder en s&#xE6;rlig kjent institusjon eller bygning og allmenne hensyn taler for det, kan kommunen etter forslag fra registrert eier eller fester fastsette at den offisielle adressen ogs&#xE5; skal omfatte et navn p&#xE5; institusjonen eller bygningen.</article>
      </section>
      <section class="section" data-name="kapV" id="kapittel-5" data-lovdata-URL="LTI/forskrift/2019-02-27-158/KAPITTEL_5">
        <h2 data-text-align="center">V</h2>
        <article class="legalP" id="kapittel-5-ledd-1">Denne forskriften trer i kraft 1. april 2019.</article>
      </section>
    </main>
  </body>
</html>
