<!DOCTYPE html><html lang="no"><head><title>Reglement for avgradering av dokumenter utstedt i Stortinget</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-06-20-2325</dd><dt class="dokid">DokumentID</dt><dd class="dokid">LTI/forskrift/2019-06-20-2325</dd><dt class="ministry">Departement</dt><dd class="ministry"><ul><li>Stortinget</li></ul></dd><dt class="dateInForce">I kraft fra</dt><dd class="dateInForce">2019-10-01</dd><dt class="dateOfPublication">Kunngjort</dt><dd class="dateOfPublication">2022-09-29 14:55</dd><dt class="journalNumber">Journalnummer</dt><dd class="journalNumber">2022-1274</dd><dt class="title">Tittel</dt><dd class="title">Reglement for avgradering av dokumenter utstedt i Stortinget</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Vedtatt av Stortinget 20. juni 2019, jf. Innst.426 S (2018-2019).</dd><dt class="refid">RefID</dt><dd class="refid">forskrift/2019-06-20-2325</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Reglement for avgradering av dokumenter utstedt i Stortinget<ul class="tocSubUl"><li>I<ul class="tocSubUl"><li>§ 1. Avgradering av dokumenter utstedt i Stortinget</li><li>§ 2. Prosedyre ved avgradering</li><li>§ 3. Søknader om innsyn</li><li>§ 4. Utvalget for gjennomgang av saker for lukkede dører</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2019-06-20-2325" id="dokument"><h1>Reglement for avgradering av dokumenter utstedt i Stortinget</h1><section class="section" data-name="kapI" id="kapittel-1" data-lovdata-URL="LTI/forskrift/2019-06-20-2325/KAPITTEL_1"><h2 data-text-align="center">I</h2><article class="legalArticle" data-lovdata-URL="LTI/forskrift/2019-06-20-2325/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Avgradering av dokumenter utstedt i Stortinget</span></h3><article class="legalP" id="kapittel-1-paragraf-1-ledd-1">Følgende dokumenter utstedt i Stortinget som en del av dets parlamentariske virksomhet, vurderes for avgradering senest etter 30 år:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">Dagsorden, protokoller og referater fra møter for lukkede dører i Stortinget med tilhørende innstillinger og eventuelle andre dokumenter tilhørende saken utstedt i Stortinget.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">Dagsorden, protokoller og referater fra forhandlinger i den utvidede utenriks- og forsvarskomité som er underlagt taushetsplikt.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1">Dagsorden, protokoller og referater fra forhandlinger i Europautvalget som er underlagt taushetsplikt.</article></article></li><li data-li-identifier="d)" data-name="d)"><article class="listArticle" id="kapittel-1-paragraf-1-ledd-1-punkt-4"><article class="legalP" id="kapittel-1-paragraf-1-ledd-1-punkt-4-ledd-1">Stenografiske referater fra høringer for lukkede dører i komiteene.</article></article></li></ul></article><article class="legalP" id="kapittel-1-paragraf-1-ledd-2">Dokumenter som ikke blir avgradert etter 30 år, revurderes etter 40 år og deretter hvert 10. år.</article></article><article class="legalArticle" data-lovdata-URL="LTI/forskrift/2019-06-20-2325/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Prosedyre ved avgradering</span></h3><article class="legalP" id="kapittel-1-paragraf-2-ledd-1">Presidentskapet kan ta beslutning om avgradering etter tilråding fra utvalget til å gjennomgå saker for lukkede dører.</article><article class="legalP" id="kapittel-1-paragraf-2-ledd-2">Når dokumenter utstedt i Stortinget bygger på et dokument oversendt fra regjeringen eller en redegjørelse av et medlem av regjeringen, skal det innhentes uttalelse om avgraderingsspørsmålet fra det aktuelle fagdepartementet, eventuelt Statsministerens kontor. Tilsvarende gjelder dersom dokumenter utstedt i Stortinget bygger på et dokument oversendt fra eksternt organ, kommisjon eller utvalg for Stortinget, som igjen bygger på informasjon innhentet fra regjeringen.</article></article><article class="legalArticle" data-lovdata-URL="LTI/forskrift/2019-06-20-2325/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Søknader om innsyn</span></h3><article class="legalP" id="kapittel-1-paragraf-3-ledd-1">Presidentskapet kan etter tilråding fra utvalget til å gjennomgå saker for lukkede dører samtykke i at det gis innsyn i dokumenter som nevnt i § 1, herunder fastsette nærmere vilkår for innsyn.</article><article class="legalP" id="kapittel-1-paragraf-3-ledd-2">Ved behandling av søknader om innsyn gjelder § 2 annet ledd tilsvarende.</article></article><article class="legalArticle" data-lovdata-URL="LTI/forskrift/2019-06-20-2325/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Utvalget for gjennomgang av saker for lukkede dører</span></h3><article class="legalP" id="kapittel-1-paragraf-4-ledd-1">Presidentskapet utnevner ved begynnelsen av hver stortingsperiode et utvalg på tre medlemmer, hvorav ett medlem foreslått av Utenriksdepartementet, for å gjennomgå saker behandlet for lukkede dører.</article><article class="legalP" id="kapittel-1-paragraf-4-ledd-2">Stortingets administrasjon er sekretariat for utvalget.</article><article class="legalP" id="kapittel-1-paragraf-4-ledd-3">Presidentskapet kan fastsette utfyllende retningslinjer for utvalgets arbeid.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2019-06-20-2325/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Reglementet trer i kraft 1. oktober 2019.</article></section></main></body></html>