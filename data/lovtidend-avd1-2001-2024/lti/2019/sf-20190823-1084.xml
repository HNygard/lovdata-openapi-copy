<!DOCTYPE html><html lang="no"><head><title>Forskrift om endring i førerkortforskriften og trafikkopplæringsforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-08-23-1084</dd><dt class="dokid">DokumentID</dt><dd class="dokid">LTI/forskrift/2019-08-23-1084</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="dateInForce">I kraft fra</dt><dd class="dateInForce">2019-08-30</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-01-19-298</li><li>forskrift/2004-10-01-1339</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§24</li><li>forskrift/1967-03-17-3462</li><li>forskrift/2003-09-29-1196</li></ul></dd><dt class="dateOfPublication">Kunngjort</dt><dd class="dateOfPublication">2019-08-23 14:15</dd><dt class="lastupdated">Rettet</dt><dd class="lastupdated">2019-08-26 (ledetekst)</dd><dt class="journalNumber">Journalnummer</dt><dd class="journalNumber">2019-0727</dd><dt class="titleShort">Korttittel</dt><dd class="titleShort">Endr. i førerkortforskriften og trafikkopplæringsforskriften</dd><dt class="title">Tittel</dt><dd class="title">Forskrift om endring i førerkortforskriften og trafikkopplæringsforskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 23. august 2019 med hjemmel i lov 18. juni 1965 nr. 4 om vegtrafikk (vegtrafikkloven) § 24 jf. delegeringsvedtak 17. mars 1967 nr. 3462 og delegeringsvedtak 29. september 2003 nr. 1196.</dd><dt class="refid">RefID</dt><dd class="refid">forskrift/2019-08-23-1084</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i førerkortforskriften og trafikkopplæringsforskriften<ul class="tocSubUl"><li>I<ul class="tocSubUl"><li>§ 3-17. Førerett i klasse S</li></ul></li><li>II<ul class="tocSubUl"><li>§ 13-7. Kursmål for sikkerhetskurs i trafikk – klasse AM 147</li><li>§ 15-9. Utvidelse fra klasse T til T kode 147</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2019-08-23-1084" id="dokument"><h1>Forskrift om endring i førerkortforskriften og trafikkopplæringsforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2019-08-23-1084/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. januar 2004 nr. 298 om førerkort m.m. (førerkortforskriften) gjøres følgende endringer:</article><article class="defaultP">§ 3-1 første ledd nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">Klasse AM – moped – 16 år</article></article></li></ul></article><article class="defaultP">§ 3-4 nr. 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">Klasse AM. For tre- og firehjuls moped med egenvekt over 150 kg (minus batterienes vekt ved eldrift), må fører være fylt 18 år.</article></article></li></ul></article><article class="defaultP">§ 3-16 andre ledd andre punktum skal lyde:</article><article class="legalP" id="kapittel-1-ledd-2">Kode 145 og kode 146 gjelder for føring av tohjuls moped.</article><article class="defaultP">§ 3-17 overskrift skal lyde:</article><article class="futureLegalArticle" data-name="§3-17" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-17</span>. <span class="legalArticleTitle">Førerett i klasse S</span></span></article><article class="defaultP">§ 3-18 første ledd nr. 2 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-1-foreslåttparagraf-1-punkt-1"><article class="legalP" id="kapittel-1-foreslåttparagraf-1-punkt-1-ledd-1">Tre- og firehjuls moped. Dersom mopedens egenvekt er over 150 kg (minus batterienes vekt ved eldrift), må fører være fylt 18 år, eller ha gjennomført sikkerhetskurs i trafikk for klasse AM 147. Den samme begrensingen gjelder for personer som har fått AM 147 i kraft av klasse T før 30. august 2019.</article></article></li></ul></article><article class="defaultP">§ 9-1 andre ledd tredje punktum skal lyde:</article><article class="legalP" id="kapittel-1-ledd-3">Innehavere av gyldig EØS-førerkort er underlagt kravet i § 4-1 om helseundersøkelse og utstedelse av nytt førerkort fra fylte 80 år.</article><article class="defaultP">I vedlegg 4 – førerkortkoder gjøres følgende endringer:</article><article class="defaultP">Kode 147 skal lyde: <table><tbody><tr><td data-text-align="left" data-vertical-align="top">147</td><td data-text-align="left" data-vertical-align="top">Rett til å kjøre tre- og firehjuls moped uten begrensinger for mopedens egenvekt</td></tr></tbody></table></article><article class="defaultP">Ny kode 149 skal lyde: <table><tbody><tr><td data-text-align="left" data-vertical-align="top">149</td><td data-text-align="left" data-vertical-align="top">Rett til å kjøre tre- og firehjuls moped med egenvekt (minus batterienes vekt ved eldrift) ikke over 150 kg</td></tr></tbody></table></article></section><section class="section" data-name="kapII" id="kapittel-2" data-lovdata-URL="LTI/forskrift/2019-08-23-1084/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 1. oktober 2004 nr. 1339 om trafikkopplæring og førerprøve m.m. (trafikkopplæringsforskriften) gjøres følgende endringer:</article><article class="defaultP">§ 4-8 fjerde ledd skal lyde:</article><article class="legalP" id="kapittel-2-ledd-2">Ved opplæring i klasse AM 147 kan kravene i § 4-6 fravikes dersom mangel på opplæringstilbud gjør det nødvendig. Kjøretøyet må likevel være en tre- eller firehjuls moped.</article><article class="defaultP">§ 13-3 andre, tredje og fjerde ledd skal lyde:</article><article class="legalP" id="kapittel-2-ledd-3">Eleven skal ha så god kjøreteknisk ferdighet at oppmerksomheten kan flyttes fra eget kjøretøy til trafikkbildet og samhandlingen med andre trafikanter.</article><article class="legalP" id="kapittel-2-ledd-4">Eleven skal gjennom hele trinnet drøfte sin egen motivasjon og vilje til å anvende kunnskaper og ferdigheter som tilegnes gjennom trinnet. Eleven skal vurdere sin egen ferdighet i å bruke, og oppdage mangler ved, mopeden.</article><article class="legalP" id="kapittel-2-ledd-5">Eleven skal<ul class="defaultList"><li data-li-identifier="1." data-name="1."><article class="listArticle" id="kapittel-2-ledd-5-punkt-1"><article class="legalP" id="kapittel-2-ledd-5-punkt-1-ledd-1">gjøre rede for reglene om førerkort og trafikkopplæring, og grunntankene i opplæringen i klasse AM</article></article></li><li data-li-identifier="2." data-name="2."><article class="listArticle" id="kapittel-2-ledd-5-punkt-2"><article class="legalP" id="kapittel-2-ledd-5-punkt-2-ledd-1">gjøre rede for mopedens oppbygning med tanke på sikkerhet og miljø</article></article></li><li data-li-identifier="3." data-name="3."><article class="listArticle" id="kapittel-2-ledd-5-punkt-3"><article class="legalP" id="kapittel-2-ledd-5-punkt-3-ledd-1">gjøre rede for eiers og brukers ansvar for kjøretøyets stand og bruk, økonomisk ansvar, offentlige reaksjoner og plikter ved trafikkuhell</article></article></li><li data-li-identifier="4." data-name="4."><article class="listArticle" id="kapittel-2-ledd-5-punkt-4"><article class="legalP" id="kapittel-2-ledd-5-punkt-4-ledd-1">gjøre rede for menneskets kapasitet og trafikkens krav, herunder rus, rusmidler og kjøring.</article></article></li></ul></article><article class="defaultP">§ 13-4 fjerde ledd skal lyde:</article><article class="legalP" id="kapittel-2-ledd-6">Eleven skal<ul class="defaultList"><li data-li-identifier="1." data-name="1."><article class="listArticle" id="kapittel-2-ledd-6-punkt-1"><article class="legalP" id="kapittel-2-ledd-6-punkt-1-ledd-1">gjøre rede for trafikksystemet, trafikantgrupper og interessemotsetninger</article></article></li><li data-li-identifier="2." data-name="2."><article class="listArticle" id="kapittel-2-ledd-6-punkt-2"><article class="legalP" id="kapittel-2-ledd-6-punkt-2-ledd-1">gjøre rede for veg, vegoppmerking, skilt og annen trafikkregulering</article></article></li><li data-li-identifier="3." data-name="3."><article class="listArticle" id="kapittel-2-ledd-6-punkt-3"><article class="legalP" id="kapittel-2-ledd-6-punkt-3-ledd-1">gjøre rede for de regler som gjelder for kjøring med moped i trafikken.</article></article></li></ul></article><article class="defaultP">§ 13-5 tredje ledd femte punktum oppheves.</article><article class="defaultP">§ 13-6 tredje ledd skal lyde:</article><article class="legalP" id="kapittel-2-ledd-7">Eleven skal<ul class="defaultList"><li data-li-identifier="1." data-name="1."><article class="listArticle" id="kapittel-2-ledd-7-punkt-1"><article class="legalP" id="kapittel-2-ledd-7-punkt-1-ledd-1">gjøre seg klar for kjøring</article></article></li><li data-li-identifier="2." data-name="2."><article class="listArticle" id="kapittel-2-ledd-7-punkt-2"><article class="legalP" id="kapittel-2-ledd-7-punkt-2-ledd-1">utføre igangsetting og stans i variert terreng</article></article></li><li data-li-identifier="3." data-name="3."><article class="listArticle" id="kapittel-2-ledd-7-punkt-3"><article class="legalP" id="kapittel-2-ledd-7-punkt-3-ledd-1">utføre giring (der girmoped benyttes), styring og bremsing</article></article></li><li data-li-identifier="4." data-name="4."><article class="listArticle" id="kapittel-2-ledd-7-punkt-4"><article class="legalP" id="kapittel-2-ledd-7-punkt-4-ledd-1">beherske grunnleggende kjøretøybehandling under sammenhengende kjøring</article></article></li><li data-li-identifier="5." data-name="5."><article class="listArticle" id="kapittel-2-ledd-7-punkt-5"><article class="legalP" id="kapittel-2-ledd-7-punkt-5-ledd-1">utføre sikkerhetskontroll av mopeden.</article></article></li></ul></article><article class="defaultP">§ 13-7 skal lyde:</article><article class="futureLegalArticle" data-name="§13-7" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 13-7</span>. <span class="legalArticleTitle">Kursmål for sikkerhetskurs i trafikk – klasse AM 147</span></span><article class="legalP" id="kapittel-2-foreslåttparagraf-1-ledd-1">Eleven skal gjennom opplevelser og erfaringer videreutvikle sin kompetanse i å kjøre trygt i trafikken.</article><article class="legalP" id="kapittel-2-foreslåttparagraf-1-ledd-2">Eleven skal<ul class="defaultList"><li data-li-identifier="1." data-name="1."><article class="listArticle" id="kapittel-2-foreslåttparagraf-1-ledd-2-punkt-1"><article class="legalP" id="kapittel-2-foreslåttparagraf-1-ledd-2-punkt-1-ledd-1">anvende systematisk og automatisert informasjonsinnhenting</article></article></li><li data-li-identifier="2." data-name="2."><article class="listArticle" id="kapittel-2-foreslåttparagraf-1-ledd-2-punkt-2"><article class="legalP" id="kapittel-2-foreslåttparagraf-1-ledd-2-punkt-2-ledd-1">mestre å kjøre tydelig, sikkert og effektivt i bolig-, tettsted-, by- og landevegsmiljø</article></article></li><li data-li-identifier="3." data-name="3."><article class="listArticle" id="kapittel-2-foreslåttparagraf-1-ledd-2-punkt-3"><article class="legalP" id="kapittel-2-foreslåttparagraf-1-ledd-2-punkt-3-ledd-1">mestre riktig kjøremåte i tilknytning til eventuelle spesielle lokale trafikkforhold.</article></article></li></ul></article></article><article class="defaultP">§ 13-8 andre ledd skal lyde:</article><article class="legalP" id="kapittel-2-ledd-8">Eleven skal<ul class="defaultList"><li data-li-identifier="1." data-name="1."><article class="listArticle" id="kapittel-2-ledd-8-punkt-1"><article class="legalP" id="kapittel-2-ledd-8-punkt-1-ledd-1">forberede seg til, og klargjøre kjøretøyet for og planlegge en kjøretur og gjøre rede for forhold som en må forvente å møte og ta hensyn til i løpet av kjøreturen</article></article></li><li data-li-identifier="2." data-name="2."><article class="listArticle" id="kapittel-2-ledd-8-punkt-2"><article class="legalP" id="kapittel-2-ledd-8-punkt-2-ledd-1">ha forståelse for faremomenter knyttet til kryssing, inn- og utkjøring på større veg og videreutvikle sin kjørekompetanse i slike situasjoner</article></article></li><li data-li-identifier="3." data-name="3."><article class="listArticle" id="kapittel-2-ledd-8-punkt-3"><article class="legalP" id="kapittel-2-ledd-8-punkt-3-ledd-1">ha forståelse for faremomenter knyttet til kjøring på landeveg og videreutvikle sin kjørekompetanse på slik veg</article></article></li><li data-li-identifier="4." data-name="4."><article class="listArticle" id="kapittel-2-ledd-8-punkt-4"><article class="legalP" id="kapittel-2-ledd-8-punkt-4-ledd-1">ha forståelse for spesielle risikomomenter knyttet til kjøring med tre- eller firehjulsmoped og videreutvikle sin kjørekompetanse i ulike trafikkmiljø</article></article></li><li data-li-identifier="5." data-name="5."><article class="listArticle" id="kapittel-2-ledd-8-punkt-5"><article class="legalP" id="kapittel-2-ledd-8-punkt-5-ledd-1">kunne sette ord på egne erfaringer, vurdere egne sterke og svake sider som mopedfører og velge ut områder med utviklingsmulighet.</article></article></li></ul></article><article class="defaultP">Ny § 15-9 skal lyde:</article><article class="futureLegalArticle" data-name="§15-9" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 15-9</span>. <span class="legalArticleTitle">Utvidelse fra klasse T til T kode 147</span></span><article class="legalP" id="kapittel-2-foreslåttparagraf-2-ledd-1">Ved utvidelse av klasse T til klasse T kode 147 for personer som ikke har fylt 18 år, skal eleven gjennomføre sikkerhetskurs i trafikk jf. § 13-7.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2019-08-23-1084/KAPITTEL_3"><h2 data-text-align="center">III</h2><article class="centeredP" data-text-align="center"><i>Ikrafttredelse</i></article><article class="legalP" id="kapittel-3-ledd-1">Endringene trer i kraft 30. august 2019.</article></section></main></body></html>