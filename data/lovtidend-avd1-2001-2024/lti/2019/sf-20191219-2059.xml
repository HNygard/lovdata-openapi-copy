<!DOCTYPE html><html lang="no"><head><title>Fullmakter til Norges Bank for forvaltningen av statsgjeld</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-12-19-2059</dd><dt class="dokid">DokumentID</dt><dd class="dokid">LTI/forskrift/2019-12-19-2059</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2020-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2014-12-15-1835</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2019-06-21-31/§3-7</li></ul></dd><dt class="dateOfPublication">Kunngjort</dt><dd class="dateOfPublication">2019-12-30 15:05</dd><dt class="journalNumber">Journalnummer</dt><dd class="journalNumber">2019-1341</dd><dt class="titleShort">Korttittel</dt><dd class="titleShort">Fullmakter til Norges Bank for forvaltningen av statsgjeld</dd><dt class="title">Tittel</dt><dd class="title">Fullmakter til Norges Bank for forvaltningen av statsgjeld</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 19. desember 2019 med hjemmel i lov 21. juni 2019 nr. 31 om Norges Bank og pengevesenet mv. (sentralbankloven) § 3-7 første punktum.</dd><dt class="refid">RefID</dt><dd class="refid">forskrift/2019-12-19-2059</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Fullmakter til Norges Bank for forvaltningen av statsgjeld</li></ul></dd></dl></header><main class="documentBody" data-lovdata-URL="LTI/forskrift/2019-12-19-2059" id="dokument"><h1>Fullmakter til Norges Bank for forvaltningen av statsgjeld</h1><article class="legalP" id="ledd-1">Norges Bank utsteder statsgjeld og inngår finansielle kontrakter innenfor statsgjeldforvaltningen i Finansdepartementets navn. Norges Bank skal forvalte alle utestående gjeldsinstrumenter og inngåtte finansielle kontrakter for Finansdepartementets regning og risiko. Rammene for forvaltningen framgår av mandat 19. desember 2019 nr. 2057 for forvaltningen av statsgjeld fastsatt av Finansdepartementet.</article><article class="legalP" id="ledd-2">For forvaltningen av statsgjeld gir Finansdepartementet følgende fullmakter til Norges Bank:<ul class="defaultList"><li data-li-identifier="1)" data-name="1)"><article class="listArticle" id="ledd-2-punkt-1"><article class="legalP" id="ledd-2-punkt-1-ledd-1">Norges Bank har fullmakt til å utstede statsgjeld i Finansdepartementets navn. Norges Bank har fullmakt til å avgjøre om det skal utstedes statsobligasjoner eller statskasseveksler.</article></article></li><li data-li-identifier="2)" data-name="2)"><article class="listArticle" id="ledd-2-punkt-2"><article class="legalP" id="ledd-2-punkt-2-ledd-1">Norges Bank har fullmakt til å kjøpe tilbake statsgjeld på vegne av Finansdepartementet.</article></article></li><li data-li-identifier="3)" data-name="3)"><article class="listArticle" id="ledd-2-punkt-3"><article class="legalP" id="ledd-2-punkt-3-ledd-1">Norges Bank har fullmakt til å disponere statens egenbeholdning av statspapirer til pleie av annenhåndsmarkedet.</article></article></li><li data-li-identifier="4)" data-name="4)"><article class="listArticle" id="ledd-2-punkt-4"><article class="legalP" id="ledd-2-punkt-4-ledd-1">Norges Bank har fullmakt til å forhandle, inngå eller endre, inkludert avslutte rammeavtaler og tilleggsavtaler om rentebytteavtaler og tilsvarende derivatavtaler på vegne av Finansdepartementet, og for Finansdepartementets regning og risiko.</article></article></li><li data-li-identifier="5)" data-name="5)"><article class="listArticle" id="ledd-2-punkt-5"><article class="legalP" id="ledd-2-punkt-5-ledd-1">Norges Bank har fullmakt til å inngå rentebytteavtaler og tilsvarende derivatavtaler. Norges Bank avgjør når, hvordan og med hvilke motparter slike transaksjoner skal gjennomføres.</article></article></li><li data-li-identifier="6)" data-name="6)"><article class="listArticle" id="ledd-2-punkt-6"><article class="legalP" id="ledd-2-punkt-6-ledd-1">Norges Bank har fullmakt til å gjøre innskudd som sikkerhet hos motparter i rentebytteavtaler og tilsvarende derivatavtaler.</article></article></li><li data-li-identifier="7)" data-name="7)"><article class="listArticle" id="ledd-2-punkt-7"><article class="legalP" id="ledd-2-punkt-7-ledd-1">Norges Bank har fullmakt til å ta imot betalinger og foreta utbetalinger på vegne av Finansdepartementet i forbindelse med utstedelse eller tilbakekjøp av statspapirer, omsetning i annenhåndsmarkedet, rentebytteavtaler og tilsvarende derivatavtaler samt tilleggssikkerheter.</article></article></li><li data-li-identifier="8)" data-name="8)"><article class="listArticle" id="ledd-2-punkt-8"><article class="legalP" id="ledd-2-punkt-8-ledd-1">Norges Bank har fullmakt til å opptre som kontofører i VPS på vegne av Finansdepartementet.</article></article></li><li data-li-identifier="9)" data-name="9)"><article class="listArticle" id="ledd-2-punkt-9"><article class="legalP" id="ledd-2-punkt-9-ledd-1">Norges Bank har fullmakt til å forlenge foreldelsesfrister og frafalle foreldelse knyttet til statspapirer som er omfattet av statsgjeldforvaltningen.</article></article></li></ul></article><article class="legalP" id="ledd-3">Fullmaktene erstatter fullmakter 15. desember 2014 nr. 1835 gitt med hjemmel i lov 24. mai 1985 nr. 28 om Norges Bank og pengevesenet mv. (sentralbankloven) § 17 som oppheves 1. januar 2020.</article><article class="legalP" id="ledd-4">Fullmaktene gjelder til de blir tilbakekalt eller til mandat 19. desember 2019 nr. 2057 for forvaltningen av statsgjeld blir opphevet.</article></main></body></html>