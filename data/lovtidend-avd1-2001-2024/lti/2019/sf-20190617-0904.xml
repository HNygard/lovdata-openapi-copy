<!DOCTYPE html><html lang="no"><head><title>Forskrift om kontrollutvalg og revisjon</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-06-17-904</dd><dt class="dokid">DokumentID</dt><dd class="dokid">LTI/forskrift/2019-06-17-904</dd><dt class="ministry">Departement</dt><dd class="ministry"><ul><li>Kommunal- og moderniseringsdepartementet</li></ul></dd><dt class="dateInForce">I kraft fra</dt><dd class="dateInForce">Fra og med det konstituerende møtet i det enkelte kommunestyret og fylkestinget ved oppstart av valgperioden 2019–2023</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-06-15-905</li><li>forskrift/2004-06-15-904</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2018-06-22-83/§23-2</li><li>lov/2018-06-22-83/§24-2</li><li>lov/2018-06-22-83/§24-4</li></ul></dd><dt class="dateOfPublication">Kunngjort</dt><dd class="dateOfPublication">2019-06-27 16:15</dd><dt class="journalNumber">Journalnummer</dt><dd class="journalNumber">2019-0614</dd><dt class="titleShort">Korttittel</dt><dd class="titleShort">Forskrift om kontrollutvalg og revisjon</dd><dt class="title">Tittel</dt><dd class="title">Forskrift om kontrollutvalg og revisjon</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og moderniseringsdepartementet 17. juni 2019 med hjemmel i lov 22. juni 2018 nr. 83 om kommuner og fylkeskommuner (kommuneloven) § 23-2, § 24-2 og § 24-4.</dd><dt class="refid">RefID</dt><dd class="refid">forskrift/2019-06-17-904</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kontrollutvalg og revisjon<ul class="tocSubUl"><li>Kapittel 1. Kontrollutvalgets og sekretariatets oppgaver mv.<ul class="tocSubUl"><li>§ 1. Rammer for kontrollutvalgets myndighet</li><li>§ 2. Kontrollutvalgets rolle i fastsettelsen av budsjettet for kontrollarbeidet</li><li>§ 3. Kontrollutvalgets oppgaver ved regnskapsrevisjon</li><li>§ 4. Kontrollutvalgets rapportering om forvaltningsrevisjoner og eierskapskontroller</li><li>§ 5. Kontrollutvalgets oppfølging av kommunestyrets eller fylkestingets vedtak om revisjoner og eierskapskontroller</li><li>§ 6. Innkallinger til møte i kontrollutvalget</li><li>§ 7. Sekretariatets oppgaver</li></ul></li><li>Kapittel 2. Krav ved egen revisjon, valg og bytte av revisor og uttalelsesrett ved forvaltningsrevisjon og eierskapskontroll<ul class="tocSubUl"><li>§ 8. Ansettelse, suspensjon, oppsigelse og avskjedigelse av revisor</li><li>§ 9. Revisjonsplikt, valg av regnskapsrevisor og kvalifikasjonskrav</li><li>§ 10. Utpeking av oppdragsansvarlig regnskapsrevisor, oppdragsansvarlig forvaltningsrevisor og oppdragsansvarlig revisor for eierskapskontroll</li><li>§ 11. Krav ved bytte av regnskapsrevisor</li><li>§ 12. Regnskapsrevisors rett til å si fra seg et oppdrag</li><li>§ 13. Overføring av revisjonsoppdrag ved sammenslutning eller omorganisering av revisors virksomhet</li><li>§ 14. Uttalelsesrett ved forvaltningsrevisjon og eierskapskontroll</li><li>§ 15. Krav til revisjonskriterier</li></ul></li><li>Kapittel 3. Krav til revisor og revisors medarbeidere<ul class="tocSubUl"><li>§ 16. Krav til revisors uavhengighet</li><li>§ 17. Grenser for revisors tilknytning til den reviderte virksomheten</li><li>§ 18. Grenser for hvilke stillinger, verv og tjenester som revisor kan ha</li><li>§ 19. Krav til egenvurdering av uavhengighet</li><li>§ 20. Unntak fra taushetsplikten for revisor og revisors medarbeidere</li><li>§ 21. Krav til dokumentasjon av revisors virksomhet</li></ul></li><li>Kapittel 4. Ikrafttredelse og opphevelser<ul class="tocSubUl"><li>§ 22. Ikrafttredelse og opphevelse av andre forskrifter</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2019-06-17-904" id="dokument"><h1>Forskrift om kontrollutvalg og revisjon</h1><section class="section" data-name="kap1" id="kapittel-1" data-lovdata-URL="LTI/forskrift/2019-06-17-904/KAPITTEL_1"><h2>Kapittel 1. Kontrollutvalgets og sekretariatets oppgaver mv.</h2><article class="legalArticle" data-lovdata-URL="LTI/forskrift/2019-06-17-904/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Rammer for kontrollutvalgets myndighet</span></h3><article class="legalP" id="kapittel-1-paragraf-1-ledd-1">Kontrollutvalget kan ikke overprøve politiske prioriteringer som er foretatt av kommunens eller fylkeskommunens folkevalgte organer eller andre kommunale organer.</article></article><article class="legalArticle" data-lovdata-URL="LTI/forskrift/2019-06-17-904/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Kontrollutvalgets rolle i fastsettelsen av budsjettet for kontrollarbeidet</span></h3><article class="legalP" id="kapittel-1-paragraf-2-ledd-1">Kontrollutvalget skal utarbeide forslag til budsjett for kontrollarbeidet i kommunen eller fylkeskommunen. Forslaget skal følge innstillingen til årsbudsjettet etter kommuneloven § 14-3 tredje ledd til kommunestyret eller fylkestinget.</article></article><article class="legalArticle" data-lovdata-URL="LTI/forskrift/2019-06-17-904/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Kontrollutvalgets oppgaver ved regnskapsrevisjon</span></h3><article class="legalP" id="kapittel-1-paragraf-3-ledd-1">Kontrollutvalget skal holde seg løpende orientert om revisjonsarbeidet og påse at<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1">kommunens eller fylkeskommunens årsregnskaper blir revidert på en betryggende måte</article></article></li><li data-li-identifier="b)" data-name="b)"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1">regnskapsrevisjonen utføres i samsvar med lov, forskrift og kontrollutvalgets instrukser og avtaler med revisor</article></article></li><li data-li-identifier="c)" data-name="c)"><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1">regnskapsrevisjonen blir utført av revisorer som oppfyller kravene i kapittel 2 og 3.</article></article></li></ul></article><article class="legalP" id="kapittel-1-paragraf-3-ledd-2">Kontrollutvalget skal uttale seg til kommunestyret eller fylkestinget om årsregnskapene og årsberetningene før formannskapet eller fylkesutvalget innstiller til vedtak.</article><article class="legalP" id="kapittel-1-paragraf-3-ledd-3">Kontrollutvalget skal påse at regnskapsrevisorens påpekinger etter kommuneloven § 24-7 til § 24-9 blir rettet eller fulgt opp. Hvis påpekingene ikke blir rettet eller fulgt opp, skal kontrollutvalget rapportere det til kommunestyret eller fylkestinget.</article></article><article class="legalArticle" data-lovdata-URL="LTI/forskrift/2019-06-17-904/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Kontrollutvalgets rapportering om forvaltningsrevisjoner og eierskapskontroller</span></h3><article class="legalP" id="kapittel-1-paragraf-4-ledd-1">Kontrollutvalget skal rapportere til kommunestyret eller fylkestinget om gjennomførte forvaltningsrevisjoner og eierskapskontroller og resultatet av dem.</article></article><article class="legalArticle" data-lovdata-URL="LTI/forskrift/2019-06-17-904/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Kontrollutvalgets oppfølging av kommunestyrets eller fylkestingets vedtak om revisjoner og eierskapskontroller</span></h3><article class="legalP" id="kapittel-1-paragraf-5-ledd-1">Kontrollutvalget skal påse at kommunestyrets eller fylkestingets vedtak om regnskapsrevisjoner, forvaltningsrevisjoner og eierskapskontroller blir fulgt opp og skal rapportere til kommunestyret eller fylkestinget om vedtaket er fulgt opp.</article></article><article class="legalArticle" data-lovdata-URL="LTI/forskrift/2019-06-17-904/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Innkallinger til møte i kontrollutvalget</span></h3><article class="legalP" id="kapittel-1-paragraf-6-ledd-1">Innkallinger til møte i kontrollutvalget skal sendes til utvalgets medlemmer, ordfører eller fylkesordfører og kommunens eller fylkeskommunens oppdragsansvarlige revisorer.</article></article><article class="legalArticle" data-lovdata-URL="LTI/forskrift/2019-06-17-904/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Sekretariatets oppgaver</span></h3><article class="legalP" id="kapittel-1-paragraf-7-ledd-1">Sekretariatet skal forberede sakene for kontrollutvalget og skal påse at de sakene som behandles av kontrollutvalget, er forsvarlig utredet. Sekretariatet skal også påse at kontrollutvalgets vedtak blir iverksatt.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2019-06-17-904/KAPITTEL_2"><h2>Kapittel 2. Krav ved egen revisjon, valg og bytte av revisor og uttalelsesrett ved forvaltningsrevisjon og eierskapskontroll</h2><article class="legalArticle" data-lovdata-URL="LTI/forskrift/2019-06-17-904/§8" data-name="§8" id="kapittel-2-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Ansettelse, suspensjon, oppsigelse og avskjedigelse av revisor</span></h3><article class="legalP" id="kapittel-2-paragraf-1-ledd-1">Når kommunen eller fylkeskommunen har egen revisjon, er det kommunestyret eller fylkestinget selv som ansetter, suspenderer, sier opp og avskjediger revisjonens leder. Kontrollutvalget innstiller i slike saker. Revisjonens leder ansetter, suspenderer, sier opp og avskjediger revisjonens øvrige ansatte.</article></article><article class="legalArticle" data-lovdata-URL="LTI/forskrift/2019-06-17-904/§9" data-name="§9" id="kapittel-2-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Revisjonsplikt, valg av regnskapsrevisor og kvalifikasjonskrav</span></h3><article class="legalP" id="kapittel-2-paragraf-2-ledd-1">Plikten til å utføre regnskapsrevisjon gjelder for alle kommunens eller fylkeskommunens årsregnskaper etter kommuneloven § 14-6 første ledd.</article><article class="legalP" id="kapittel-2-paragraf-2-ledd-2">Kommunestyret og fylkestinget velger hvem som skal være regnskapsrevisor for hver av kommunens eller fylkeskommunens årsregnskaper og årsberetninger.</article><article class="legalP" id="kapittel-2-paragraf-2-ledd-3">Den oppdragsansvarlige for regnskapsrevisjon etter kommuneloven skal ha en bachelor- eller mastergrad i regnskap og revisjon i samsvar med Finanstilsynets krav til registrert og statsautorisert revisor gitt med hjemmel i revisorloven, og i tillegg ha tre års praksis fra regnskapsrevisjon. En person som var oppdragsansvarlig revisor i en kommune eller fylkeskommune 1. juli 2004, kan likevel fortsette som oppdragsansvarlig i den samme kommunen eller fylkeskommunen, selv om personen ikke oppfyller kravet i første punktum.</article><article class="legalP" id="kapittel-2-paragraf-2-ledd-4">Representantskapet skal velge regnskapsrevisor når et interkommunalt politisk råd eller et kommunalt oppgavefellesskap etter kommuneloven § 14-8 første ledd utarbeider eget årsregnskap og egen årsberetning, og det ikke er fastsatt noe annet i samarbeidsavtalen.</article></article><article class="legalArticle" data-lovdata-URL="LTI/forskrift/2019-06-17-904/§10" data-name="§10" id="kapittel-2-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Utpeking av oppdragsansvarlig regnskapsrevisor, oppdragsansvarlig forvaltningsrevisor og oppdragsansvarlig revisor for eierskapskontroll</span></h3><article class="legalP" id="kapittel-2-paragraf-3-ledd-1">Det skal utpekes en oppdragsansvarlig revisor for hvert regnskapsrevisjonsoppdrag, hvert forvaltningsrevisjonsoppdrag og hvert oppdrag om eierskapskontroll.</article></article><article class="legalArticle" data-lovdata-URL="LTI/forskrift/2019-06-17-904/§11" data-name="§11" id="kapittel-2-paragraf-4"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Krav ved bytte av regnskapsrevisor</span></h3><article class="legalP" id="kapittel-2-paragraf-4-ledd-1">Før en revisor tar på seg ansvaret for regnskapsrevisjon etter kommuneloven, skal revisoren be om en uttalelse fra den reviderte virksomhetens forrige revisor om det foreligger forhold som tilsier at en ny revisor ikke bør ta på seg oppdraget. Den forrige revisoren skal uten ugrunnet opphold opplyse skriftlig til den nye revisoren om begrunnelsen for sin fratreden.</article><article class="legalP" id="kapittel-2-paragraf-4-ledd-2">Hvis en revisor sier fra seg et oppdrag og fraråder en annen revisor å ta på seg oppdraget, skal revisor dokumentere begrunnelsen for å fratre og for rådet. Også den nye revisoren skal dokumentere sin begrunnelse for å ta på seg oppdraget i strid med den forrige revisorens råd.</article><article class="legalP" id="kapittel-2-paragraf-4-ledd-3">Hvis det kan ha betydning for den framtidige revisjonen, skal den forrige regnskapsrevisoren uten hinder av taushetsplikten gi opplysninger og dokumentasjon om revisjonsoppdraget til den nye revisoren.</article></article><article class="legalArticle" data-lovdata-URL="LTI/forskrift/2019-06-17-904/§12" data-name="§12" id="kapittel-2-paragraf-5"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Regnskapsrevisors rett til å si fra seg et oppdrag</span></h3><article class="legalP" id="kapittel-2-paragraf-5-ledd-1">Når en kommune eller fylkeskommune deltar i et interkommunalt revisjonssamarbeid, eller har inngått avtale med en annen regnskapsrevisor, har regnskapsrevisoren rett til å si fra seg oppdraget hvis<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-5-ledd-1-punkt-1"><article class="legalP" id="kapittel-2-paragraf-5-ledd-1-punkt-1-ledd-1">revisoren har avdekket og påpekt vesentlige brudd på lov eller forskrift som den reviderte virksomheten er underlagt, og virksomheten ikke iverksetter tiltak som er nødvendige for å rette opp forholdene</article></article></li><li data-li-identifier="b)" data-name="b)"><article class="listArticle" id="kapittel-2-paragraf-5-ledd-1-punkt-2"><article class="legalP" id="kapittel-2-paragraf-5-ledd-1-punkt-2-ledd-1">revisoren ikke gis mulighet til å oppfylle sine plikter etter lov eller forskrift</article></article></li><li data-li-identifier="c)" data-name="c)"><article class="listArticle" id="kapittel-2-paragraf-5-ledd-1-punkt-3"><article class="legalP" id="kapittel-2-paragraf-5-ledd-1-punkt-3-ledd-1">det foreligger andre særlige grunner.</article></article></li></ul></article><article class="legalP" id="kapittel-2-paragraf-5-ledd-2">Revisor skal gi kontrollutvalget og den revisjonspliktige rimelig forhåndsvarsel før vedkommende sier fra seg oppdraget som revisor.</article></article><article class="legalArticle" data-lovdata-URL="LTI/forskrift/2019-06-17-904/§13" data-name="§13" id="kapittel-2-paragraf-6"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Overføring av revisjonsoppdrag ved sammenslutning eller omorganisering av revisors virksomhet</span></h3><article class="legalP" id="kapittel-2-paragraf-6-ledd-1">Hvis flere revisjonsselskaper slår seg sammen, viderefører det nye selskapet de revisjonsoppdragene som selskapene hadde før sammenslutningen. Det samme gjelder ved selskapsrettslig omorganisering av et revisjonsselskap, og når en personlig drevet revisjonsvirksomhet tas opp i et revisjonsselskap.</article><article class="legalP" id="kapittel-2-paragraf-6-ledd-2">Overføring av revisjonsoppdrag etter første ledd begrenser ikke oppdragsgiverens adgang til å bytte revisor.</article><article class="legalP" id="kapittel-2-paragraf-6-ledd-3">Et selskap eller en person som nevnt i første ledd skal uten ugrunnet opphold gi skriftlig melding til oppdragsgiveren om sammenslutning, omorganisering eller opptak.</article></article><article class="legalArticle" data-lovdata-URL="LTI/forskrift/2019-06-17-904/§14" data-name="§14" id="kapittel-2-paragraf-7"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Uttalelsesrett ved forvaltningsrevisjon og eierskapskontroll</span></h3><article class="legalP" id="kapittel-2-paragraf-7-ledd-1">Revisor skal sende et utkast til forvaltningsrevisjonsrapport til uttalelse til kommunedirektøren, kommunerådet eller fylkesrådet.</article><article class="legalP" id="kapittel-2-paragraf-7-ledd-2">Revisor skal sende et utkast til forvaltningsrevisjonsrapport til uttalelse til det kommunale eller det fylkeskommunale foretaket, aksjeselskapet eller interkommunale selskapet som er gjenstand for forvaltningsrevisjon.</article><article class="legalP" id="kapittel-2-paragraf-7-ledd-3">Revisor skal sende et utkast til rapport om eierskapskontroll til uttalelse til selskapet som er omfattet av eierskapskontrollen og til den som utøver kommunens eller fylkeskommunens eierfunksjon.</article><article class="legalP" id="kapittel-2-paragraf-7-ledd-4">Uttalelsen skal i sin helhet fremgå av rapporten.</article></article><article class="legalArticle" data-lovdata-URL="LTI/forskrift/2019-06-17-904/§15" data-name="§15" id="kapittel-2-paragraf-8"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Krav til revisjonskriterier</span></h3><article class="legalP" id="kapittel-2-paragraf-8-ledd-1">Revisor skal etablere revisjonskriterier for det enkelte revisjonsprosjektet.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2019-06-17-904/KAPITTEL_3"><h2>Kapittel 3. Krav til revisor og revisors medarbeidere</h2><article class="legalArticle" data-lovdata-URL="LTI/forskrift/2019-06-17-904/§16" data-name="§16" id="kapittel-3-paragraf-1"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Krav til revisors uavhengighet</span></h3><article class="legalP" id="kapittel-3-paragraf-1-ledd-1">Revisor kan ikke utføre revisjon eller annen kontroll for kommunen eller fylkeskommunen hvis det foreligger særegne forhold som er egnet til å svekke tilliten til revisorens uavhengighet og objektivitet.</article><article class="legalP" id="kapittel-3-paragraf-1-ledd-2">Ansettelse som revisor i kommunen eller fylkeskommunen eller i en interkommunal samarbeidsordning medfører ikke i seg selv at revisoren mangler nødvendig uavhengighet og objektivitet.</article></article><article class="legalArticle" data-lovdata-URL="LTI/forskrift/2019-06-17-904/§17" data-name="§17" id="kapittel-3-paragraf-2"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Grenser for revisors tilknytning til den reviderte virksomheten</span></h3><article class="legalP" id="kapittel-3-paragraf-2-ledd-1">Revisor kan ikke utføre revisjon eller annen kontroll for kommunen eller fylkeskommunen hvis revisoren eller revisorens nærstående har en slik tilknytning til den reviderte eller kontrollerte virksomheten eller virksomhetens ansatte eller tillitsmenn at den er egnet til å svekke revisorens uavhengighet og objektivitet.</article><article class="legalP" id="kapittel-3-paragraf-2-ledd-2">Nærstående etter første ledd er<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-2-ledd-2-punkt-1"><article class="legalP" id="kapittel-3-paragraf-2-ledd-2-punkt-1-ledd-1">revisorens ektefelle eller samboer og deres søsken</article></article></li><li data-li-identifier="b)" data-name="b)"><article class="listArticle" id="kapittel-3-paragraf-2-ledd-2-punkt-2"><article class="legalP" id="kapittel-3-paragraf-2-ledd-2-punkt-2-ledd-1">revisorens slektninger i rett oppstigende eller nedstigende linje og deres ektefeller eller samboere</article></article></li><li data-li-identifier="c)" data-name="c)"><article class="listArticle" id="kapittel-3-paragraf-2-ledd-2-punkt-3"><article class="legalP" id="kapittel-3-paragraf-2-ledd-2-punkt-3-ledd-1">revisorens søsken og deres ektefeller eller samboere</article></article></li><li data-li-identifier="d)" data-name="d)"><article class="listArticle" id="kapittel-3-paragraf-2-ledd-2-punkt-4"><article class="legalP" id="kapittel-3-paragraf-2-ledd-2-punkt-4-ledd-1">slektninger i rett oppstigende eller nedstigende linje til revisorens ektefelle eller samboer.</article></article></li></ul></article></article><article class="legalArticle" data-lovdata-URL="LTI/forskrift/2019-06-17-904/§18" data-name="§18" id="kapittel-3-paragraf-3"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Grenser for hvilke stillinger, verv og tjenester som revisor kan ha</span></h3><article class="legalP" id="kapittel-3-paragraf-3-ledd-1">Revisor kan ikke<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">ha andre stillinger i kommunen eller fylkeskommunen</article></article></li><li data-li-identifier="b)" data-name="b)"><article class="listArticle" id="kapittel-3-paragraf-3-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1">ha andre stillinger i en virksomhet som kommunen eller fylkeskommunen deltar i eller er eier av</article></article></li><li data-li-identifier="c)" data-name="c)"><article class="listArticle" id="kapittel-3-paragraf-3-ledd-1-punkt-3"><article class="legalP" id="kapittel-3-paragraf-3-ledd-1-punkt-3-ledd-1">være medlem av styrende organer i en virksomhet som kommunen eller fylkeskommunen deltar i eller er eier av. Dette gjelder ikke hvis virksomheten utfører revisjon og er organisert som et interkommunalt selskap, samvirkeforetak eller aksjeselskap</article></article></li><li data-li-identifier="d)" data-name="d)"><article class="listArticle" id="kapittel-3-paragraf-3-ledd-1-punkt-4"><article class="legalP" id="kapittel-3-paragraf-3-ledd-1-punkt-4-ledd-1">delta i eller ha funksjoner i en annen virksomhet, hvis det kan føre til at revisorens interesser kommer i konflikt med interessene til kommunen eller fylkeskommunen, eller på annen måte er egnet til å svekke tilliten til revisoren</article></article></li><li data-li-identifier="e)" data-name="e)"><article class="listArticle" id="kapittel-3-paragraf-3-ledd-1-punkt-5"><article class="legalP" id="kapittel-3-paragraf-3-ledd-1-punkt-5-ledd-1">utføre rådgivningstjenester eller andre tjenester for kommunen eller fylkeskommunen, hvis dette er egnet til å svekke revisorens uavhengighet og objektivitet</article></article></li><li data-li-identifier="f)" data-name="f)"><article class="listArticle" id="kapittel-3-paragraf-3-ledd-1-punkt-6"><article class="legalP" id="kapittel-3-paragraf-3-ledd-1-punkt-6-ledd-1">yte tjenester som hører inn under den reviderte virksomhetens egne ledelses- og kontrolloppgaver</article></article></li><li data-li-identifier="g)" data-name="g)"><article class="listArticle" id="kapittel-3-paragraf-3-ledd-1-punkt-7"><article class="legalP" id="kapittel-3-paragraf-3-ledd-1-punkt-7-ledd-1">opptre som fullmektig for den reviderte virksomheten, unntatt ved bistand i skattesaker etter domstolsloven § 218.</article></article></li></ul></article></article><article class="legalArticle" data-lovdata-URL="LTI/forskrift/2019-06-17-904/§19" data-name="§19" id="kapittel-3-paragraf-4"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Krav til egenvurdering av uavhengighet</span></h3><article class="legalP" id="kapittel-3-paragraf-4-ledd-1">Den som utfører revisjon eller annen kontroll for en kommune eller fylkeskommune, skal løpende vurdere sin uavhengighet.</article><article class="legalP" id="kapittel-3-paragraf-4-ledd-2">Oppdragsansvarlig revisor skal hvert år, og ellers ved behov, gi en skriftlig egenvurdering av sin uavhengighet til kontrollutvalget.</article><article class="legalP" id="kapittel-3-paragraf-4-ledd-3">En skriftlig egenvurdering om revisjonens uavhengighet skal følge alle tilbud om revisjon.</article></article><article class="legalArticle" data-lovdata-URL="LTI/forskrift/2019-06-17-904/§20" data-name="§20" id="kapittel-3-paragraf-5"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Unntak fra taushetsplikten for revisor og revisors medarbeidere</span></h3><article class="legalP" id="kapittel-3-paragraf-5-ledd-1">Revisors taushetsplikt etter kommuneloven § 24-2 femte ledd gjelder også for revisors medarbeidere.</article><article class="legalP" id="kapittel-3-paragraf-5-ledd-2">Hvis det i forbindelse med et revisjonsoppdrag eller annen kontroll framkommer forhold som gir grunn til mistanke om at det er begått en straffbar handling, kan revisor og revisors medarbeidere underrette politiet uten hinder av taushetsplikten. Hvis det er åpnet etterforskning i en straffesak, kan revisor og revisors medarbeidere uten hinder av taushetsplikten avgi forklaring og framlegge dokumentasjon til politiet om revisjonsoppdrag eller annen kontroll.</article><article class="legalP" id="kapittel-3-paragraf-5-ledd-3">Hvis det er nødvendig for at skatteetaten skal kunne utføre sine kontrolloppgaver, kan revisor og revisors medarbeidere uten hinder av taushetsplikten gi opplysninger til skatteetaten om en persons forbindelse med kommunen eller fylkeskommunen.</article><article class="legalP" id="kapittel-3-paragraf-5-ledd-4">Taushetsplikten er ikke til hinder for at kontrollører som er engasjert av bransjeorganisasjoner, kan kontrollere hvordan revisjonen er utført.</article></article><article class="legalArticle" data-lovdata-URL="LTI/forskrift/2019-06-17-904/§21" data-name="§21" id="kapittel-3-paragraf-6"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Krav til dokumentasjon av revisors virksomhet</span></h3><article class="legalP" id="kapittel-3-paragraf-6-ledd-1">Revisor skal dokumentere hvordan revisjonen er gjennomført og resultatet av revisjonen. Dokumentasjonen skal kunne underbygge og gi grunnlag for å etterprøve revisors konklusjoner. Forhold som tilsier at det kan foreligge misligheter eller feil, skal dokumenteres særskilt med angivelse av hva revisor har foretatt seg.</article><article class="legalP" id="kapittel-3-paragraf-6-ledd-2">Ved rådgivning og andre tjenester for den reviderte virksomheten skal revisor dokumentere oppdragets art, omfang og en eventuell anbefaling.</article><article class="legalP" id="kapittel-3-paragraf-6-ledd-3">Revisor skal oppbevare dokumentasjonen på en ordnet og betryggende måte i minst 10 år.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2019-06-17-904/KAPITTEL_4"><h2>Kapittel 4. Ikrafttredelse og opphevelser</h2><article class="legalArticle" data-lovdata-URL="LTI/forskrift/2019-06-17-904/§22" data-name="§22" id="kapittel-4-paragraf-1"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Ikrafttredelse og opphevelse av andre forskrifter</span></h3><article class="legalP" id="kapittel-4-paragraf-1-ledd-1">Forskriften trer i kraft fra og med det konstituerende møtet i det enkelte kommunestyret og fylkestinget ved oppstart av valgperioden 2019–2023.</article><article class="legalP" id="kapittel-4-paragraf-1-ledd-2">Fra samme tidspunkt oppheves forskrift 15. juni 2004 nr. 905 om kontrollutvalg i kommuner og fylkeskommuner og forskrift 15. juni 2004 nr. 904 om revisjon i kommuner og fylkeskommuner mv.</article></article></section></main></body></html>