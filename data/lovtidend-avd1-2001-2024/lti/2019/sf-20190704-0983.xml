<!DOCTYPE html><html lang="no"><head><title>Forskrift om tilskudd til tiltak for å gi barn og unge økt forståelse for bruk av utmarksressursene</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-07-04-983</dd><dt class="dokid">DokumentID</dt><dd class="dokid">LTI/forskrift/2019-07-04-983</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="dateInForce">I kraft fra</dt><dd class="dateInForce">2019-07-04</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2019-07-08 14:30</dd><dt class="journalNumber">Journalnummer</dt><dd class="journalNumber">2019-0656</dd><dt class="titleShort">Korttittel</dt><dd class="titleShort">Forskrift om tilskudd til tiltak for å gi barn og unge økt forståelse for bruk av utmarksressursene</dd><dt class="title">Tittel</dt><dd class="title">Forskrift om tilskudd til tiltak for å gi barn og unge økt forståelse for bruk av utmarksressursene</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 4. juli 2019 med hjemmel i Stortingets årlige budsjettvedtak jf. kapittel 1140 post 75.</dd><dt class="refid">RefID</dt><dd class="refid">forskrift/2019-07-04-983</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til tiltak for å gi barn og unge økt forståelse for bruk av utmarksressursene<ul class="tocSubUl"><li>§ 1. Formålet med ordningen</li><li>§ 2. Tilskuddsberettigete</li><li>§ 3. Tildelingskriterier</li><li>§ 4. Kunngjøring</li><li>§ 5. Krav til søknaden</li><li>§ 6. Krav om rapportering</li><li>§ 7. Omgjøring og tilbakebetaling</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2019-07-04-983" id="dokument"><h1>Forskrift om tilskudd til tiltak for å gi barn og unge økt forståelse for bruk av utmarksressursene</h1><article class="legalArticle" data-lovdata-URL="LTI/forskrift/2019-07-04-983/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formålet med ordningen</span></h2><article class="legalP" id="paragraf-1-ledd-1">Tilskuddsordningen skal bidra til å gi barn og unge økt forståelse for bærekraftig bruk av utmarksressursene. Ordningen skal herunder legge vekt på å fremme jaktbasert friluftsliv og vilt som en høstbar ressurs.</article></article><article class="legalArticle" data-lovdata-URL="LTI/forskrift/2019-07-04-983/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tilskuddsberettigete</span></h2><article class="legalP" id="paragraf-2-ledd-1">Sentral- eller fylkesleddet i frivillige organisasjoner eller sentrale institusjoner for barn og unge som er registrert i Enhetsregisteret kan søke og motta tilskudd etter denne ordningen.</article></article><article class="legalArticle" data-lovdata-URL="LTI/forskrift/2019-07-04-983/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tildelingskriterier</span></h2><article class="legalP" id="paragraf-3-ledd-1">Det vil primært gis tilskudd til tiltak som;<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">fremmer jakt og fangst som friluftsaktivitet</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">bidrar til økt forståelse av høstbart vilt som en utmarksressurs</article></article></li><li data-li-identifier="c)" data-name="c)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">bidrar til økt interesse, deltakelse og rekruttering til det høstingsbaserte friluftslivet.</article></article></li></ul></article><article class="legalP" id="paragraf-3-ledd-2">Det kan også gis tilskudd til tiltak som kan bidra til å øke forståelsen for bruk av øvrige utmarksressurser hos barn og unge.</article><article class="legalP" id="paragraf-3-ledd-3">Mindre deler av tilskuddet kan benyttes til innkjøp av enkelt utstyr og materiell i tråd med formålet med ordningen. Det vil ikke bli gitt tilskudd til innkjøp av kostnadskrevende utstyr.</article><article class="legalP" id="paragraf-3-ledd-4">Søknader om tilskudd til aktiviteter som er lite ressurskrevende og lett tilgjengelig for flest mulig, samt tiltak for barn og unge med nedsatt funksjonsevne vil bli prioritert.</article></article><article class="legalArticle" data-lovdata-URL="LTI/forskrift/2019-07-04-983/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kunngjøring</span></h2><article class="legalP" id="paragraf-4-ledd-1">Miljødirektoratet kunngjør årlig en søknadsfrist i Miljødirektoratets elektroniske søknadssenter.</article></article><article class="legalArticle" data-lovdata-URL="LTI/forskrift/2019-07-04-983/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav til søknaden</span></h2><article class="legalP" id="paragraf-5-ledd-1">Søknad om tilskudd skal sendes i Miljødirektoratets elektroniske søknadssenter innen fastsatt søknadsfrist. Miljødirektoratet kan be om utfyllende opplysninger som er nødvendige for å behandle søknaden.</article><article class="legalP" id="paragraf-5-ledd-2">Dersom søknaden inneholder flere prosjekter må hvert av disse spesifiseres.</article></article><article class="legalArticle" data-lovdata-URL="LTI/forskrift/2019-07-04-983/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav om rapportering</span></h2><article class="legalP" id="paragraf-6-ledd-1">Mottaker av tilskudd skal levere sluttrapport og sluttregnskap i Miljødirektoratets elektroniske søknadssenter innen fristen fastsatt i vedtaksbrevet om tildeling av tilskudd.</article><article class="legalP" id="paragraf-6-ledd-2">Nærmere krav om rapportering kan gis i vedtaksbrevet.</article></article><article class="legalArticle" data-lovdata-URL="LTI/forskrift/2019-07-04-983/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Omgjøring og tilbakebetaling</span></h2><article class="legalP" id="paragraf-7-ledd-1">Endringer i bestemmelsene kan foretas av Landbruks- og matdepartementet. Tilskudd som ikke er brukt i samsvar med vilkårene i tildelingsvedtaket kan kreves tilbakebetalt.</article></article><article class="legalArticle" data-lovdata-URL="LTI/forskrift/2019-07-04-983/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft 4. juli 2019.</article></article></main></body></html>