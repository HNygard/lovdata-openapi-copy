<!DOCTYPE html><html lang="no"><head><title>Forskrift om endring i forskrift 28. februar 1997 nr. 153 om kringkasting og audiovisuelle bestillingstjenester</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-12-13-1746</dd><dt class="dokid">DokumentID</dt><dd class="dokid">LTI/forskrift/2019-12-13-1746</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="dateInForce">I kraft fra</dt><dd class="dateInForce">2020-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-02-28-153</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-12-04-127/§2-19</li><li>lov/1992-12-04-127/§3-4</li><li>lov/1992-12-04-127/§6-1a</li><li>lov/1992-12-04-127/§7-1</li></ul></dd><dt class="dateOfPublication">Kunngjort</dt><dd class="dateOfPublication">2019-12-13 15:50</dd><dt class="journalNumber">Journalnummer</dt><dd class="journalNumber">2019-1118</dd><dt class="titleShort">Korttittel</dt><dd class="titleShort">Endr. i forskrift om kringkasting</dd><dt class="title">Tittel</dt><dd class="title">Forskrift om endring i forskrift 28. februar 1997 nr. 153 om kringkasting og audiovisuelle bestillingstjenester</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 13. desember 2019 med hjemmel i lov 4. desember 1992 nr. 127 om kringkasting og audiovisuelle bestillingstjenester (kringkastingsloven) § 2-19, § 3-4, § 6-1a og § 7-1. Fremmet av Kulturdepartementet.</dd><dt class="refid">RefID</dt><dd class="refid">forskrift/2019-12-13-1746</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift 28. februar 1997 nr. 153 om kringkasting og audiovisuelle bestillingstjenester<ul class="tocSubUl"><li>I<ul class="tocSubUl"><li>§ 1-9. Kringkastingsrådets mandat</li><li>§ 2-5. Tilrettelegging for personer med funksjonsnedsettelser i NRKs programmer</li><li>§ 2-6. Tilrettelegging for personer med funksjonsnedsettelser i kommersielle fjernsynskanaler</li><li>§ 6-1. Tjenester som må godkjennes</li><li>§ 6-3. Saksbehandling</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2019-12-13-1746" id="dokument"><h1>Forskrift om endring i forskrift 28. februar 1997 nr. 153 om kringkasting og audiovisuelle bestillingstjenester</h1><section class="section" data-name="kapI" id="kapittel-1" data-lovdata-URL="LTI/forskrift/2019-12-13-1746/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 28. februar 1997 nr. 153 om kringkasting og audiovisuelle bestillingstjenester gjøres følgende endringer:</article> <article class="defaultP" margin-top="true">I kapittel 1 skal ny § 1-9 lyde:</article><article class="futureLegalArticle" data-name="§1-9" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-9</span>. <span class="legalArticleTitle">Kringkastingsrådets mandat</span></span><article class="legalP" id="kapittel-1-foreslåttparagraf-1-ledd-1">Kringkastingsrådet bør ikke vurdere saker som er klaget inn for Pressens Faglige Utvalg (PFU). Kringkastingsrådet bør heller ikke vurdere problemstillinger som direkte reguleres i Vær Varsom-plakaten knyttet til enkeltprogram.</article><article class="legalP" id="kapittel-1-foreslåttparagraf-1-ledd-2">Kringkastingsrådet kan likevel vurdere ikke-medieetiske problemstillinger knyttet til NRKs program, selv om programmet er innklaget for PFU for brudd på Vær Varsom-plakaten.</article></article> <article class="defaultP" margin-top="true">Ny § 2-5 skal lyde:</article><article class="futureLegalArticle" data-name="§2-5" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2-5</span>. <span class="legalArticleTitle">Tilrettelegging for personer med funksjonsnedsettelser i NRKs programmer</span></span><article class="legalP" id="kapittel-1-foreslåttparagraf-2-ledd-1">NRK skal tilrettelegge sitt tilbud for personer med funksjonsnedsettelse ved å:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">tekste alle ferdigproduserte fjernsynsprogrammer,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">tekste alle direktesendte fjernsynsprogrammer dersom det er teknisk og praktisk mulig,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">tilgjengeliggjøre alle programmer som har blitt tekstet på fjernsyn, med teksting når programmene legges ut i audiovisuell bestillingstjeneste,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1">tilgjengeliggjøre distriktssendinger med teksting når slike programmer legges ut i audiovisuell bestillingstjeneste,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-2-ledd-1-punkt-5"><article class="legalP" id="kapittel-1-foreslåttparagraf-2-ledd-1-punkt-5-ledd-1">tilgjengeliggjøre fjernsynsprogrammer på samisk med teksting på det samiske språk som er talespråk i programmet når slike programmer legges ut i audiovisuell bestillingstjeneste, dersom det er teknisk og praktisk mulig,</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-2-ledd-1-punkt-6"><article class="legalP" id="kapittel-1-foreslåttparagraf-2-ledd-1-punkt-6-ledd-1">daglig sende fjernsynsprogrammer med tegnspråktolking,</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-2-ledd-1-punkt-7"><article class="legalP" id="kapittel-1-foreslåttparagraf-2-ledd-1-punkt-7-ledd-1">daglig sende fjernsynsprogrammer på norsk tegnspråk,</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-2-ledd-1-punkt-8"><article class="legalP" id="kapittel-1-foreslåttparagraf-2-ledd-1-punkt-8-ledd-1">ukentlig sende fjernsynsprogrammer med synstolking,</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-2-ledd-1-punkt-9"><article class="legalP" id="kapittel-1-foreslåttparagraf-2-ledd-1-punkt-9-ledd-1">tilby lydtekst for alle ferdigproduserte fjernsynsprogrammer med teksting der det snakkes et annet språk enn norsk, og</article></article></li><li data-li-identifier="j)" data-name="j)"><article class="listArticle" id="kapittel-1-foreslåttparagraf-2-ledd-1-punkt-10"><article class="legalP" id="kapittel-1-foreslåttparagraf-2-ledd-1-punkt-10-ledd-1">tilby direktesendte fjernsynsprogrammer med lydtekst dersom det er teknisk og praktisk mulig.</article></article></li></ul></article></article> <article class="defaultP" margin-top="true">Ny § 2-6 skal lyde:</article><article class="futureLegalArticle" data-name="§2-6" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 2-6</span>. <span class="legalArticleTitle">Tilrettelegging for personer med funksjonsnedsettelser i kommersielle fjernsynskanaler</span></span><article class="legalP" id="kapittel-1-foreslåttparagraf-3-ledd-1">Riksdekkende kommersielle fjernsynskanaler med en andel på mer enn fem prosent av de samlede seertallene for fjernsyn skal tilgjengeliggjøre programmer for personer med funksjonsnedsettelser ved å:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">tekste alle ferdigproduserte fjernsynsprogrammer mellom klokken 18.00 og klokken 23.00, og direktesendte fjernsynsprogrammer i samme tidsrom, dersom det er teknisk og praktisk mulig.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">ukentlig sende fjernsynsprogrammer med tegnspråktolking, dersom det er teknisk og praktisk mulig.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">månedlig sende fjernsynsprogrammer med synstolking, dersom det er teknisk og praktisk mulig.</article></article></li></ul></article></article> <article class="defaultP" margin-top="true">§ 3-10 fjerde ledd skal lyde:</article><article class="legalP" id="kapittel-1-ledd-2">Identifisering av den enkelte sponsor kan totalt vare i inntil 10 sekunder for hver hele time programmet varer. Dersom et program har fire eller flere sponsorer, kan sponsoridentifiseringen totalt ikke overstige 40 sekunder per time.</article> <article class="defaultP" margin-top="true">Nytt § 3-10 femte ledd skal lyde:</article><article class="legalP" id="kapittel-1-ledd-3">Presentasjon av sponsede premier i et program, skal ikke være mer omfattende enn det som er nødvendig for å orientere publikum om premien. Presentasjonen kan omfatte nøytrale opplysninger om hvem giveren er. Premiepresentasjon inngår ikke i beregningen av lengste tillatte varighet for identifisering av sponsor etter fjerde ledd.</article> <article class="defaultP" margin-top="true">Nåværende § 3-10 femte ledd blir nytt sjette ledd.</article> <article class="defaultP" margin-top="true">§ 6-1 skal lyde:</article><article class="futureLegalArticle" data-name="§6-1" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 6-1</span>. <span class="legalArticleTitle">Tjenester som må godkjennes</span></span><article class="legalP" id="kapittel-1-foreslåttparagraf-4-ledd-1">Medietilsynet avgjør om det skal gis tillatelse til å innlemme nye tjenester i Norsk rikskringkasting AS' allmennkringkastingsoppdrag. Dette omfatter tjenester som vil utgjøre en vesentlig endring av det eksisterende allmennkringkastingstilbudet.</article><article class="legalP" id="kapittel-1-foreslåttparagraf-4-ledd-2">Ved vurdering av om en tjeneste må forhåndsgodkjennes skal det blant annet legges vekt på om den nye tjenesten skiller seg vesentlig fra andre tjenester som allerede tilbys innenfor allmennkringkastingstilbudet, hvilken effekt tjenesten vil ha på markedet som sådan og kostnadene forbundet med å utvikle og tilby tjenesten.</article><article class="legalP" id="kapittel-1-foreslåttparagraf-4-ledd-3">Oppstart av midlertidige tjenester for å imøtekomme informasjonsbehovet i forbindelse med uforutsette endringer i nyhetsbildet på grunn av nødssituasjoner eller andre tilsvarende omstendigheter, behøver ikke forhåndsgodkjenning. Tilsvarende gjelder for midlertidige tjenester av innovativ karakter. En tjeneste som er planlagt å vare mer enn fire måneder vil ikke være å betrakte som midlertidig.</article><article class="legalP" id="kapittel-1-foreslåttparagraf-4-ledd-4">I tvilstilfeller avgjør Medietilsynet om NRK må søke om forhåndsgodkjenning av en ny tjeneste.</article></article> <article class="defaultP" margin-top="true">§ 6-3 skal lyde:</article><article class="futureLegalArticle" data-name="§6-3" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 6-3</span>. <span class="legalArticleTitle">Saksbehandling</span></span><article class="legalP" id="kapittel-1-foreslåttparagraf-5-ledd-1">Begrunnet søknad om forhåndsgodkjenning sendes Medietilsynet. Medietilsynet skal innen to uker ta stilling til om kriteriene i § 6-1 er oppfylt.</article><article class="legalP" id="kapittel-1-foreslåttparagraf-5-ledd-2">Må tjenesten forhåndsgodkjennes skal Medietilsynet senest 12 uker etter å ha mottatt søknad fra Norsk rikskringkasting fatte vedtak om tjenesten kan innlemmes i allmennkringkastingsoppdraget.</article><article class="legalP" id="kapittel-1-foreslåttparagraf-5-ledd-3">Medietilsynet skal forelegge alle søknader fra NRK som krever forhåndsgodkjenning for Konkurransetilsynet. Konkurransetilsynet skal normalt ha en frist på 8 uker etter foreleggelse til å avgi uttalelse.</article><article class="legalP" id="kapittel-1-foreslåttparagraf-5-ledd-4">Medietilsynet skal på egnet måte gjøre NRKs søknad om å innlemme en ny tjeneste i allmennkringkastingsoppdraget kjent for allmennheten. Medietilsynet skal gi andre interessenter en frist på minimum 3 uker til å uttale seg om tjenesten bør innlemmes i allmennkringkastingsoppdraget.</article><article class="legalP" id="kapittel-1-foreslåttparagraf-5-ledd-5">Medietilsynet kan forlenge saksbehandlingsfristene dersom NRK aksepterer det, eller med maksimalt fire uker dersom særlige hensyn tilsier dette.</article><article class="legalP" id="kapittel-1-foreslåttparagraf-5-ledd-6">Dersom tjenesten kan innlemmes i allmennkringkastingsoppdraget skal avgjørelsen tilkjennegi tjenestens formål og virkeområde.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2019-12-13-1746/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2020.</article></section></main></body></html>