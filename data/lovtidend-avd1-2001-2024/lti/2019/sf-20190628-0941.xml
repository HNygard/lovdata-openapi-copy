<!DOCTYPE html><html lang="no"><head><title>Forskrift om endring i forskrift til merverdiavgiftsloven (merverdiavgiftsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-06-28-941</dd><dt class="dokid">DokumentID</dt><dd class="dokid">LTI/forskrift/2019-06-28-941</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2019-07-01, 2020-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-12-15-1540</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2009-06-19-58/§10-1</li><li>forskrift/2009-12-15-1523</li></ul></dd><dt class="dateOfPublication">Kunngjort</dt><dd class="dateOfPublication">2019-07-01 16:20</dd><dt class="journalNumber">Journalnummer</dt><dd class="journalNumber">2019-0635</dd><dt class="titleShort">Korttittel</dt><dd class="titleShort">Endr. i merverdiavgiftsforskriften</dd><dt class="title">Tittel</dt><dd class="title">Forskrift om endring i forskrift til merverdiavgiftsloven (merverdiavgiftsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Skattedirektoratet 28. juni 2019 med hjemmel i lov 19. juni 2009 nr. 58 om merverdiavgift (merverdiavgiftsloven) § 10-1 femte ledd og delegeringsvedtak 15. desember 2009 nr. 1523.</dd><dt class="refid">RefID</dt><dd class="refid">forskrift/2019-06-28-941</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til merverdiavgiftsloven (merverdiavgiftsforskriften)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2019-06-28-941" id="dokument"><h1>Forskrift om endring i forskrift til merverdiavgiftsloven (merverdiavgiftsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2019-06-28-941/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. desember 2009 nr. 1540 til merverdiavgiftsloven (merverdiavgiftsforskriften) gjøres følgende endringer:</article> <article class="defaultP" margin-top="true">§ 10-1-1 første ledd skal lyde:</article><article class="numberedLegalP" data-numerator="1" id="kapittel-1-nummer-1">(1) Det refunderes bare inngående merverdiavgift for beløp over 5&#xa0;000 kroner. Dersom refusjonssøknaden gjelder et helt kalenderår eller resten av et kalenderår, kan det gis refusjon for beløp ned til 500 kroner.</article> <article class="defaultP" margin-top="true">§ 10-1-2 første ledd skal lyde:</article><article class="numberedLegalP" data-numerator="1" id="kapittel-1-nummer-2">(1) Søknad om refusjon sendes til skattekontoret senest ni måneder etter utløpet av det kalenderåret søknaden gjelder for. Søknaden skal gjelde en periode på minst tre hele kalendermåneder innen samme kalenderår, maksimalt et kalenderår. Perioden kan være kortere enn tre kalendermåneder dersom den utgjør resten av et kalenderår. Dette gjelder likevel slik at søknaden omfatter hele kalendermåneder. Søknaden kan kun omfatte merverdiavgift på varer eller tjenester som er levert eller fakturert i denne perioden avhengig av hvilket tidspunkt som er det seneste.</article></section><section class="section" data-name="kapII" id="kapittel-2" data-lovdata-URL="LTI/forskrift/2019-06-28-941/KAPITTEL_2"><h2 data-text-align="center">II</h2><article class="centeredP" data-text-align="center"><i>Ikrafttredelse og overgangsbestemmelser:</i></article><article class="legalP" id="kapittel-2-ledd-1">Endringene i § 10-1-1 første ledd trer i kraft 1. januar 2020 med følgende overgangsbestemmelser:</article><article class="legalP" id="kapittel-2-ledd-2">For søknader gjeldende kalenderåret 2019, som fremsettes innen fristen i 2020, kan det refunderes inngående merverdiavgift som overstiger 2&#xa0;000 kroner. Dersom søknaden gjelder hele eller resten av kalenderåret 2019, kan det gis refusjon for beløp ned til 200 kroner.</article><article class="legalP" id="kapittel-2-ledd-3">Endringene i § 10-1-2 første ledd trer i kraft 1. juli 2019.</article></section></main></body></html>