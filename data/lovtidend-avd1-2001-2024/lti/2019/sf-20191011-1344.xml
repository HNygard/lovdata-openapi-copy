<!DOCTYPE html><html lang="no"><head><title>Forskrift om endring i forskrift 17. september 1993 nr. 855 om gebyr for visse overtredelser av vegtrafikklovgivningen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-10-11-1344</dd><dt class="dokid">DokumentID</dt><dd class="dokid">LTI/forskrift/2019-10-11-1344</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="dateInForce">I kraft fra</dt><dd class="dateInForce">2019-10-11</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-09-17-855</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§31</li><li>lov/1965-06-18-4/§31a</li></ul></dd><dt class="dateOfPublication">Kunngjort</dt><dd class="dateOfPublication">2019-10-11 16:20</dd><dt class="journalNumber">Journalnummer</dt><dd class="journalNumber">2019-0820</dd><dt class="titleShort">Korttittel</dt><dd class="titleShort">Endr. i forskrift om gebyrer etter vegtrafikkloven</dd><dt class="title">Tittel</dt><dd class="title">Forskrift om endring i forskrift 17. september 1993 nr. 855 om gebyr for visse overtredelser av vegtrafikklovgivningen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 11. oktober 2019 med hjemmel i lov 18. juni 1965 nr. 4 om vegtrafikk (vegtrafikkloven) § 31 og § 31a. Fremmet av Samferdselsdepartementet.</dd><dt class="refid">RefID</dt><dd class="refid">forskrift/2019-10-11-1344</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift 17. september 1993 nr. 855 om gebyr for visse overtredelser av vegtrafikklovgivningen<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2019-10-11-1344" id="dokument"><h1>Forskrift om endring i forskrift 17. september 1993 nr. 855 om gebyr for visse overtredelser av vegtrafikklovgivningen</h1><section class="section" data-name="kapI" id="kapittel-1" data-lovdata-URL="LTI/forskrift/2019-10-11-1344/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 17. september 1993 nr. 855 om gebyr for visse overtredelser av vegtrafikklovgivningen gjøres følgende endringer:</article><article class="defaultP">§ 1 skal lyde:</article><article class="legalP" id="kapittel-1-ledd-2">Den som har fylt 15 år kan av politiet eller Statens vegvesen ilegges gebyr for følgende overtredelser:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">unnlatt å ha med seg førerkort eller mopedførerbevis</article></article></li><li data-li-identifier="b)" data-name="b)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">unnlatt å ha med vognkort under kjøringen</article></article></li><li data-li-identifier="c)" data-name="c)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">kjørt uten hastighetsmåler eller med hastighetsmåler som ikke virker</article></article></li><li data-li-identifier="d)" data-name="d)"><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">unnlatt å ha med seg varseltrekant</article></article></li><li data-li-identifier="e)" data-name="e)"><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">kjørt ulovlig med piggdekk eller kjettinger</article></article></li><li data-li-identifier="f)" data-name="f)"><article class="listArticle" id="kapittel-1-ledd-2-punkt-6"><article class="legalP" id="kapittel-1-ledd-2-punkt-6-ledd-1">kjørt uten å medbringe forskriftsmessige kjettinger</article></article></li><li data-li-identifier="g)" data-name="g)"><article class="listArticle" id="kapittel-1-ledd-2-punkt-7"><article class="legalP" id="kapittel-1-ledd-2-punkt-7-ledd-1">kjørt med dekk med mønsterdybde under lovlig minimum, eller uten vinterdekk i perioden der vinterdekk særskilt er påbudt</article></article></li><li data-li-identifier="h)" data-name="h)"><article class="listArticle" id="kapittel-1-ledd-2-punkt-8"><article class="legalP" id="kapittel-1-ledd-2-punkt-8-ledd-1">kjørt med signalhorn som gir lyd med varierende tonehøyde eller styrke</article></article></li><li data-li-identifier="i)" data-name="i)"><article class="listArticle" id="kapittel-1-ledd-2-punkt-9"><article class="legalP" id="kapittel-1-ledd-2-punkt-9-ledd-1">unnlatt bruk av påbudt verneutstyr (hjelm, bilbelte), jf. forskrift 21. september 1979 nr. 7 om bruk av personlig verneutstyr under kjøring med motorvogn</article></article></li><li data-li-identifier="j)" data-name="j)"><article class="listArticle" id="kapittel-1-ledd-2-punkt-10"><article class="legalP" id="kapittel-1-ledd-2-punkt-10-ledd-1">kjørt i strid med forbud mot bruk av motorvogn, fastsatt i midlertidig vedtak eller forskrift om trafikkregulerende tiltak gitt med hjemmel i vegtrafikkloven § 7 annet ledd som følge av overskridelse eller fare for overskridelse av grenseverdiene i forurensningsforskriften kapittel 7</article></article></li><li data-li-identifier="k)" data-name="k)"><article class="listArticle" id="kapittel-1-ledd-2-punkt-11"><article class="legalP" id="kapittel-1-ledd-2-punkt-11-ledd-1">unnlatt å ha med seg bevis for yrkessjåførkompetanse under kjøring.</article></article></li></ul></article><article class="defaultP">§ 2 skal lyde:</article><article class="legalP" id="kapittel-1-ledd-3">For overtredelse av § 1 a), b), c), d), h) og k) er gebyret 500 kr.</article><article class="legalP" id="kapittel-1-ledd-4">For overtredelse av § 1 e) er gebyret 1&#xa0;000 kr.</article><article class="legalP" id="kapittel-1-ledd-5">For overtredelse av § 1 f) er gebyret 750 kr for motorvogn med tillatt totalvekt inntil 7&#xa0;500 kg.</article><article class="legalP" id="kapittel-1-ledd-6">For motorvogn med tillatt totalvekt over 7&#xa0;500 kg er gebyret 1&#xa0;200 kr. For motorvogn med tillatt totalvekt over 7&#xa0;500 kg som trekker tilhenger med tillatt totalvekt over 3&#xa0;500 kg, er gebyret 1&#xa0;500 kr.</article><article class="legalP" id="kapittel-1-ledd-7">For overtredelse av § 1 g) er gebyret 1&#xa0;000 kr. For kjøretøy med tillatt totalvekt over 7&#xa0;500 kg er gebyret 2&#xa0;000 kr.</article><article class="legalP" id="kapittel-1-ledd-8">For overtredelse av § 1 i) og j) er gebyret 1&#xa0;500 kr.</article><article class="legalP" id="kapittel-1-ledd-9">Ulovlig kjøring med piggdekk eller kjettinger regnes som én overtredelse, jf. § 1 e). Motsatt gis ett gebyr for hver manglende kjetting jf. § 1 f) og ett gebyr for hvert dekk med ulovlig mønsterdybde, eller manglende vinterdekk, jf. § 1 g).</article><article class="defaultP">§ 3 tredje ledd skal lyde:</article><article class="legalP" id="kapittel-1-ledd-10">Gebyr kan ilegges på stedet. Er overtrederen mindreårig, varsles dennes verge(r) om ileggelsen. Dersom verge ikke er tilstede ved gebyrileggelsen er det tilstrekkelig at politiet/Statens vegvesen leverer til den mindreårige en ileggelsesblankett påtrykt varsel til verge.</article><article class="defaultP">§ 5 andre ledd skal lyde:</article><article class="legalP" id="kapittel-1-ledd-11">Tingretten er klageinstans, men klagen skal framsettes for politiet/Statens vegvesen i det distrikt der gebyret er ilagt. Dersom det er hensiktsmessig kan klagen framsettes i et annet distrikt. I klagen skal oppgis de grunner klagen støtter seg til og eventuelle bevis. For øvrig gjelder forvaltningsloven § 32. Klage over ilagt gebyr hindrer ikke forhøyelse av gebyret etter § 3 annet ledd. Inndriving av gebyret overstemmende med § 3 siste ledd kan skje selv om det er klaget, med mindre namsmyndighetene bestemmer noe annet.</article><article class="defaultP">§ 6 skal lyde:</article><article class="legalP" id="kapittel-1-ledd-12">Klagebehandlingen forberedes av politiet/Statens vegvesen i det distrikt der overtredelsen fant sted. Forberedelsen av klagebehandlingen kan overføres til et annet distrikt dersom dette anses påkrevd for å få saken tilstrekkelig opplyst eller det vil være forbundet med uforholdsmessig ulempe at forberedelsen skjer ved gjerningsstedets politikammer/Statens vegvesen.</article><article class="defaultP">§ 7 første ledd skal lyde:</article><article class="legalP" id="kapittel-1-ledd-13">Gebyr eller forhøyelse av gebyr kan frafalles av politiet/Statens vegvesen. Søknad om frafallelse kan framsettes sammen med, eller uavhengig av, klage til tingretten over ileggelse av gebyr. I forbindelse med klage til tingretten skal spørsmålet om frafall av gebyr vurderes.</article><article class="defaultP">§ 8 første ledd skal lyde:</article><article class="legalP" id="kapittel-1-ledd-14">Politiet/Statens vegvesen sender klagen til tingretten på det sted der den betalingspliktige bor eller oppholder seg, der overtredelsen fant sted eller der opplysninger i saken for øvrig lettest kan skaffes til veie.</article><article class="defaultP">§ 9 første ledd skal lyde:</article><article class="legalP" id="kapittel-1-ledd-15">Ved tingrettens behandling av klagen innkalles klageren til rettsmøte ved forkynning av stevning. Forkynnelse må foretas overfor verge hvis klageren er mindreårig. Klagen kan likevel avgjøres uten at det holdes rettsmøte, så framt retten finner det ubetenkelig. Det er ikke nødvendig å innkalle klageren til rettsmøte hvor det bare avsies kjennelse. Dersom klageren eller vitner innkalles til rettsmøte, skal også politiet/Staten vegvesen varsles.</article><article class="defaultP">§ 9 andre ledd skal lyde:</article><article class="legalP" id="kapittel-1-ledd-16">Retten kan innhente de bevis den anser hensiktsmessig. Den kan gi politiet/Statens vegvesen pålegg og begjære rettergangsskritt foretatt ved andre retter. Under rettsmøte til behandling av klagen plikter enhver å møte og forklare seg som vitne i tingretten og framlegge dokumenter etter de regler som gjelder for hovedforhandlingen i straffesaker ved tingrett. Protokollasjon foretas etter reglene for hovedforhandling.</article></section><section class="section" data-name="kapII" id="kapittel-2" data-lovdata-URL="LTI/forskrift/2019-10-11-1344/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>