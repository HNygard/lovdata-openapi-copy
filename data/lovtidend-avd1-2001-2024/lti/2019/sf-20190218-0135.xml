<!DOCTYPE html><html lang="no"><head><title>Forskrift om betalingstjenester</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-02-18-135</dd><dt class="dokid">DokumentID</dt><dd class="dokid">LTI/forskrift/2019-02-18-135</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2019-04-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-06-25-46/§1</li><li>lov/1999-06-25-46/§9a</li></ul></dd><dt class="dateOfPublication">Kunngjort</dt><dd class="dateOfPublication">2019-02-19 13:45</dd><dt class="journalNumber">Journalnummer</dt><dd class="journalNumber">2019-0110</dd><dt class="titleShort">Korttittel</dt><dd class="titleShort">Forskrift om betalingstjenester</dd><dt class="title">Tittel</dt><dd class="title">Forskrift om betalingstjenester</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 18. februar 2019 med hjemmel i lov 25. juni 1999 nr. 46 om finansavtaler og finansoppdrag (finansavtaleloven) § 1 sjette ledd bokstav a og § 9a.</dd><dt class="refid">RefID</dt><dd class="refid">forskrift/2019-02-18-135</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om betalingstjenester<ul class="tocSubUl"><li>Kapittel 1. Innledende bestemmelser<ul class="tocSubUl"><li>§ 1. Ufravikelighet</li><li>§ 2. Definisjoner</li><li>§ 3. Lignende institusjon</li><li>§ 4. Betalingstjenester</li></ul></li><li>Kapittel 2. Vilkår<ul class="tocSubUl"><li>§ 5. Generelle vilkår om fullmakttjenester</li><li>§ 6. Vilkår om betalingsfullmakttjenester</li><li>§ 7. Vilkår om kontoinformasjonstjenester</li></ul></li><li>Kapittel 3. Betalingsordre iverksatt av en betalingsfullmektig<ul class="tocSubUl"><li>§ 8. Opplysningsplikt ved enkeltstående betalingstransaksjon</li><li>§ 9. Samtykke til betalingstransaksjon via betalingsfullmektig</li><li>§ 10. Mottak og tilbakekall av betalingsordre</li><li>§ 11. Opplysningsplikt etter at betalingsordre er iverksatt av betalingsfullmektig</li></ul></li><li>Kapittel 4. Tilbakeføringsplikt og ansvar<ul class="tocSubUl"><li>§ 12. Tilbakeføringsplikt og ansvar for uautoriserte betalingstransaksjoner</li><li>§ 13. Tilbakeføringsplikt og ansvar for betalingstransaksjoner som ikke gjennomføres korrekt</li></ul></li><li>Kapittel 5. Kundens ansvar for tap<ul class="tocSubUl"><li>§ 14. Kundens ansvar for tap ved misbruk av konto og betalingsinstrument. Egenandeler</li></ul></li><li>Kapittel 6. Ikrafttredelse og overgangsregler<ul class="tocSubUl"><li>§ 15. Ikrafttredelse og overgangsregler</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2019-02-18-135" id="dokument"><h1>Forskrift om betalingstjenester</h1><section class="section" data-name="kap1" id="kapittel-1" data-lovdata-URL="LTI/forskrift/2019-02-18-135/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="LTI/forskrift/2019-02-18-135/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Ufravikelighet</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Reglene i denne forskriften kan ikke fravikes til skade for en forbruker, jf. finansavtaleloven § 2 første ledd. For forbrukeravtaler gjelder reglene i finansavtaleloven § 2 tredje ledd tilsvarende.</article><article class="numberedLegalP" data-numerator="2" id="kapittel-1-paragraf-1-nummer-2">(2) Når institusjonens kunde ikke er en forbruker, viker forskriften for avtale, etablert praksis mellom partene eller annen sedvane som anses bindende mellom partene. Bestemmelsene i § 5, § 6, § 7 bokstav b, § 9 og § 12 første og tredje ledd kan likevel ikke fravikes til skade for kunden.</article></article><article class="legalArticle" data-lovdata-URL="LTI/forskrift/2019-02-18-135/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="numberedLegalP" data-numerator="1" id="kapittel-1-paragraf-2-nummer-1">(1) Med «betalingskonto» menes en konto i navnet på én eller flere kunder som benyttes for å gjennomføre betalingstransaksjoner i samsvar med definisjonen i direktiv (EU) 2015/2366 artikkel 4 nr. 12, jf. også finansavtaleloven § 12 bokstav h.</article><article class="numberedLegalP" data-numerator="2" id="kapittel-1-paragraf-2-nummer-2">(2) Med «kontotilbyder» menes en finansinstitusjon eller lignende institusjon som tilbyr og fører en betalingskonto for en betaler i samsvar med definisjonen i direktiv (EU) 2015/2366 artikkel 4 nr. 17.</article><article class="numberedLegalP" data-numerator="3" id="kapittel-1-paragraf-2-nummer-3">(3) Med «fullmaktforetak» menes betalingsfullmektig og opplysningsfullmektig som nevnt i femte og sjette ledd.</article><article class="numberedLegalP" data-numerator="4" id="kapittel-1-paragraf-2-nummer-4">(4) Med «fullmakttjeneste» menes betalingsfullmakttjeneste og kontoinformasjonstjeneste som nevnt i syvende og åttende ledd.</article><article class="numberedLegalP" data-numerator="5" id="kapittel-1-paragraf-2-nummer-5">(5) Med «betalingsfullmektig» menes et foretak som tilbyr betalingsfullmakttjenester i samsvar med definisjonen i direktiv (EU) 2015/2366 artikkel 4 nr. 18.</article><article class="numberedLegalP" data-numerator="6" id="kapittel-1-paragraf-2-nummer-6">(6) Med «opplysningsfullmektig» menes et foretak som tilbyr kontoinformasjonstjenester i samsvar med definisjonen i direktiv (EU) 2015/2366 artikkel 4 nr. 19.</article><article class="numberedLegalP" data-numerator="7" id="kapittel-1-paragraf-2-nummer-7">(7) Med «betalingsfullmakttjeneste» menes en betalingstjeneste som på forespørsel fra en kunde består i å iverksette en betalingsordre fra en betalingskonto som tilbys av en annen institusjon i samsvar med definisjonen i direktiv (EU) 2015/2366 artikkel 4 nr. 15.</article><article class="numberedLegalP" data-numerator="8" id="kapittel-1-paragraf-2-nummer-8">(8) Med «kontoinformasjonstjeneste» menes en internettbasert betalingstjeneste for levering av sammenstilte kontoopplysninger fra en eller flere betalingskontoer kunden har hos enten en annen institusjon eller hos flere enn én institusjon i samsvar med definisjonen i direktiv (EU) 2015/2366 artikkel 4 nr. 16.</article><article class="numberedLegalP" data-numerator="9" id="kapittel-1-paragraf-2-nummer-9">(9) Med «sensitive betalingsopplysninger» menes opplysninger, herunder personlige sikkerhetsopplysninger som kan brukes til å utføre bedrageri i samsvar med direktiv (EU) 2015/2366 artikkel 4 nr. 32. For betalingsfullmektig og opplysningsfullmektig utgjør navnet på kontoeier og kontonummer ikke sensitive betalingsopplysninger.</article></article><article class="legalArticle" data-lovdata-URL="LTI/forskrift/2019-02-18-135/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Lignende institusjon</span></h3><article class="legalP" id="kapittel-1-paragraf-3-ledd-1">Med mindre foretaket allerede anses som finansinstitusjon eller lignende institusjon, jf. finansavtaleloven § 1, skal foretak som etter finansforetaksloven § 2-3 kan tilby betalingsfullmakttjenester eller kontoinformasjonstjenester, anses som lignende institusjon etter finansavtaleloven § 1 annet ledd.</article></article><article class="legalArticle" data-lovdata-URL="LTI/forskrift/2019-02-18-135/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Betalingstjenester</span></h3><article class="numberedLegalP" data-numerator="1" id="kapittel-1-paragraf-4-nummer-1">(1) Betalingsfullmakttjenester regnes som betalingstjenester etter finansavtaleloven § 11 første ledd.</article><article class="numberedLegalP" data-numerator="2" id="kapittel-1-paragraf-4-nummer-2">(2) Kontoinformasjonstjenester regnes som betalingstjenester etter finansavtaleloven § 11 første ledd.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2019-02-18-135/KAPITTEL_2"><h2>Kapittel 2. Vilkår</h2><article class="legalArticle" data-lovdata-URL="LTI/forskrift/2019-02-18-135/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Generelle vilkår om fullmakttjenester</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Kunden kan benytte fullmakttjenester på egne betalingskontoer som er tilgjengelige på internett. Utføring av fullmakttjenester kan ikke gjøres betinget på vilkår om at det foreligger en avtale mellom kontotilbyderen og fullmaktforetaket om utføring av fullmakttjenester.</article><article class="numberedLegalP" data-numerator="2" id="kapittel-2-paragraf-1-nummer-2">(2) Kundens samtykke til utføring av fullmakttjenester kan gis av kunden ved bruk av den fremgangsmåten kunden har avtalt med kontotilbyderen jf. finansavtaleloven § 24 tredje ledd.</article><article class="numberedLegalP" data-numerator="3" id="kapittel-2-paragraf-1-nummer-3">(3) Kontotilbyderen skal på avtalt måte, umiddelbart etter å ha nektet et fullmaktforetak tilgang, informere kunden om nektelsen og oppgi årsaken. Dersom det er mulig, skal informasjon gis før tilgang blir nektet. Informasjonsplikten gjelder likevel ikke dersom objektivt begrunnede sikkerhetshensyn er truet eller forbudt ved lov eller regler med hjemmel i lov.</article><article class="numberedLegalP" data-numerator="4" id="kapittel-2-paragraf-1-nummer-4">(4) I samsvar med reglene i forskrift om systemer for betalingstjenester § 6 bokstav e og § 7 bokstav c skal fullmaktforetaket sikre at kundens personlige sikkerhetsinformasjon ikke er tilgjengelig for andre enn utstederen og kunden selv. Dersom fullmaktforetaket skal overføre kundens personlige sikkerhetsinformasjon, skal det foregå gjennom sikre og effektive kanaler.</article><article class="numberedLegalP" data-numerator="5" id="kapittel-2-paragraf-1-nummer-5">(5) Når ikke annet er særskilt bestemt, skal fullmaktforetaket ikke benytte, lagre eller på annen måte bruke tilgang til opplysninger for andre formål enn utføring av fullmakttjenesten som kunden uttrykkelig har anmodet om, og ikke be om sensitive betalingsingsopplysninger jf. forskrift om systemer for betalingstjenester § 6 bokstav f og g, samt § 7 bokstav e og f.</article><article class="numberedLegalP" data-numerator="6" id="kapittel-2-paragraf-1-nummer-6">(6) Fullmakttjenester skal kun utføres når kunden har gitt sitt uttrykkelige samtykke til fullmakttjenesten. Fullmaktforetaket skal dessuten utføre fullmakttjenesten i samsvar med kundens samtykke.</article></article><article class="legalArticle" data-lovdata-URL="LTI/forskrift/2019-02-18-135/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Vilkår om betalingsfullmakttjenester</span></h3><article class="legalP" id="kapittel-2-paragraf-2-ledd-1">I forbindelse med betalingsfullmakttjenester skal betalingsfullmektigen<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">ikke på noe tidspunkt besitte eller råde over kundens midler, jf. forskrift om systemer for betalingstjenester § 6 bokstav a</article></article></li><li data-li-identifier="b)" data-name="b)"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">ikke endre betalingsmottaker, beløp eller andre transaksjonskjennetegn, jf. forskrift om systemer for betalingstjenester § 6 bokstav b</article></article></li><li data-li-identifier="c)" data-name="c)"><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">ikke be kunden om opplysninger som ikke er nødvendige for å utføre betalingsfullmakttjenesten, jf. forskrift om systemer for betalingstjenester § 6 bokstav h</article></article></li><li data-li-identifier="d)" data-name="d)"><article class="listArticle" id="kapittel-2-paragraf-2-ledd-1-punkt-4"><article class="legalP" id="kapittel-2-paragraf-2-ledd-1-punkt-4-ledd-1">ikke utlevere eventuelt andre opplysninger betalingsfullmektigen har innhentet om betaleren til andre enn betalingsmottakeren, og bare i samsvar med betalerens uttrykkelige anmodning, når ikke annet er særskilt bestemt.</article></article></li></ul></article></article><article class="legalArticle" data-lovdata-URL="LTI/forskrift/2019-02-18-135/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Vilkår om kontoinformasjonstjenester</span></h3><article class="legalP" id="kapittel-2-paragraf-3-ledd-1">I forbindelse med kontoinformasjonstjenester skal opplysningsfullmektigen<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">på en lett tilgjengelig måte gi kunden opplysninger som nevnt i finansavtaleloven § 15 annet ledd bokstav b nr. 2 og nr. 5 samt bokstav c nr. 1 før kunden blir bundet av en avtale om kontoinformasjonstjenester som ikke er omfattet av en rammeavtale</article></article></li><li data-li-identifier="b)" data-name="b)"><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">bare ha tilgang til opplysningene fra utpekte betalingskontoer og betalingstransaksjoner tilknyttet disse, jf. forskrift om systemer for betalingstjenester § 7 bokstav d</article></article></li><li data-li-identifier="c)" data-name="c)"><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">gi kunden enhver annen relevant informasjon nevnt i finansavtaleloven § 15 annet ledd.</article></article></li></ul></article></article></section><section class="section" data-name="kap3" id="kapittel-3" data-lovdata-URL="LTI/forskrift/2019-02-18-135/KAPITTEL_3"><h2>Kapittel 3. Betalingsordre iverksatt av en betalingsfullmektig</h2><article class="legalArticle" data-lovdata-URL="LTI/forskrift/2019-02-18-135/§8" data-name="§8" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Opplysningsplikt ved enkeltstående betalingstransaksjon</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Betalingsfullmektigen skal før iverksetting av betalingsordre gi til eller stille til rådighet for kunden følgende opplysninger:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-1-nummer-1-punkt-1"><article class="legalP" id="kapittel-3-paragraf-1-nummer-1-punkt-1-ledd-1">foretaksnavn</article></article></li><li data-li-identifier="b)" data-name="b)"><article class="listArticle" id="kapittel-3-paragraf-1-nummer-1-punkt-2"><article class="legalP" id="kapittel-3-paragraf-1-nummer-1-punkt-2-ledd-1">den geografiske adressen til foretakets hovedkontor, og, når det er relevant, den geografiske adressen til agent eller filial</article></article></li><li data-li-identifier="c)" data-name="c)"><article class="listArticle" id="kapittel-3-paragraf-1-nummer-1-punkt-3"><article class="legalP" id="kapittel-3-paragraf-1-nummer-1-punkt-3-ledd-1">andre kontaktopplysninger, inkludert relevant e-postadresse for å kunne kommunisere med foretaket</article></article></li><li data-li-identifier="d)" data-name="d)"><article class="listArticle" id="kapittel-3-paragraf-1-nummer-1-punkt-4"><article class="legalP" id="kapittel-3-paragraf-1-nummer-1-punkt-4-ledd-1">tilsynsmyndighetenes kontaktinformasjon</article></article></li><li data-li-identifier="e)" data-name="e)"><article class="listArticle" id="kapittel-3-paragraf-1-nummer-1-punkt-5"><article class="legalP" id="kapittel-3-paragraf-1-nummer-1-punkt-5-ledd-1">på lett tilgjengelig måte enhver annen relevant informasjon nevnt i finansavtaleloven § 15.</article></article></li></ul></article><article class="numberedLegalP" data-numerator="2" id="kapittel-3-paragraf-1-nummer-2">(2) Finansavtaleloven § 23 fjerde ledd gjelder tilsvarende dersom betalingsordre iverksettes av en betalingsfullmektig på vegne av en kunde.</article></article><article class="legalArticle" data-lovdata-URL="LTI/forskrift/2019-02-18-135/§9" data-name="§9" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Samtykke til betalingstransaksjon via betalingsfullmektig</span></h3><article class="legalP" id="kapittel-3-paragraf-2-ledd-1">Betaleren kan samtykke til å gjennomføre en betalingstransaksjon, jf. finansavtaleloven § 24, via en betalingsfullmektig.</article></article><article class="legalArticle" data-lovdata-URL="LTI/forskrift/2019-02-18-135/§10" data-name="§10" id="kapittel-3-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Mottak og tilbakekall av betalingsordre</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) Finansavtaleloven § 26a første ledd gjelder tilsvarende for betalingsordre gitt via en betalingsfullmektig.</article><article class="numberedLegalP" data-numerator="2" id="kapittel-3-paragraf-3-nummer-2">(2) Dersom en betalingstransaksjon iverksettes ved bruk av en betalingsfullmektig, kan betaleren ikke tilbakekalle betalingsordren etter at betaleren har meddelt sitt samtykke til transaksjonen til betalingsfullmektigen.</article></article><article class="legalArticle" data-lovdata-URL="LTI/forskrift/2019-02-18-135/§11" data-name="§11" id="kapittel-3-paragraf-4"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Opplysningsplikt etter at betalingsordre er iverksatt av betalingsfullmektig</span></h3><article class="numberedLegalP" data-numerator="1" id="kapittel-3-paragraf-4-nummer-1">(1) En betalingsfullmektig skal umiddelbart etter iverksettelsen av en betalingsordre gi eller stille følgende opplysninger til rådighet for betaleren, og, når det er relevant, også til rådighet for betalingsmottakeren:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-4-nummer-1-punkt-1"><article class="legalP" id="kapittel-3-paragraf-4-nummer-1-punkt-1-ledd-1">en bekreftelse på at betalingsordren er iverksatt korrekt hos kontotilbyderen</article></article></li><li data-li-identifier="b)" data-name="b)"><article class="listArticle" id="kapittel-3-paragraf-4-nummer-1-punkt-2"><article class="legalP" id="kapittel-3-paragraf-4-nummer-1-punkt-2-ledd-1">beløpet betalingstransaksjonen gjelder</article></article></li><li data-li-identifier="c)" data-name="c)"><article class="listArticle" id="kapittel-3-paragraf-4-nummer-1-punkt-3"><article class="legalP" id="kapittel-3-paragraf-4-nummer-1-punkt-3-ledd-1">en referanse som gjør det mulig å identifisere betalingstransaksjonen for betaleren og for betalingsmottakeren</article></article></li><li data-li-identifier="d)" data-name="d)"><article class="listArticle" id="kapittel-3-paragraf-4-nummer-1-punkt-4"><article class="legalP" id="kapittel-3-paragraf-4-nummer-1-punkt-4-ledd-1">når det er relevant, størrelsen på eventuelle gebyrer som skal betales til betalingsfullmektigen for transaksjonen, herunder med en spesifikasjon av enkeltelementene i relevante tilfeller.</article></article></li></ul></article><article class="numberedLegalP" data-numerator="2" id="kapittel-3-paragraf-4-nummer-2">(2) En betalingsfullmektig skal umiddelbart etter iverksettelsen av en betalingsordre i tillegg gi eller stille følgende opplysninger til rådighet for betalingsmottakeren:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-4-nummer-2-punkt-1"><article class="legalP" id="kapittel-3-paragraf-4-nummer-2-punkt-1-ledd-1">en angivelse av alle opplysninger som fulgte betalingstransaksjonen</article></article></li><li data-li-identifier="b)" data-name="b)"><article class="listArticle" id="kapittel-3-paragraf-4-nummer-2-punkt-2"><article class="legalP" id="kapittel-3-paragraf-4-nummer-2-punkt-2-ledd-1">en referanse som gjør det mulig for betalingsmottakeren å identifisere betaleren.</article></article></li></ul></article></article></section><section class="section" data-name="kap4" id="kapittel-4" data-lovdata-URL="LTI/forskrift/2019-02-18-135/KAPITTEL_4"><h2>Kapittel 4. Tilbakeføringsplikt og ansvar</h2><article class="legalArticle" data-lovdata-URL="LTI/forskrift/2019-02-18-135/§12" data-name="§12" id="kapittel-4-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Tilbakeføringsplikt og ansvar for uautoriserte betalingstransaksjoner</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) Er en betalingsordre iverksatt av en betalingsfullmektig, påligger det kontotilbyderen å tilbakeføre beløpet til betaleren for uautoriserte betalingstransaksjoner. Kontotilbyderen skal umiddelbart tilbakeføre beløpet for den uautoriserte betalingstransaksjonen til betaleren og eventuelt gjenopprette tilstanden på betalerens konto slik den ville ha vært om den uautoriserte betalingstransaksjonen ikke hadde funnet sted.</article><article class="numberedLegalP" data-numerator="2" id="kapittel-4-paragraf-1-nummer-2">(2) Dersom kunden nekter for å ha autorisert en betalingstransaksjon, jf. finansavtaleloven § 35 femte ledd, påhviler det betalingsfullmektigen, innenfor sitt kompetanseområde, å bevise at transaksjonen er autentisert, korrekt registrert og bokført og ikke rammet av teknisk svikt eller annen feil.</article><article class="numberedLegalP" data-numerator="3" id="kapittel-4-paragraf-1-nummer-3">(3) Er betalingsfullmektigen ansvarlig for en uautorisert betalingstransaksjon, skal betalingsfullmektigen umiddelbart på forespørsel fra kontotilbyderen erstatte tapet som er oppstått, og refusjonsbeløpet etter første ledd, inkludert beløpet som utgjorde den uautoriserte betalingstransaksjonen.</article></article><article class="legalArticle" data-lovdata-URL="LTI/forskrift/2019-02-18-135/§13" data-name="§13" id="kapittel-4-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Tilbakeføringsplikt og ansvar for betalingstransaksjoner som ikke gjennomføres korrekt</span></h3><article class="numberedLegalP" data-numerator="1" id="kapittel-4-paragraf-2-nummer-1">(1) Er en betalingsordre iverksatt eller skal iverksettes av en betalingsfullmektig, påligger det kontotilbyderen å tilbakeføre beløpet til betaleren for betalingstransaksjoner som ikke gjennomføres korrekt. Kontotilbyderen skal uten ugrunnet opphold overføre beløpet for betalingstransaksjonen til betaleren og eventuelt gjenopprette tilstanden på betalerens konto slik den ville ha vært om den mangelfullt gjennomførte betalingstransaksjonen ikke hadde funnet sted.</article><article class="numberedLegalP" data-numerator="2" id="kapittel-4-paragraf-2-nummer-2">(2) Betalingsfullmektigen har bevisbyrden for at betalerens kontotilbyder har mottatt betalingsordren, og at betalingstransaksjonen innenfor betalingsfullmektigens kompetanseområde var autentisert, korrekt registrert og ikke rammet av teknisk svikt eller andre feil knyttet til den mangelfullt gjennomførte betalingstransaksjonen.</article><article class="numberedLegalP" data-numerator="3" id="kapittel-4-paragraf-2-nummer-3">(3) Er betalingsfullmektigen ansvarlig for en betalingstransaksjon som ikke gjennomføres korrekt, skal betalingsfullmektigen umiddelbart på forespørsel fra kontotilbyderen erstatte tapet som er oppstått, herunder ved at en institusjon har unnlatt å bruke sterk kundeautentisering, samt refusjonsbeløpet etter første ledd.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2019-02-18-135/KAPITTEL_5"><h2>Kapittel 5. Kundens ansvar for tap</h2><article class="legalArticle" data-lovdata-URL="LTI/forskrift/2019-02-18-135/§14" data-name="§14" id="kapittel-5-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Kundens ansvar for tap ved misbruk av konto og betalingsinstrument. Egenandeler</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) Ved anvendelsen av finansavtaleloven § 35 annet ledd i tilknytning til fullmakttjenester skal kunden kun svare med en egenandel på inntil 400 kroner.</article><article class="numberedLegalP" data-numerator="2" id="kapittel-5-paragraf-1-nummer-2">(2) Med mindre kunden har opptrådt svikaktig, svarer kunden ikke for tap når kravet til sterk kundeautentisering, jf. forskrift om systemer for betalingstjenester § 9, ikke er overholdt.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2019-02-18-135/KAPITTEL_6"><h2>Kapittel 6. Ikrafttredelse og overgangsregler</h2><article class="legalArticle" data-lovdata-URL="LTI/forskrift/2019-02-18-135/§15" data-name="§15" id="kapittel-6-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Ikrafttredelse og overgangsregler</span></h3><article class="numberedLegalP" data-numerator="1" id="kapittel-6-paragraf-1-nummer-1">(1) Forskriften trer i kraft 1. april 2019.</article><article class="numberedLegalP" data-numerator="2" id="kapittel-6-paragraf-1-nummer-2">(2) Forskriften gjelder for tjenester som ytes etter ikrafttredelsestidspunktet, selv om tjenesten har grunnlag i en avtale som er inngått før ikrafttredelsen.</article></article></section></main></body></html>