<!DOCTYPE html><html lang="no"><head><title>Vedtak om endring i anskaffelsesregelverk for forsvarssektoren (ARF)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-06-21-857</dd><dt class="dokid">DokumentID</dt><dd class="dokid">LTI/forskrift/2019-06-21-857</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="dateInForce">I kraft fra</dt><dd class="dateInForce">2019-06-21</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-10-25-1411</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2016-06-17-73</li><li>forskrift/2004-08-20-1208</li></ul></dd><dt class="dateOfPublication">Kunngjort</dt><dd class="dateOfPublication">2019-06-24 15:30</dd><dt class="journalNumber">Journalnummer</dt><dd class="journalNumber">2019-0566</dd><dt class="titleShort">Korttittel</dt><dd class="titleShort">Endr. i anskaffelsesregelverk for forsvarssektoren (ARF)</dd><dt class="title">Tittel</dt><dd class="title">Vedtak om endring i anskaffelsesregelverk for forsvarssektoren (ARF)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Forsvarsdepartementet 21. juni 2019 med hjemmel i lov 17. juni 2016 nr. 73 om offentlige anskaffelser (anskaffelsesloven), jf. delegeringsvedtak 20. august 2004 nr. 1208.</dd><dt class="refid">RefID</dt><dd class="refid">forskrift/2019-06-21-857</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om endring i anskaffelsesregelverk for forsvarssektoren (ARF)<ul class="tocSubUl"><li>I<ul class="tocSubUl"><li>§ 3-3. Tiltak for å motvirke arbeidslivskriminalitet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2019-06-21-857" id="dokument"><h1>Vedtak om endring i anskaffelsesregelverk for forsvarssektoren (ARF)</h1><section class="section" data-name="kapI" id="kapittel-1" data-lovdata-URL="LTI/forskrift/2019-06-21-857/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I anskaffelsesregelverk 25. oktober 2013 nr. 1411 for forsvarssektoren (ARF) gjøres følgende endring:</article> <article class="defaultP" margin-top="true">Ny § 3-3 skal lyde:</article><article class="futureLegalArticle" data-name="§3-3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-3</span>. <span class="legalArticleTitle">Tiltak for å motvirke arbeidslivskriminalitet</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Offentlige oppdragsgivere har som innkjøper av varer og tjenester et særskilt ansvar for å motvirke arbeidslivskriminalitet.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Anskaffelsesmyndigheten skal så langt det er mulig hindre at useriøse og kriminelle aktører får tilgang til kontrakter. Innsatsen skal rettes der risikoen for arbeidslivskriminalitet er størst. Det skal gjennomføres en konkret risikovurdering for hver anskaffelse eller for hver kategori av anskaffelser, og der risikoen er høy skal det stilles spesielle krav i kontraktene. Det skal være rutiner for oppfølging og sanksjonering av kontraktsbrudd i slike anskaffelser. Alle tilfeller av arbeidslivskriminalitet skal rapporteres til kontrollmyndighetene og/eller politiet.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Anskaffelsesmyndigheten skal ved tildeling av oppdrag og i oppfølging av inngåtte kontrakter påse at leverandørene følger gjeldende lover og regler.</article></article> <article class="defaultP" margin-top="true"><i>Kommentar:</i></article><article class="legalP" id="kapittel-1-ledd-2"><i>Anskaffelsesmyndigheten skal forholde seg til gjeldene rett på området, hhv. forskrift 8. februar 2008 nr. 112 om lønns- og arbeidsvilkår i offentlige kontrakter og forskrift 22. februar 2008 nr. 166 om informasjons- og påseplikt og innsynsrett, og hente ytterligere veiledning her om nødvendig. I tillegg har Direktorat for forvaltning og IKT (Difi) utarbeidet veiledningsmateriale om hvordan offentlige virksomheter kan forhindre arbeidslivskriminalitet ved inngåelse og oppfølging av kontrakter som kan benyttes (www.anskaffelser.no).</i></article><article class="legalP" id="kapittel-1-ledd-3"><i>Arbeid mot arbeidslivskriminalitet skal innarbeides i forsvarssektorens systemer og rutiner for anskaffelser. Etatenes rapporteringskrav på området vil bli beskrevet i de årlige iverksettingsbrevene fra departementet.</i></article></section><section class="section" data-name="kapII" id="kapittel-2" data-lovdata-URL="LTI/forskrift/2019-06-21-857/KAPITTEL_2"><h2 data-text-align="center">II</h2><article class="centeredP" data-text-align="center"><i>Ikraftsetting</i></article><article class="legalP" id="kapittel-2-ledd-1">Endringen trer i kraft straks.</article></section></main></body></html>