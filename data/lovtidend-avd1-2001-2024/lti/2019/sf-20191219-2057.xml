<!DOCTYPE html><html lang="no"><head><title>Mandat for forvaltningen av statsgjeld</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-12-19-2057</dd><dt class="dokid">DokumentID</dt><dd class="dokid">LTI/forskrift/2019-12-19-2057</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2020-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2014-10-02-1828</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2019-06-21-31/§3-7</li></ul></dd><dt class="dateOfPublication">Kunngjort</dt><dd class="dateOfPublication">2019-12-30 15:05</dd><dt class="journalNumber">Journalnummer</dt><dd class="journalNumber">2019-1339</dd><dt class="titleShort">Korttittel</dt><dd class="titleShort">Mandat for forvaltningen av statsgjeld</dd><dt class="title">Tittel</dt><dd class="title">Mandat for forvaltningen av statsgjeld</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 19. desember 2019 med hjemmel i lov 21. juni 2019 nr. 31 om Norges Bank og pengevesenet mv. (sentralbankloven) § 3-7 første punktum.</dd><dt class="refid">RefID</dt><dd class="refid">forskrift/2019-12-19-2057</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Mandat for forvaltningen av statsgjeld<ul class="tocSubUl"><li>Kapittel 1: Alminnelige bestemmelser<ul class="tocSubUl"><li>§ 1-1. Norges Banks forvaltningsoppdrag</li><li>§ 1-2. Målsetting</li><li>§ 1-3. Bankens rådgivningsplikt og uttalelsesrett</li><li>§ 1-4. Interessekonflikter</li><li>§ 1-5. Eksterne tjenesteytere (utkontraktering)</li><li>§ 1-6. Eksterne relasjoner</li></ul></li><li>Kapittel 2: Gjennomføring av den operasjonelle forvaltningen<ul class="tocSubUl"><li>§ 2-1. Lånestrategi</li><li>§ 2-2. Låneprogram</li><li>§ 2-3. Salg av statspapirer</li><li>§ 2-4. Tilbakekjøp av statsobligasjoner</li><li>§ 2-5. Statens egenbeholdning av statspapirer</li></ul></li><li>Kapittel 3: Rammer for forvaltningen og krav til risikostyring<ul class="tocSubUl"><li>§ 3-1. Tillatte instrumenter og finansielle kontrakter</li><li>§ 3-2. Årlige rammer fastsatt av departementet</li><li>§ 3-3. Referansekurve i statspapirer</li><li>§ 3-4. Refinansieringsrisiko</li><li>§ 3-5. Bruk av rentebytteavtaler</li><li>§ 3-6. Motpartseksponering</li><li>§ 3-7. Måling og styring av operasjonell risiko</li><li>§ 3-8. Godkjennelse av instrumenter og salgsmetoder</li></ul></li><li>Kapittel 4: Rapportering<ul class="tocSubUl"><li>§ 4-1. Periodiske rapporter</li><li>§ 4-2. Offentliggjøring</li></ul></li><li>Kapittel 5: Forvaltningskostnader<ul class="tocSubUl"><li>§ 5. Kostnadsdekning</li><li>Kapittel 6: Forholdet mellom departementet og banken<ul class="tocSubUl"><li>§ 6-1. Orienteringsplikt</li><li>§ 6-2. Bankens plikter ved overskridelse av rammer for forvaltningen</li><li>§ 6-3. Regelmessige møter</li></ul></li></ul></li><li>Kapittel 7: Adgang til å fravike og gi utfyllende bestemmelser samt ikrafttredelse<ul class="tocSubUl"><li>§ 7-1. Adgang til å fravike bestemmelsene</li><li>§ 7-2. Adgang til å gi utfyllende bestemmelser</li><li>§ 7-3. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2019-12-19-2057" id="dokument"><h1>Mandat for forvaltningen av statsgjeld</h1><section class="section" data-name="kap1" id="kapittel-1" data-lovdata-URL="LTI/forskrift/2019-12-19-2057/KAPITTEL_1"><h2>Kapittel 1: Alminnelige bestemmelser</h2><article class="legalArticle" data-lovdata-URL="LTI/forskrift/2019-12-19-2057/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Norges Banks forvaltningsoppdrag</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Norges Bank (banken) utsteder statsgjeld og inngår finansielle kontrakter innenfor statsgjeldsforvaltningen i Finansdepartementets (departementet) navn.</article><article class="numberedLegalP" data-numerator="2" id="kapittel-1-paragraf-1-nummer-2">(2) Banken skal forvalte porteføljen av alle utestående gjeldsinstrumenter og inngåtte finansielle kontrakter (låneporteføljen) for departementets regning og risiko etter bestemmelsene i dette mandatet og bestemmelser gitt i medhold av § 7-2.</article><article class="numberedLegalP" data-numerator="3" id="kapittel-1-paragraf-1-nummer-3">(3) Transaksjoner knyttet til statsgjeldforvaltningen skal bokføres i statsregnskapet.</article><article class="numberedLegalP" data-numerator="4" id="kapittel-1-paragraf-1-nummer-4">(4) Banken skal følge reglement for økonomistyring i staten ved forvaltning av låneporteføljen.</article></article><article class="legalArticle" data-lovdata-URL="LTI/forskrift/2019-12-19-2057/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Målsetting</span></h3><article class="legalP" id="kapittel-1-paragraf-2-ledd-1">Målsettingen for forvaltningen av låneporteføljen er å dekke statens lånebehov til lavest mulige kostnader innenfor rammene som følger av dette mandatet.</article></article><article class="legalArticle" data-lovdata-URL="LTI/forskrift/2019-12-19-2057/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Bankens rådgivningsplikt og uttalelsesrett</span></h3><article class="numberedLegalP" data-numerator="1" id="kapittel-1-paragraf-3-nummer-1">(1) Banken skal gi departementet råd om behov for endringer i mandatet. Slike råd kan gis av eget tiltak eller etter anmodning fra departementet.</article><article class="numberedLegalP" data-numerator="2" id="kapittel-1-paragraf-3-nummer-2">(2) Banken skal ha anledning til å uttale seg før det foretas vesentlige endringer i mandatet eller i utfyllende bestemmelser gitt i medhold av § 7-2, og skal ha varsel i rimelig tid forut for fastsettelse av endringene.</article></article><article class="legalArticle" data-lovdata-URL="LTI/forskrift/2019-12-19-2057/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Interessekonflikter</span></h3><article class="legalP" id="kapittel-1-paragraf-4-ledd-1">Banken skal søke å unngå interessekonflikter mellom forvaltningen av låneporteføljen og bankens øvrige virksomhet. Eventuelle interessekonflikter mellom forvaltningen av låneporteføljen og bankens øvrige virksomhet skal identifiseres og håndteres på en forsvarlig måte.</article></article><article class="legalArticle" data-lovdata-URL="LTI/forskrift/2019-12-19-2057/§1-5" data-name="§1-5" id="kapittel-1-paragraf-5"><h3 class="legalArticleHeader"><span class="legalArticleValue">§ 1-5</span>. <span class="legalArticleTitle">Eksterne tjenesteytere (utkontraktering)</span></h3><article class="numberedLegalP" data-numerator="1" id="kapittel-1-paragraf-5-nummer-1">(1) Banken kan utkontraktere operasjonelle funksjoner, jf. forskrift 17. desember 2009 nr. 1630 om risikostyring og internkontroll i Norges Bank § 5.</article><article class="numberedLegalP" data-numerator="2" id="kapittel-1-paragraf-5-nummer-2">(2) Banken skal ha retningslinjer for når utkontraktering kan finne sted.</article></article><article class="legalArticle" data-lovdata-URL="LTI/forskrift/2019-12-19-2057/§1-6" data-name="§1-6" id="kapittel-1-paragraf-6"><h3 class="legalArticleHeader"><span class="legalArticleValue">§ 1-6</span>. <span class="legalArticleTitle">Eksterne relasjoner</span></h3><article class="numberedLegalP" data-numerator="1" id="kapittel-1-paragraf-6-nummer-1">(1) Banken har et generelt ansvar for eksterne relasjoner i forbindelse med forvaltning av låneporteføljen, herunder deltakelse i internasjonale fora.</article><article class="numberedLegalP" data-numerator="2" id="kapittel-1-paragraf-6-nummer-2">(2) Banken har ansvaret for kontakt med kredittvurderingsbyråer. Departementet kan bidra i kredittvurderingsprosessen ved behov. Departementet avgjør om det skal betales for kredittvurderingstjenester.</article><article class="numberedLegalP" data-numerator="3" id="kapittel-1-paragraf-6-nummer-3">(3) Banken har ansvaret for markedskontakt som kontakt med banker, meglere og investorer, og for deltakelse på ulike typer arrangementer som anses som markedsføring.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2019-12-19-2057/KAPITTEL_2"><h2>Kapittel 2: Gjennomføring av den operasjonelle forvaltningen</h2><article class="legalArticle" data-lovdata-URL="LTI/forskrift/2019-12-19-2057/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Lånestrategi</span></h3><article class="legalP" id="kapittel-2-paragraf-1-ledd-1">Banken skal utarbeide en lånestrategi som beskriver hvordan banken vil oppnå målsettingen gitt i § 1-2.</article></article><article class="legalArticle" data-lovdata-URL="LTI/forskrift/2019-12-19-2057/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Låneprogram</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Stortingets vedtak om fullmakter etter behandling av lånefullmaktsproposisjonen setter rammer for låneprogrammet.</article><article class="numberedLegalP" data-numerator="2" id="kapittel-2-paragraf-2-nummer-2">(2) Banken skal dekke statens finansieringsbehov slik dette defineres av departementet.</article><article class="numberedLegalP" data-numerator="3" id="kapittel-2-paragraf-2-nummer-3">(3) Banken skal fordele opplåningen gjennom året slik at departementet har et minstebeløp fastsatt av departementet innestående på sin konto i banken.</article><article class="numberedLegalP" data-numerator="4" id="kapittel-2-paragraf-2-nummer-4">(4) Banken skal sørge for at statens egenbeholdning av statspapirer er tilstrekkelig for markedspleie.</article><article class="numberedLegalP" data-numerator="5" id="kapittel-2-paragraf-2-nummer-5">(5) Innen budsjettårets start skal banken legge fram et låneprogram for departementet. Programmet skal beskrive planlagt opplåning og inneholde en kalender for utstedelser.</article></article><article class="legalArticle" data-lovdata-URL="LTI/forskrift/2019-12-19-2057/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Salg av statspapirer</span></h3><article class="legalP" id="kapittel-2-paragraf-3-ledd-1">Banken kan velge metode for salg av statsobligasjoner og statskasseveksler.</article></article><article class="legalArticle" data-lovdata-URL="LTI/forskrift/2019-12-19-2057/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Tilbakekjøp av statsobligasjoner</span></h3><article class="legalP" id="kapittel-2-paragraf-4-ledd-1">Banken kan foreta tilbakekjøp av statsobligasjoner.</article></article><article class="legalArticle" data-lovdata-URL="LTI/forskrift/2019-12-19-2057/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Statens egenbeholdning av statspapirer</span></h3><article class="legalP" id="kapittel-2-paragraf-5-ledd-1">Banken disponerer statens egenbeholdning av statspapirer jf. § 2-2 fjerde ledd, til pleie av annenhåndsmarkedet.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2019-12-19-2057/KAPITTEL_3"><h2>Kapittel 3: Rammer for forvaltningen og krav til risikostyring</h2><article class="legalArticle" data-lovdata-URL="LTI/forskrift/2019-12-19-2057/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Tillatte instrumenter og finansielle kontrakter</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Banken kan gjennomføre opplåning ved at det utstedes statsobligasjoner og statskasseveksler. I tillegg kan det benyttes rentebytteavtaler og tilsvarende derivatavtaler, jf. § 3-8.</article><article class="numberedLegalP" data-numerator="2" id="kapittel-3-paragraf-1-nummer-2">(2) Ved pleie av annenhåndsmarkedet kan det inngås gjenkjøpsavtaler med statens egenbeholdning av statspapirer.</article></article><article class="legalArticle" data-lovdata-URL="LTI/forskrift/2019-12-19-2057/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Årlige rammer fastsatt av departementet</span></h3><article class="legalP" id="kapittel-3-paragraf-2-ledd-1">Departementet skal innen en uke etter at Stortinget har fattet vedtak om lånefullmakter for budsjettåret fastsette årlige rammer for forvaltningen, herunder en øvre grense for brutto opplåningsvolum og minstekrav til rentebindingstid på låneporteføljen.</article></article><article class="legalArticle" data-lovdata-URL="LTI/forskrift/2019-12-19-2057/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Referansekurve i statspapirer</span></h3><article class="legalP" id="kapittel-3-paragraf-3-ledd-1">Banken skal søke å vedlikeholde en rentekurve for statspapirer med løpetid opptil 10 år som kan tjene som referanse for prising i obligasjonsmarkedet.</article></article><article class="legalArticle" data-lovdata-URL="LTI/forskrift/2019-12-19-2057/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Refinansieringsrisiko</span></h3><article class="legalP" id="kapittel-3-paragraf-4-ledd-1">Banken skal søke å begrense refinansieringsrisikoen i låneporteføljen. Lånestrategien skal utformes med sikte på at mindre enn 25 pst. av utestående statsobligasjoner kan forfalle hvert år.</article></article><article class="legalArticle" data-lovdata-URL="LTI/forskrift/2019-12-19-2057/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Bruk av rentebytteavtaler</span></h3><article class="numberedLegalP" data-numerator="1" id="kapittel-3-paragraf-5-nummer-1">(1) Banken kan benytte rentebytteavtaler for å styre rentebindingstiden til låneporteføljen.</article><article class="numberedLegalP" data-numerator="2" id="kapittel-3-paragraf-5-nummer-2">(2) Utestående volum av rentebytteavtaler skal ikke overstige utestående volum av statsobligasjoner. Utestående volum av statsobligasjoner omfatter i denne sammenheng også statens egenbeholdning av statsobligasjoner.</article></article><article class="legalArticle" data-lovdata-URL="LTI/forskrift/2019-12-19-2057/§3-6" data-name="§3-6" id="kapittel-3-paragraf-6"><h3 class="legalArticleHeader"><span class="legalArticleValue">§ 3-6</span>. <span class="legalArticleTitle">Motpartseksponering</span></h3><article class="numberedLegalP" data-numerator="1" id="kapittel-3-paragraf-6-nummer-1">(1) Banken skal fastsette prinsipper for måling og styring av motpartseksponering.</article><article class="numberedLegalP" data-numerator="2" id="kapittel-3-paragraf-6-nummer-2">(2) Banken skal ha betryggende rutiner og systemer for utvelgelse og evaluering av motparter. Banken skal fastsette maksimumsrammer for eksponering, minstekrav til kredittvurdering og standarder for sikkerhetsstillelse, håndtering av sikkerheter og ordninger for motregning. Samlet motpartseksponering skal beregnes i henhold til internasjonalt anerkjente metoder.</article><article class="numberedLegalP" data-numerator="3" id="kapittel-3-paragraf-6-nummer-3">(3) Banken kan inngå og endre ISDA-avtaler i departementets navn.</article></article><article class="legalArticle" data-lovdata-URL="LTI/forskrift/2019-12-19-2057/§3-7" data-name="§3-7" id="kapittel-3-paragraf-7"><h3 class="legalArticleHeader"><span class="legalArticleValue">§ 3-7</span>. <span class="legalArticleTitle">Måling og styring av operasjonell risiko</span></h3><article class="numberedLegalP" data-numerator="1" id="kapittel-3-paragraf-7-nummer-1">(1) Banken skal nærmere definere og avgrense innholdet i begrepet operasjonell risiko.</article><article class="numberedLegalP" data-numerator="2" id="kapittel-3-paragraf-7-nummer-2">(2) Operasjonelle risikofaktorer skal identifiseres, vurderes etter sannsynlighet og konsekvens, overvåkes og håndteres.</article></article><article class="legalArticle" data-lovdata-URL="LTI/forskrift/2019-12-19-2057/§3-8" data-name="§3-8" id="kapittel-3-paragraf-8"><h3 class="legalArticleHeader"><span class="legalArticleValue">§ 3-8</span>. <span class="legalArticleTitle">Godkjennelse av instrumenter og salgsmetoder</span></h3><article class="numberedLegalP" data-numerator="1" id="kapittel-3-paragraf-8-nummer-1">(1) Banken skal godkjenne alle finansielle instrumenter som benyttes i forvaltningen av låneporteføljen. Banken kan kun godkjenne instrumenter som er tillatt etter § 3-1.</article><article class="numberedLegalP" data-numerator="2" id="kapittel-3-paragraf-8-nummer-2">(2) Banken skal godkjenne alle metoder som benyttes for salg av statspapirer, jf. § 2-3.</article><article class="numberedLegalP" data-numerator="3" id="kapittel-3-paragraf-8-nummer-3">(3) Bankens godkjenning skal avhenge av at instrumentet eller salgsmetoden bidrar til en effektiv gjennomføring av forvaltningsoppdraget, og at banken kan sikre styring, kontroll og oppfølging av all relevant markeds- og kredittrisiko samt operasjonell risiko.</article><article class="numberedLegalP" data-numerator="4" id="kapittel-3-paragraf-8-nummer-4">(4) Godkjenningen skal dokumenteres.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2019-12-19-2057/KAPITTEL_4"><h2>Kapittel 4: Rapportering</h2><article class="legalArticle" data-lovdata-URL="LTI/forskrift/2019-12-19-2057/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Periodiske rapporter</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) Banken skal utarbeide offentlige kvartals- og årsrapporter om forvaltningen av statsgjelden. Ved utarbeidelsen skal det legges til grunn at det skal være størst mulig åpenhet om forvaltningen innenfor de rammer som settes av en forsvarlig gjennomføring av forvaltningsoppdraget.</article><article class="numberedLegalP" data-numerator="2" id="kapittel-4-paragraf-1-nummer-2">(2) Rapportene skal beskrive utnyttelsen av rammene gitt i § 3-2, § 3-4, § 3-5, samt beskrive håndteringen av risikoene beskrevet i § 3-6 og § 3-7. Rapportene skal inneholde en oversikt over utestående statsgjeld, en utfyllende oversikt over gjennomførte utstedelser og tilbakekjøp med oppnådde betingelser, og en oversikt over inngåtte rentederivatavtaler (med betingelser) samt durasjon, rentebindingstid og løpetid for porteføljen av statspapirer, rentederivater og samlet.</article></article><article class="legalArticle" data-lovdata-URL="LTI/forskrift/2019-12-19-2057/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Offentliggjøring</span></h3><article class="numberedLegalP" data-numerator="1" id="kapittel-4-paragraf-2-nummer-1">(1) Lånestrategi, jf. § 2-1, skal publiseres av banken.</article><article class="numberedLegalP" data-numerator="2" id="kapittel-4-paragraf-2-nummer-2">(2) Låneprogrammet, jf. § 2-2, skal publiseres av banken.</article><article class="numberedLegalP" data-numerator="3" id="kapittel-4-paragraf-2-nummer-3">(3) Analyser og rapporter som utarbeides av banken til bruk i statsgjeldforvaltningen, skal være offentlige med mindre de inneholder taushetsbelagte opplysninger eller publisering vil gjøre det vanskeligere for banken å gjennomføre forvaltningen eller oppnå de gitte målene.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2019-12-19-2057/KAPITTEL_5"><h2>Kapittel 5: Forvaltningskostnader</h2><article class="legalArticle" data-lovdata-URL="LTI/forskrift/2019-12-19-2057/§5" data-name="§5" id="kapittel-5-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Kostnadsdekning</span></h3><article class="legalP" id="kapittel-5-paragraf-1-ledd-1">Kostnadene ved forvaltningen av statsgjelden dekkes av banken.</article></article><section class="section" data-name="kap6" id="kapittel-5-kapittel-1" data-lovdata-URL="LTI/forskrift/2019-12-19-2057/KAPITTEL_5-1"><h3>Kapittel 6: Forholdet mellom departementet og banken</h3><article class="legalArticle" data-lovdata-URL="LTI/forskrift/2019-12-19-2057/§6-1" data-name="§6-1" id="kapittel-5-kapittel-1-paragraf-1"><h4 class="legalArticleHeader"><span class="legalArticleValue">§ 6-1</span>. <span class="legalArticleTitle">Orienteringsplikt</span></h4><article class="numberedLegalP" data-numerator="1" id="kapittel-5-kapittel-1-paragraf-1-nummer-1">(1) Banken skal orientere departementet om vesentlige forhold i forvaltningen. Orientering skal skje uten ugrunnet opphold etter at forholdet som utløser orienteringsplikten, har oppstått.</article><article class="numberedLegalP" data-numerator="2" id="kapittel-5-kapittel-1-paragraf-1-nummer-2">(2) Banken skal gi departementet de opplysninger departementet ber om, herunder opplysninger til selskap som bistår departementet i vurderingen av bankens forvaltning av låneporteføljen. Data skal kunne leveres i maskinlesbar form.</article></article><article class="legalArticle" data-lovdata-URL="LTI/forskrift/2019-12-19-2057/§6-2" data-name="§6-2" id="kapittel-5-kapittel-1-paragraf-2"><h4 class="legalArticleHeader"><span class="legalArticleValue">§ 6-2</span>. <span class="legalArticleTitle">Bankens plikter ved overskridelse av rammer for forvaltningen</span></h4><article class="numberedLegalP" data-numerator="1" id="kapittel-5-kapittel-1-paragraf-2-nummer-1">(1) Dersom rammene som følger av dette mandatet blir overskredet, skal banken uten ugrunnet opphold foreta en vurdering av hvordan forvaltningen kan bringes innenfor rammene på en hensiktsmessig og kostnadseffektiv måte.</article><article class="numberedLegalP" data-numerator="2" id="kapittel-5-kapittel-1-paragraf-2-nummer-2">(2) Departementet skal orienteres ved vesentlige brudd på rammene som følger av dette mandatet.</article></article><article class="legalArticle" data-lovdata-URL="LTI/forskrift/2019-12-19-2057/§6-3" data-name="§6-3" id="kapittel-5-kapittel-1-paragraf-3"><h4 class="legalArticleHeader"><span class="legalArticleValue">§ 6-3</span>. <span class="legalArticleTitle">Regelmessige møter</span></h4><article class="legalP" id="kapittel-5-kapittel-1-paragraf-3-ledd-1">Det skal regelmessig avholdes møter mellom departementet og banken. Møtene finner sted etter innkalling fra departementet. Som grunnlag for departementets forberedelse til møtene skal banken oversende utkast til rapporter nevnt i § 4-1. Banken skal også regelmessig fremlegge analyser av lønnsomhet og risiko i inngåtte transaksjoner samt vurderinger av måloppnåelse.</article></article></section></section><section class="section" data-name="kap7" id="kapittel-6" data-lovdata-URL="LTI/forskrift/2019-12-19-2057/KAPITTEL_6"><h2>Kapittel 7: Adgang til å fravike og gi utfyllende bestemmelser samt ikrafttredelse</h2><article class="legalArticle" data-lovdata-URL="LTI/forskrift/2019-12-19-2057/§7-1" data-name="§7-1" id="kapittel-6-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Adgang til å fravike bestemmelsene</span></h3><article class="legalP" id="kapittel-6-paragraf-1-ledd-1">Departementet kan i særlige tilfeller tillate banken å fravike bestemmelsene i dette mandatet.</article></article><article class="legalArticle" data-lovdata-URL="LTI/forskrift/2019-12-19-2057/§7-2" data-name="§7-2" id="kapittel-6-paragraf-2"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Adgang til å gi utfyllende bestemmelser</span></h3><article class="legalP" id="kapittel-6-paragraf-2-ledd-1">Departementet kan fastsette retningslinjer som utfyller bestemmelsene i dette mandatet.</article></article><article class="legalArticle" data-lovdata-URL="LTI/forskrift/2019-12-19-2057/§7-3" data-name="§7-3" id="kapittel-6-paragraf-3"><h3 class="legalArticleHeader"><span class="legalArticleValue">§ 7-3</span>. <span class="legalArticleTitle">Ikrafttredelse</span></h3><article class="legalP" id="kapittel-6-paragraf-3-ledd-1">Bestemmelsene trer i kraft 1. januar 2020. Mandat 2. oktober 2014 nr. 1828 for forvaltningen av statsgjeld oppheves 1. januar 2020.</article></article></section></main></body></html>