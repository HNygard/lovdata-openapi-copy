<!DOCTYPE html><html lang="no"><head><title>Forskrift om endring i forskrift om forbud mot betalingsformidling for pengespill som ikke har norsk tillatelse</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-05-10-593</dd><dt class="dokid">DokumentID</dt><dd class="dokid">LTI/forskrift/2019-05-10-593</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="dateInForce">I kraft fra</dt><dd class="dateInForce">2020-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-02-19-184</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-08-28-103/§2</li><li>lov/1995-02-24-11/§11</li><li>lov/1927-07-01-3/§3</li></ul></dd><dt class="dateOfPublication">Kunngjort</dt><dd class="dateOfPublication">2019-05-13 15:50</dd><dt class="journalNumber">Journalnummer</dt><dd class="journalNumber">2019-0363</dd><dt class="titleShort">Korttittel</dt><dd class="titleShort">Endr. i forskrift om forbud mot spillbetalingsformidling</dd><dt class="title">Tittel</dt><dd class="title">Forskrift om endring i forskrift om forbud mot betalingsformidling for pengespill som ikke har norsk tillatelse</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 10. mai 2019 med hjemmel i lov 28. august 1992 nr. 103 om pengespill m.v. (pengespilloven) § 2 fjerde ledd, lov 24. februar 1995 nr. 11 om lotterier m.v. (lotteriloven) § 11 og lov 1. juli 1927 nr. 3 om veddemål ved totalisator § 3. Fremmet av Kulturdepartementet. <br /> Forskriften er meldt til EFTAs overvåkingsorgan i henhold til kravene i lov 17. desember 2004 nr. 101 om europeisk meldeplikt for tekniske regler m.m. (EØS-høringsloven) og EØS-avtalen vedlegg II kap. XIX nr. 1 (direktiv 98/34/EF endret ved direktiv 98/48/EF).</dd><dt class="refid">RefID</dt><dd class="refid">forskrift/2019-05-10-593</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om forbud mot betalingsformidling for pengespill som ikke har norsk tillatelse<ul class="tocSubUl"><li>I<ul class="tocSubUl"><li>§ 3. Anvendelsesområde</li><li>§ 4. Forbud mot betalingsformidling</li><li>§ 5. Opplysningsplikt etter forespørsel fra Lotteritilsynet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2019-05-10-593" id="dokument"><h1>Forskrift om endring i forskrift om forbud mot betalingsformidling for pengespill som ikke har norsk tillatelse</h1><section class="section" data-name="kapI" id="kapittel-1" data-lovdata-URL="LTI/forskrift/2019-05-10-593/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. februar 2010 nr. 184 om forbud mot betalingsformidling for pengespill som ikke har norsk tillatelse gjøres følgende endringer:</article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Anvendelsesområde</span></span><article class="legalP" id="kapittel-1-foreslåttparagraf-1-ledd-1">Forskriften gjelder foretak som yter betalingstjenester i Norge.</article></article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Forbud mot betalingsformidling</span></span><article class="legalP" id="kapittel-1-foreslåttparagraf-2-ledd-1">Det er forbudt for foretak som yter betalingstjenester i Norge å yte betalingstjenester ved innskudd til, og utbetaling fra pengespill som ikke har tillatelse i Norge.</article><article class="legalP" id="kapittel-1-foreslåttparagraf-2-ledd-2">Forbudet gjelder både betalingstransaksjoner til og fra pengespillselskap som ikke har tillatelse i Norge og betalingstransaksjoner til og fra andre foretak som formidler betalingstransaksjoner på vegne av pengespillselskap som ikke har tillatelse i Norge.</article><article class="legalP" id="kapittel-1-foreslåttparagraf-2-ledd-3">Foretak som yter betalingstjenester i Norge skal undersøke alle betalingstransaksjoner til og fra pengespillselskap og foretak som gjennomfører betalingstransaksjoner på vegne av pengespillselskap som Lotteritilsynet har sendt vedtak om at formidler pengespill uten tillatelse i Norge i medhold av denne forskrift § 4 fjerde ledd. Lotteritilsynet skal ha oppdatert liste på sitt nettsted. Foretakene skal stanse betalingstransaksjoner ved innskudd til og utbetaling fra pengespill som ikke har tillatelse i Norge, herunder betalingstransaksjoner med betalingskort med brukerstedskode for pengespill.</article><article class="legalP" id="kapittel-1-foreslåttparagraf-2-ledd-4">Lotteritilsynet kan ved enkeltvedtak gi pålegg til foretak som yter betalingstjenester ved innskudd til og utbetaling fra pengespill som ikke har tillatelse i Norge, om å avvise betalingstransaksjoner identifisert med:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-ledd-4-punkt-1"><article class="legalP" id="kapittel-1-foreslåttparagraf-2-ledd-4-punkt-1-ledd-1">Kontonummer til pengespillselskap som gjennomfører betalingstransaksjoner eller andre foretak som gjennomfører betalingstransaksjoner på vegne av pengespillselskapet, eller</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-ledd-4-punkt-2"><article class="legalP" id="kapittel-1-foreslåttparagraf-2-ledd-4-punkt-2-ledd-1">Navn på pengespillselskap som gjennomfører betalingstransaksjoner eller andre foretak som gjennomfører betalingstransaksjoner på vegne av pengespillselskapet.</article></article></li></ul></article><article class="legalP" id="kapittel-1-foreslåttparagraf-2-ledd-5">Lotteritilsynet kan ved enkeltvedtak gi pålegg etter fjerde ledd nr. 2 når:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-5-punkt-1"><article class="legalP" id="kapittel-1-foreslåttparagraf-2-ledd-5-punkt-1-ledd-1">Lotteritilsynet har fattet vedtak om å avvise betalingstransaksjoner identifisert med kontonummer, og det samme foretaket som eier kontonummeret sender betalingstransaksjoner ved innskudd til og utbetaling fra pengespill fra andre kontonummer enn beskrevet i vedtaket, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-5-punkt-2"><article class="legalP" id="kapittel-1-foreslåttparagraf-2-ledd-5-punkt-2-ledd-1">Foretaket bruker annen brukerstedskode enn pengespill for betalingstransaksjoner med betalingskort, men gjennomfører likevel betalingstransaksjoner ved innskudd til og utbetaling fra pengespill.</article></article></li></ul></article><article class="legalP" id="kapittel-1-foreslåttparagraf-2-ledd-6">Lotteritilsynet er ansvarlig for entydig identifisering av foretakene i fjerde ledd.</article></article> <article class="defaultP" margin-top="true">Ny § 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Opplysningsplikt etter forespørsel fra Lotteritilsynet</span></span><article class="legalP" id="kapittel-1-foreslåttparagraf-3-ledd-1">Lotteritilsynet kan kreve at foretak som yter betalingstjenester i Norge skal gi opplysninger om pengespillselskap og foretak som gjennomfører betalingstransaksjoner på vegne av pengespillselskap. Opplysningsplikten gjelder når Lotteritilsynet har sendt en konkret forespørsel på fastsatt skjema som inkluderer identifiserte foretak. Opplysningsplikten omfatter opplysninger om kontonummer, brukerstedskode, Merchant ID, Acquirer ID, organisasjonsnummer, transaksjonsvolum og tidsperiode for transaksjonene. Lotteritilsynet kan ikke kreve personopplysninger knyttet til enkelttransaksjoner.</article></article> <article class="defaultP" margin-top="true">Nåværende § 5 blir ny § 6.</article></section><section class="section" data-name="kapII" id="kapittel-2" data-lovdata-URL="LTI/forskrift/2019-05-10-593/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2020.</article></section></main></body></html>