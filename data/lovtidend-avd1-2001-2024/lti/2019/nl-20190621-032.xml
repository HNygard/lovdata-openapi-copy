<!DOCTYPE html><html lang="no"><head><title>Lov om offisiell statistikk og Statistisk sentralbyrå (statistikkloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2019-06-21-32</dd><dt class="dokid">DokumentID</dt><dd class="dokid">LTI/lov/2019-06-21-32</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1969-06-13-25</li><li>lov/1981-06-12-64</li><li>lov/1989-06-16-54</li><li>lov/1994-06-03-15</li><li>lov/1997-06-06-35</li><li>lov/2012-06-22-43</li></ul></dd><dt class="legalArea">Rettsområde</dt><dd class="legalArea"><ul><li>Familie-, person- og barnerett &gt; Trossamfunn. Kirken</li> <li>Forvaltnings- og kommunalrett &gt; Statistikk. Registrering</li> <li>Skatte- og avgiftsrett &gt; Inntekts- og formueskatt</li></ul></dd><dt class="dateOfPublication">Kunngjort</dt><dd class="dateOfPublication">2019-06-21 17:35</dd><dt class="journalNumber">Journalnummer</dt><dd class="journalNumber">2019-0488</dd><dt class="titleShort">Korttittel</dt><dd class="titleShort">Statistikkloven</dd><dt class="title">Tittel</dt><dd class="title">Lov om offisiell statistikk og Statistisk sentralbyrå (statistikkloven)</dd><dt class="miscInformation">Annet om dokumentet</dt><dd class="miscInformation">Prop.72 LS (2018–2019), Innst.342 L (2018–2019), Lovvedtak 89 (2018–2019). Stortingets første og andre gangs behandling hhv. 12. og 17. juni 2019. Fremmet av Finansdepartementet.</dd><dt class="refid">RefID</dt><dd class="refid">lov/2019-06-21-32</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om offisiell statistikk og Statistisk sentralbyrå (statistikkloven)<ul class="tocSubUl"><li>Kapittel 1 Innledende bestemmelser<ul class="tocSubUl"><li>§ 1. Formål</li><li>§ 2. Stedlig virkeområde</li><li>§ 3. Definisjoner</li></ul></li><li>Kapittel 2 Offisiell statistikk<ul class="tocSubUl"><li>§ 4. Nasjonalt statistikkprogram</li><li>§ 5. Krav til offisiell statistikk</li><li>§ 6. Samordning av offisiell statistikk</li><li>§ 7. Statistisk konfidensialitet ved formidling av offisiell statistikk</li><li>§ 8. Taushetsplikt</li><li>§ 9. Informasjonssikkerhet</li></ul></li><li>Kapittel 3 Innsamling og annen behandling av opplysninger til offisiell statistikk i Statistisk sentralbyrå<ul class="tocSubUl"><li>§ 10. Opplysningsplikt</li><li>§ 11. Meldeplikt til Statistisk sentralbyrå</li><li>§ 12. Bruk av opplysninger</li><li>§ 13. Tilgang til opplysninger for bruk til offisiell statistikk</li><li>§ 14. Tilgang til opplysninger for statistiske resultater og analyser</li><li>§ 15. Anonyme opplysninger for fri bruk</li><li>§ 16. Databehandling på vegne av andre</li></ul></li><li>Kapittel 4 Statistisk sentralbyrås oppgaver og ledelse<ul class="tocSubUl"><li>§ 17. Statistisk sentralbyrås oppgaver</li><li>§ 18. Statistisk sentralbyrås faglige uavhengighet og ledelse</li><li>§ 19. Rådet for Statistisk sentralbyrå</li></ul></li><li>Kapittel 5 Tvangsmulkt<ul class="tocSubUl"><li>§ 20. Tvangsmulkt</li></ul></li><li>Kapittel 6 Avsluttende bestemmelser<ul class="tocSubUl"><li>§ 21. Gjennomføring av EØS-rettsakter om europeisk statistikk</li><li>§ 22. Ikrafttredelses- og overgangsbestemmelser</li><li>§ 23. Endringer i andre lover</li></ul></li></ul></li></ul></dd></dl></header><main class="documentBody" data-lovdata-URL="LTI/lov/2019-06-21-32" id="dokument"><h1>Lov om offisiell statistikk og Statistisk sentralbyrå (statistikkloven)</h1><article class="defaultP" data-text-size="small">Følgende lov oppheves:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 16. juni 1989 nr. 54 om offisiell statistikk og Statistisk Sentralbyrå (statistikkloven).</article></article></li></ul></article><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 13. juni 1969 nr. 25 om trudomssamfunn og ymist anna.</article></article></li><li data-li-identifier="2" data-name="2"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 12. juni 1981 nr. 64 om tilskott til livssynssamfunn.</article></article></li><li data-li-identifier="3" data-name="3"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 3. juni 1994 nr. 15 om Enhetsregisteret.</article></article></li><li data-li-identifier="4" data-name="4"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 6. juni 1997 nr. 35 om Oppgaveregisteret.</article></article></li><li data-li-identifier="5" data-name="5"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov 22. juni 2012 nr. 43 om arbeidsgivers innrapportering av ansettelses- og inntektsforhold m.m. (a-opplysningsloven).</article></article></li></ul></article><section class="section" data-name="kap1" id="kapittel-1" data-lovdata-URL="LTI/lov/2019-06-21-32/KAPITTEL_1"><h2>Kapittel 1 Innledende bestemmelser</h2><article class="legalArticle" data-lovdata-URL="LTI/lov/2019-06-21-32/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med loven er å fremme utvikling, utarbeiding og formidling av offisiell statistikk som kan bidra til allmenn folkeopplysning og understøtte analyse, forskning, beslutningstaking og generell samfunnsdebatt.</article></article><article class="legalArticle" data-lovdata-URL="LTI/lov/2019-06-21-32/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Stedlig virkeområde</span></h3><article class="legalP" id="kapittel-1-paragraf-2-ledd-1">Loven gjelder for Svalbard. Kongen kan gi forskrift om lovens anvendelse på Svalbard under hensyn til de stedlige forholdene. Kongen kan gi forskrift om at loven skal gjelde for Jan Mayen og bilandene og for norsk økonomisk sone.</article></article><article class="legalArticle" data-lovdata-URL="LTI/lov/2019-06-21-32/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">I denne loven menes med<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1">statistikk: tallfestede opplysninger om en gruppe eller et fenomen, og som fremkommer ved en sammenstilling og bearbeidelse av opplysninger om de enkelte enhetene i gruppen eller et utvalg av disse enhetene, eller ved systematisk observasjon av fenomenet</article></article></li><li data-li-identifier="b)" data-name="b)"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1">offisiell statistikk: statistikk som omfattes av nasjonalt statistikkprogram som nevnt i § 4.</article></article></li></ul></article></article></section><section class="section" data-name="kap2" id="kapittel-2" data-lovdata-URL="LTI/lov/2019-06-21-32/KAPITTEL_2"><h2>Kapittel 2 Offisiell statistikk</h2><article class="legalArticle" data-lovdata-URL="LTI/lov/2019-06-21-32/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Nasjonalt statistikkprogram</span></h3><article class="legalP" id="kapittel-2-paragraf-1-ledd-1">Kongen i statsråd skal vedta et flerårig, nasjonalt program for offisiell statistikk som er egnet til å oppfylle formålene beskrevet i § 1. Programmet skal angi hvilke statistikkområder som skal dekkes og hvilke offentlige myndigheter som er ansvarlige for statistikkene. Departementet kan gi forskrift om utarbeidingen av et slikt program.</article></article><article class="legalArticle" data-lovdata-URL="LTI/lov/2019-06-21-32/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Krav til offisiell statistikk</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Offisiell statistikk skal utvikles, utarbeides og formidles på en faglig uavhengig, upartisk, objektiv, pålitelig og kostnadseffektiv måte.</article><article class="numberedLegalP" data-numerator="2" id="kapittel-2-paragraf-2-nummer-2">(2) Utviklingen, utarbeidingen og formidlingen av offisiell statistikk skal skje på grunnlag av enhetlige standarder og harmoniserte metoder. Statistikken skal være relevant, nøyaktig, aktuell, punktlig, tilgjengelig og klar, sammenlignbar og sammenhengende.</article></article><article class="legalArticle" data-lovdata-URL="LTI/lov/2019-06-21-32/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Samordning av offisiell statistikk</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Statistisk sentralbyrå skal samordne all utvikling, utarbeiding og formidling av offisiell statistikk i Norge. Statistisk sentralbyrå skal utarbeide en årlig offentlig rapport til departementet om kvaliteten på offisiell statistikk.</article><article class="numberedLegalP" data-numerator="2" id="kapittel-2-paragraf-3-nummer-2">(2) Departementet skal opprette et utvalg for offisiell statistikk med medlemmer som hovedsakelig representerer myndigheter som er ansvarlige for offisiell statistikk. Utvalget skal ledes av Statistisk sentralbyrå. Departementet kan gi forskrift om utvalgets opprettelse og virksomhet.</article><article class="numberedLegalP" data-numerator="3" id="kapittel-2-paragraf-3-nummer-3">(3) Forslag til statistikkprogram utarbeides av Statistisk sentralbyrå etter samråd med Utvalget for offisiell statistikk. Brukere av statistikk skal høres før programmet vedtas.</article><article class="numberedLegalP" data-numerator="4" id="kapittel-2-paragraf-3-nummer-4">(4) Gjennomføringen av statistikkprogrammet skal skje gjennom årlige arbeidsprogrammer hos de ansvarlige myndighetene.</article><article class="numberedLegalP" data-numerator="5" id="kapittel-2-paragraf-3-nummer-5">(5) Statistisk sentralbyrå har hovedansvaret for internasjonalt statistisk samarbeid.</article></article><article class="legalArticle" data-lovdata-URL="LTI/lov/2019-06-21-32/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Statistisk konfidensialitet ved formidling av offisiell statistikk</span></h3><article class="numberedLegalP" data-numerator="1" id="kapittel-2-paragraf-4-nummer-1">(1) Offisiell statistikk skal formidles slik at det ikke er mulig, verken direkte eller indirekte, å identifisere en statistisk enhet og dermed avsløre enkeltopplysninger.</article><article class="numberedLegalP" data-numerator="2" id="kapittel-2-paragraf-4-nummer-2">(2) Første ledd gjelder ikke når unntak følger av statistikkforpliktelser etter EØS-avtalen.</article><article class="numberedLegalP" data-numerator="3" id="kapittel-2-paragraf-4-nummer-3">(3) Det kan gjøres unntak fra første ledd dersom den statistiske enheten er en offentlig myndighet, og hensynet til beskyttelse av det offentliges interesser er ivaretatt. Det kan også gjøres unntak fra første ledd dersom den statistiske enheten har samtykket, eller dersom opplysningene er åpent tilgjengelige.</article></article><article class="legalArticle" data-lovdata-URL="LTI/lov/2019-06-21-32/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Taushetsplikt</span></h3><article class="numberedLegalP" data-numerator="1" id="kapittel-2-paragraf-5-nummer-1">(1) Enhver som utfører eller har utført arbeid eller tjeneste for Statistisk sentralbyrå, skal hindre at uvedkommende får kjennskap til opplysninger om statistiske enheter samlet inn for offisiell statistikk.</article><article class="numberedLegalP" data-numerator="2" id="kapittel-2-paragraf-5-nummer-2">(2) Tilsvarende taushetsplikt gjelder for enhver som utfører eller har utført arbeid eller tjeneste for en annen offentlig myndighet som er ansvarlig for utvikling, utarbeiding eller formidling av offisiell statistikk, når det gjelder opplysninger som utelukkende er samlet inn for dette formålet.</article><article class="numberedLegalP" data-numerator="3" id="kapittel-2-paragraf-5-nummer-3">(3) Taushetsplikten er ikke til hinder for at opplysninger gis til andre myndigheter når slik tilgang følger av statistikkforpliktelser etter EØS-avtalen.</article><article class="numberedLegalP" data-numerator="4" id="kapittel-2-paragraf-5-nummer-4">(4) Taushetsplikten for opplysninger om personlige forhold opphører etter 100 år. Taushetsplikten for andre opplysninger opphører etter 60 år. Statistisk sentralbyrå kan i enkelttilfeller gjøre unntak fra første og annet punktum dersom det foreligger særlige grunner.</article><article class="numberedLegalP" data-numerator="5" id="kapittel-2-paragraf-5-nummer-5">(5) Forvaltningsloven §§ 13 til 13 e gjelder ikke for opplysninger samlet inn til offisiell statistikk.</article></article><article class="legalArticle" data-lovdata-URL="LTI/lov/2019-06-21-32/§9" data-name="§9" id="kapittel-2-paragraf-6"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Informasjonssikkerhet</span></h3><article class="numberedLegalP" data-numerator="1" id="kapittel-2-paragraf-6-nummer-1">(1) Offentlige myndigheter som behandler opplysninger som er omfattet av taushetsplikt etter § 8, skal gjennomføre tekniske og organisatoriske tiltak for å oppnå et tilfredsstillende sikkerhetsnivå. Dette innebærer blant annet å sørge for tilstrekkelig tilgangsstyring, logging og etterfølgende kontroll.</article><article class="numberedLegalP" data-numerator="2" id="kapittel-2-paragraf-6-nummer-2">(2) Direkte identifiserende opplysninger skal behandles og lagres adskilt fra øvrige opplysninger, med mindre det vil være uforenlig med formålet med behandlingen eller åpenbart unødvendig.</article></article></section><section class="section" data-name="kap3" id="kapittel-3" data-lovdata-URL="LTI/lov/2019-06-21-32/KAPITTEL_3"><h2>Kapittel 3 Innsamling og annen behandling av opplysninger til offisiell statistikk i Statistisk sentralbyrå</h2><article class="legalArticle" data-lovdata-URL="LTI/lov/2019-06-21-32/§10" data-name="§10" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Opplysningsplikt</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Enhver skal uten hinder av taushetsplikt og etter pålegg fra Statistisk sentralbyrå gi opplysninger som er nødvendige for utvikling, utarbeiding eller formidling av offisiell statistikk. Plikten gjelder opplysninger om den opplysningspliktige og andre opplysninger som den opplysningspliktige har råderett over. Det kan settes en tidsfrist for å gi opplysninger. Taushetsplikt som nevnt i straffeprosessloven § 119 første og annet ledd og tvisteloven § 22-5 første ledd går foran opplysningsplikten etter første punktum.</article><article class="numberedLegalP" data-numerator="2" id="kapittel-3-paragraf-1-nummer-2">(2) Statistisk sentralbyrå kan gi forskrift om opplysningsplikt og pålegge opplysningsplikt i enkelttilfeller.</article><article class="numberedLegalP" data-numerator="3" id="kapittel-3-paragraf-1-nummer-3">(3) Opplysninger kan nektes utlevert etter første ledd når unntak er påkrevet av hensyn til nasjonale forsvars- og sikkerhetsinteresser eller politiets kriminalitetsbekjempende virksomhet.</article><article class="numberedLegalP" data-numerator="4" id="kapittel-3-paragraf-1-nummer-4">(4) Statistisk sentralbyrå kan fastsette på hvilken måte opplysningene skal gis og hvilken dokumentasjon som skal følge med. Det kan ikke kreves vederlag for kostnader ved å oppfylle opplysningsplikten.</article><article class="numberedLegalP" data-numerator="5" id="kapittel-3-paragraf-1-nummer-5">(5) Før Statistisk sentralbyrå beslutter å pålegge opplysningsplikt, skal det foreligge en vurdering av nytten ved å få inn opplysningene, veid opp mot omkostningene for den opplysningspliktige og hvor inngripende behandlingen anses å være for den opplysningene gjelder. Vurderingen skal offentliggjøres.</article><article class="numberedLegalP" data-numerator="6" id="kapittel-3-paragraf-1-nummer-6">(6) Departementet kan gi forskrift om opplysningsplikt etter denne bestemmelsen, blant annet om begrensninger i opplysningsplikten.</article></article><article class="legalArticle" data-lovdata-URL="LTI/lov/2019-06-21-32/§11" data-name="§11" id="kapittel-3-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Meldeplikt til Statistisk sentralbyrå</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) For å understøtte kvaliteten på offisiell statistikk, skal Statistisk sentralbyrå høres før offentlige myndigheter oppretter, endrer eller nedlegger informasjonssystemer på en måte som kan ha betydning for opplysningsplikten etter § 10.</article><article class="numberedLegalP" data-numerator="2" id="kapittel-3-paragraf-2-nummer-2">(2) Statistisk sentralbyrå kan innhente tilleggsopplysninger og fremme forslag om hvordan informasjonssystemene bør utformes for å ivareta statistikkhensyn.</article></article><article class="legalArticle" data-lovdata-URL="LTI/lov/2019-06-21-32/§12" data-name="§12" id="kapittel-3-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Bruk av opplysninger</span></h3><article class="legalP" id="kapittel-3-paragraf-3-ledd-1">Opplysninger innhentet på frivillig grunnlag og etter § 10, kan Statistisk sentralbyrå benytte til utvikling, utarbeiding og formidling av offisiell statistikk og til statistiske resultater og analyser som byrået er pålagt å utarbeide etter annen lov.</article></article><article class="legalArticle" data-lovdata-URL="LTI/lov/2019-06-21-32/§13" data-name="§13" id="kapittel-3-paragraf-4"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Tilgang til opplysninger for bruk til offisiell statistikk</span></h3><article class="numberedLegalP" data-numerator="1" id="kapittel-3-paragraf-4-nummer-1">(1) Statistisk sentralbyrå skal gi andre offentlige myndigheter tilgang til opplysninger i den utstrekning det er nødvendig for utvikling, utarbeiding eller formidling av offisiell statistikk. Opplysningene kan ikke brukes til andre formål, og de kan bare gjøres tilgjengelige for personer med tjenstlig behov i forbindelse med arbeid med offisiell statistikk.</article><article class="numberedLegalP" data-numerator="2" id="kapittel-3-paragraf-4-nummer-2">(2) Departementet kan gi forskrift om offentlige myndigheters tilgang til opplysninger for bruk til offisiell statistikk.</article></article><article class="legalArticle" data-lovdata-URL="LTI/lov/2019-06-21-32/§14" data-name="§14" id="kapittel-3-paragraf-5"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Tilgang til opplysninger for statistiske resultater og analyser</span></h3><article class="numberedLegalP" data-numerator="1" id="kapittel-3-paragraf-5-nummer-1">(1) Statistisk sentralbyrå kan gi tilgang til opplysninger for utarbeiding av statistiske resultater og analyser, herunder forskning, når det ikke medfører uforholdsmessig ulempe for andre interesser.</article><article class="numberedLegalP" data-numerator="2" id="kapittel-3-paragraf-5-nummer-2">(2) Opplysningene skal ikke inneholde identifikasjon i større grad enn det som er nødvendig for det aktuelle formålet. Graden av identifikasjon må også ses i sammenheng med risikoen for bruk i strid med formålet og den alminnelige tilliten til Statistisk sentralbyrå.</article><article class="numberedLegalP" data-numerator="3" id="kapittel-3-paragraf-5-nummer-3">(3) Opplysningene skal som hovedregel ikke inneholde direkte person- eller foretaksidentifiserende kjennetegn. Statistisk sentralbyrå kan i særskilte tilfeller gjøre tilgjengelig direkte identifiserbare opplysninger for sammenstilling og annen behandling dersom det ikke er betenkelig av hensyn til den opplysningen gjelder. Direkte person- eller foretaksidentifiserende kjennetegn skal slettes så snart behandlingen er gjennomført.</article><article class="numberedLegalP" data-numerator="4" id="kapittel-3-paragraf-5-nummer-4">(4) Statistisk sentralbyrå kan stille vilkår for tilgang til og bruk av opplysninger. Slike vilkår skal være forholdsmessige og saklige.</article><article class="numberedLegalP" data-numerator="5" id="kapittel-3-paragraf-5-nummer-5">(5) Taushetsplikten etter § 8 gjelder tilsvarende for den som får tilgang til opplysninger.</article><article class="numberedLegalP" data-numerator="6" id="kapittel-3-paragraf-5-nummer-6">(6) Departementet kan gi forskrift om tilgang til opplysninger. Dette kan blant annet omfatte hvilke opplysninger det kan gis tilgang til, hvem som kan få tilgang og adgangen til å ta betaling for slik tilgang.</article></article><article class="legalArticle" data-lovdata-URL="LTI/lov/2019-06-21-32/§15" data-name="§15" id="kapittel-3-paragraf-6"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Anonyme opplysninger for fri bruk</span></h3><article class="legalP" id="kapittel-3-paragraf-6-ledd-1">Statistisk sentralbyrå kan gjøre tilgjengelig for andre opplysninger om statistiske enheter formidlet på en slik måte at den statistiske enheten ikke kan identifiseres, verken direkte eller indirekte, når det tas hensyn til alle relevante midler som med rimelighet kan tenkes brukt. Offentleglova gjelder ikke for opplysninger etter bestemmelsen her.</article></article><article class="legalArticle" data-lovdata-URL="LTI/lov/2019-06-21-32/§16" data-name="§16" id="kapittel-3-paragraf-7"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Databehandling på vegne av andre</span></h3><article class="legalP" id="kapittel-3-paragraf-7-ledd-1">Statistisk sentralbyrå kan behandle opplysninger på vegne av andre offentlige myndigheter.</article></article></section><section class="section" data-name="kap4" id="kapittel-4" data-lovdata-URL="LTI/lov/2019-06-21-32/KAPITTEL_4"><h2>Kapittel 4 Statistisk sentralbyrås oppgaver og ledelse</h2><article class="legalArticle" data-lovdata-URL="LTI/lov/2019-06-21-32/§17" data-name="§17" id="kapittel-4-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Statistisk sentralbyrås oppgaver</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) Statistisk sentralbyrå er den sentrale myndigheten for utvikling, utarbeiding og formidling av offisiell statistikk i Norge.</article><article class="numberedLegalP" data-numerator="2" id="kapittel-4-paragraf-1-nummer-2">(2) Statistisk sentralbyrå skal også drive med forskning og analyse.</article><article class="numberedLegalP" data-numerator="3" id="kapittel-4-paragraf-1-nummer-3">(3) Statistisk sentralbyrå kan påta seg andre oppgaver i den grad disse understøtter virksomheten som nevnt i første og annet ledd.</article></article><article class="legalArticle" data-lovdata-URL="LTI/lov/2019-06-21-32/§18" data-name="§18" id="kapittel-4-paragraf-2"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Statistisk sentralbyrås faglige uavhengighet og ledelse</span></h3><article class="numberedLegalP" data-numerator="1" id="kapittel-4-paragraf-2-nummer-1">(1) Statistisk sentralbyrå skal være faglig uavhengig under utførelsen av oppgavene sine etter denne loven.</article><article class="numberedLegalP" data-numerator="2" id="kapittel-4-paragraf-2-nummer-2">(2) Statistisk sentralbyrå skal ledes av en administrerende direktør som ansettes av Kongen i statsråd på åremål for en periode på seks år, med mulighet for gjenoppnevning for ytterligere én periode på inntil seks år.</article></article><article class="legalArticle" data-lovdata-URL="LTI/lov/2019-06-21-32/§19" data-name="§19" id="kapittel-4-paragraf-3"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Rådet for Statistisk sentralbyrå</span></h3><article class="numberedLegalP" data-numerator="1" id="kapittel-4-paragraf-3-nummer-1">(1) Det skal oppnevnes et bredt sammensatt og uavhengig råd for Statistisk sentralbyrå. Rådet skal gi råd i enhver sak som det blir forelagt av administrerende direktør, og det kan også gi råd til administrerende direktør av eget tiltak.</article><article class="numberedLegalP" data-numerator="2" id="kapittel-4-paragraf-3-nummer-2">(2) Administrerende direktør skal be om råd i forbindelse med utarbeiding av forslag til nasjonalt statistikkprogram, årlig arbeidsprogram og i andre viktige saker.</article><article class="numberedLegalP" data-numerator="3" id="kapittel-4-paragraf-3-nummer-3">(3) Rådet skal avlegge en årlig offentlig rapport om Statistisk sentralbyrås virksomhet og kan bringe enhver sak inn for departementet.</article><article class="numberedLegalP" data-numerator="4" id="kapittel-4-paragraf-3-nummer-4">(4) Departementet skal be om rådets synspunkter på krav til ny administrerende direktør i Statistisk sentralbyrå før stillingen lyses ut. Departementet kan også be om råd i andre saker.</article><article class="numberedLegalP" data-numerator="5" id="kapittel-4-paragraf-3-nummer-5">(5) Rådet for Statistisk sentralbyrå skal ha syv medlemmer som oppnevnes av Kongen i statsråd for en periode på fire år. Medlemmer kan oppnevnes for en samlet periode på inntil tolv år.</article><article class="numberedLegalP" data-numerator="6" id="kapittel-4-paragraf-3-nummer-6">(6) Departementet kan gi forskrift om Rådet for Statistisk sentralbyrå.</article></article></section><section class="section" data-name="kap5" id="kapittel-5" data-lovdata-URL="LTI/lov/2019-06-21-32/KAPITTEL_5"><h2>Kapittel 5 Tvangsmulkt</h2><article class="legalArticle" data-lovdata-URL="LTI/lov/2019-06-21-32/§20" data-name="§20" id="kapittel-5-paragraf-1"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Tvangsmulkt</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) Dersom noen som har plikt til å gi opplysninger etter denne loven, ikke gir opplysningene innen en fastsatt frist, kan Statistisk sentralbyrå ilegge tvangsmulkt inntil opplysningene utleveres.</article><article class="numberedLegalP" data-numerator="2" id="kapittel-5-paragraf-1-nummer-2">(2) Tvangsmulkt etter første ledd er tvangsgrunnlag for utlegg.</article><article class="numberedLegalP" data-numerator="3" id="kapittel-5-paragraf-1-nummer-3">(3) Departementet kan gi forskrift om nivået på og utmålingen av tvangsmulkten.</article></article></section><section class="section" data-name="kap6" id="kapittel-6" data-lovdata-URL="LTI/lov/2019-06-21-32/KAPITTEL_6"><h2>Kapittel 6 Avsluttende bestemmelser</h2><article class="legalArticle" data-lovdata-URL="LTI/lov/2019-06-21-32/§21" data-name="§21" id="kapittel-6-paragraf-1"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Gjennomføring av EØS-rettsakter om europeisk statistikk</span></h3><article class="legalP" id="kapittel-6-paragraf-1-ledd-1">Departementet kan gi forskrift som er nødvendig for å oppfylle Norges statistikkforpliktelser etter EØS-avtalen.</article></article><article class="legalArticle" data-lovdata-URL="LTI/lov/2019-06-21-32/§22" data-name="§22" id="kapittel-6-paragraf-2"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Ikrafttredelses- og overgangsbestemmelser</span></h3><article class="numberedLegalP" data-numerator="1" id="kapittel-6-paragraf-2-nummer-1">(1) Loven trer i kraft fra den tiden Kongen bestemmer. Fra samme tid oppheves lov 16. juni 1989 nr. 54 om offisiell statistikk og Statistisk Sentralbyrå. Kongen kan sette i kraft de ulike bestemmelsene i loven til forskjellig tid.</article><article class="numberedLegalP" data-numerator="2" id="kapittel-6-paragraf-2-nummer-2">(2) Departementet kan gi overgangsbestemmelser.</article></article><article class="legalArticle" data-lovdata-URL="LTI/lov/2019-06-21-32/§23" data-name="§23" id="kapittel-6-paragraf-3"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Endringer i andre lover</span></h3><article class="legalP" id="kapittel-6-paragraf-3-ledd-1">Fra det tidspunktet loven trer i kraft, gjøres følgende endringer i andre lover:</article> <article class="defaultP" margin-top="true"><strong>1.</strong> I lov 13. juni 1969 nr. 25 om trudomssamfunn og ymist anna gjøres følgende endring:</article> <article class="defaultP" margin-top="true">§ 19 b annet ledd skal lyde:</article><article class="legalP" id="kapittel-6-paragraf-3-ledd-2">Statistikkloven § 10 gjeld ikkje for opplysningar som er gjevne etter føresegner med heimel i første leddet.</article> <article class="defaultP" margin-top="true"><strong>2.</strong> I lov 12. juni 1981 nr. 64 om tilskott til livssynssamfunn gjøres følgende endring:</article> <article class="defaultP" margin-top="true">§ 5 fjerde ledd skal lyde:</article><article class="legalP" id="kapittel-6-paragraf-3-ledd-3">Statistikkloven § 10 gjeld ikkje for opplysningar som er gjevne etter føresegner med heimel i tredje leddet.</article> <article class="defaultP" margin-top="true"><strong>3.</strong> I lov 3. juni 1994 nr. 15 om Enhetsregisteret gjøres følgende endring:</article> <article class="defaultP" margin-top="true">§ 2 bokstav b nr. 5 skal lyde:<ul class="defaultList"><li data-li-identifier="5." data-name="5."><article class="listArticle" id="kapittel-6-paragraf-3-ledd-3-punkt-1"><article class="legalP" id="kapittel-6-paragraf-3-ledd-3-punkt-1-ledd-1">Statistisk sentralbyrås Virksomhets- og foretaksregister (statistikkloven § 10).</article></article></li></ul></article> <article class="defaultP" margin-top="true"><strong>4.</strong> I lov 6. juni 1997 nr. 35 om Oppgaveregisteret gjøres følgende endring:</article> <article class="defaultP" margin-top="true">§ 6 annet ledd skal lyde:</article><article class="legalP" id="kapittel-6-paragraf-3-ledd-4">Unntaket i første ledd omfatter ikke statistikkloven § 8.</article> <article class="defaultP" margin-top="true"><strong>5.</strong> I lov 22. juni 2012 nr. 43 om arbeidsgivers innrapportering av ansettelses- og inntektsforhold m.m. gjøres følgende endring:</article> <article class="defaultP" margin-top="true">§ 3 første ledd bokstav d skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-6-paragraf-3-ledd-4-punkt-1"><article class="legalP" id="kapittel-6-paragraf-3-ledd-4-punkt-1-ledd-1">statistikkloven § 10 og</article></article></li></ul></article></article></section></main></body></html>