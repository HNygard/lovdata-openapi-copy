<!DOCTYPE html><html lang="no"><head><title>Forskrift om oppfølgingstjenester i Arbeids- og velferdsetatens egen regi</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-02-04-65</dd><dt class="dokid">DokumentID</dt><dd class="dokid">LTI/forskrift/2019-02-04-65</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="dateInForce">I kraft fra</dt><dd class="dateInForce">2019-02-04</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2004-12-10-76/§12</li><li>lov/2004-12-10-76/§13</li></ul></dd><dt class="dateOfPublication">Kunngjort</dt><dd class="dateOfPublication">2019-02-05 15:00</dd><dt class="journalNumber">Journalnummer</dt><dd class="journalNumber">2019-0061</dd><dt class="titleShort">Korttittel</dt><dd class="titleShort">Forskrift om oppfølgingstjenester i Arbeids- og velferdsetatens egen regi</dd><dt class="title">Tittel</dt><dd class="title">Forskrift om oppfølgingstjenester i Arbeids- og velferdsetatens egen regi</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 4. februar 2019 med hjemmel i lov 10. desember 2004 nr. 76 om arbeidsmarkedstjenester (arbeidsmarkedsloven) § 12 og § 13.</dd><dt class="refid">RefID</dt><dd class="refid">forskrift/2019-02-04-65</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om oppfølgingstjenester i Arbeids- og velferdsetatens egen regi<ul class="tocSubUl"><li>§ 1. Formål</li><li>§ 2. Innhold</li><li>§ 3. Personkrets</li><li>§ 4. Vilkår for deltakelse i tiltaket</li><li>§ 5. Varighet</li><li>§ 6. Avgjørelsesmyndighet</li><li>§ 7. Krav til gjennomføringen av tiltaket</li><li>§ 8. Stønad til tiltaksdeltakeren</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2019-02-04-65" id="dokument"><h1>Forskrift om oppfølgingstjenester i Arbeids- og velferdsetatens egen regi</h1><article class="legalArticle" data-lovdata-URL="LTI/forskrift/2019-02-04-65/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Hovedformålet med oppfølgingstjenester i Arbeids- og velferdsetatens egen regi er å styrke tiltaksdeltakernes muligheter til å skaffe seg eller beholde arbeid.</article><article class="legalP" id="paragraf-1-ledd-2">Tiltaket legger til rette for at Arbeids- og velferdsetatens selv kan tilby tiltaksdeltakeren oppfølging.</article></article><article class="legalArticle" data-lovdata-URL="LTI/forskrift/2019-02-04-65/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Innhold</span></h2><article class="legalP" id="paragraf-2-ledd-1">Oppfølgingstjenester i Arbeids- og velferdsetatens egen regi skal gi tiltaksdeltakeren bistand for jobbtilpasning, tilrettelegging og oppfølging på arbeidsplassen, med ansettelse i lønnet arbeid som mål. Oppfølgingen skal sikre et individuelt tilpasset tilbud, og skal følge metoden arbeid med støtte (Supported Employment) eller individuell jobbstøtte (Individual Placement and Support).</article><article class="legalP" id="paragraf-2-ledd-2">Oppfølgingen skal blant annet omfatte bistand fra en intern jobbspesialist som skal<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">bistå personen med å skaffe en jobb, og tilby karriereveiledning og yrkesplanlegging i forkant av dette</article></article></li><li data-li-identifier="b)" data-name="b)"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">bistå med tilpasning av stillingen i samarbeid med arbeidsgiveren</article></article></li><li data-li-identifier="c)" data-name="c)"><article class="listArticle" id="paragraf-2-ledd-2-punkt-3"><article class="legalP" id="paragraf-2-ledd-2-punkt-3-ledd-1">følge opp arbeidssøkeren og arbeidsgiveren etter at arbeidsforholdet er etablert</article></article></li><li data-li-identifier="d)" data-name="d)"><article class="listArticle" id="paragraf-2-ledd-2-punkt-4"><article class="legalP" id="paragraf-2-ledd-2-punkt-4-ledd-1">ved behov samarbeide tett med eventuelle øvrige aktører som bistår deltakeren.</article></article></li></ul></article><article class="legalP" id="paragraf-2-ledd-3">Tiltaksdeltakere med psykiske helseproblemer kan få psykisk behandling parallelt med bistand knyttet til arbeid, jf. andre ledd.</article><article class="legalP" id="paragraf-2-ledd-4">Jobbspesialistenes kompetanse utvikles og styrkes gjennom oppfølging fra en metodeveileder. Hvert jobbspesialistteam skal ha en metodeveileder.</article></article><article class="legalArticle" data-lovdata-URL="LTI/forskrift/2019-02-04-65/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Personkrets</span></h2><article class="legalP" id="paragraf-3-ledd-1">Oppfølging etter denne forskriften kan tilbys en person som har fylt 16 år, og som har behov for en mer omfattende formidlings- og oppfølgingsbistand enn den som tilbys etter arbeids- og velferdsforvaltningsloven § 4 tredje ledd.</article></article><article class="legalArticle" data-lovdata-URL="LTI/forskrift/2019-02-04-65/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Vilkår for deltakelse i tiltaket</span></h2><article class="legalP" id="paragraf-4-ledd-1">Deltakelse i tiltaket bør være nødvendig og hensiktsmessig for at deltakeren skal skaffe seg eller beholde inntektsgivende arbeid. Arbeids- og velferdsetaten kan kreve at deltakeren skal gjennomgå en behovs- eller arbeidsevnevurdering, jf. arbeids- og velferdsforvaltningsloven § 14a.</article><article class="legalP" id="paragraf-4-ledd-2">En tiltaksdeltaker som ikke lenger fyller vilkårene for deltakelse i tiltaket kan tas ut av tiltaket.</article></article><article class="legalArticle" data-lovdata-URL="LTI/forskrift/2019-02-04-65/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Varighet</span></h2><article class="legalP" id="paragraf-5-ledd-1">Varigheten på tiltaket skal tilpasses deltakerens individuelle behov og muligheter på arbeidsmarkedet.</article><article class="legalP" id="paragraf-5-ledd-2">Tiltaket kan ha en varighet på inntil seks måneder, og kan forlenges med ytterligere seks måneder. For personer med nedsatt arbeidsevne kan tiltaket forlenges slik at samlet varighet kan være inntil tre år.</article></article><article class="legalArticle" data-lovdata-URL="LTI/forskrift/2019-02-04-65/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Avgjørelsesmyndighet</span></h2><article class="legalP" id="paragraf-6-ledd-1">Arbeids- og velferdsetaten avgjør hvem som får tilbud om oppfølging etter denne forskriften.</article></article><article class="legalArticle" data-lovdata-URL="LTI/forskrift/2019-02-04-65/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Krav til gjennomføringen av tiltaket</span></h2><article class="legalP" id="paragraf-7-ledd-1">Oppfølgingstjenestene etter denne forskriften gis av Arbeids- og velferdsetaten, og skal utvikles og evalueres gjennom årlige kvalitetsevalueringer.</article><article class="legalP" id="paragraf-7-ledd-2">De kravene som stilles til økonomiske rammer, effektivitet og resultater til arrangører av oppfølgingstiltaket i tiltaksforskriften kapittel 4, gjelder så langt det passer for dette tiltaket.</article></article><article class="legalArticle" data-lovdata-URL="LTI/forskrift/2019-02-04-65/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Stønad til tiltaksdeltakeren</span></h2><article class="legalP" id="paragraf-8-ledd-1">En deltaker i tiltaket kan få stønader i medhold av forskrift 4. november 2013 nr. 1286 om tiltakspenger mv., dersom han eller hun ikke har rett til tilsvarende ytelser til dekning av samme forhold.</article></article><article class="legalArticle" data-lovdata-URL="LTI/forskrift/2019-02-04-65/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft straks.</article></article></main></body></html>