<!DOCTYPE html><html lang="no"><head><title>Forskrift om endring i forskrift om bruk av kjøretøy</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-02-24-465</dd><dt class="dokid">DokumentID</dt><dd class="dokid">LTI/forskrift/2019-02-24-465</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="dateInForce">I kraft fra</dt><dd class="dateInForce">2019-04-29</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-01-25-92</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§4</li><li>lov/1965-06-18-4/§15</li><li>lov/1965-06-18-4/§16</li><li>lov/1965-06-18-4/§36</li><li>lov/1965-06-18-4/§43</li><li>forskrift/1980-11-24-1</li><li>forskrift/1986-03-21-750</li><li>forskrift/1993-04-01-286</li></ul></dd><dt class="dateOfPublication">Kunngjort</dt><dd class="dateOfPublication">2019-04-09 14:40</dd><dt class="journalNumber">Journalnummer</dt><dd class="journalNumber">2019-0252</dd><dt class="titleShort">Korttittel</dt><dd class="titleShort">Endr. i forskrift om bruk av kjøretøy</dd><dt class="title">Tittel</dt><dd class="title">Forskrift om endring i forskrift om bruk av kjøretøy</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 24. februar 2019 med hjemmel i lov 18. juni 1965 nr. 4 om vegtrafikk (vegtrafikkloven) § 4, § 15, § 16, § 36 og § 43, jf. delegeringsvedtak 24. november 1980 nr. 1, delegeringsvedtak 21. mars 1986 nr. 750 og delegeringsvedtak 1. april 1993 nr. 286.</dd><dt class="refid">RefID</dt><dd class="refid">forskrift/2019-02-24-465</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om bruk av kjøretøy<ul class="tocSubUl"><li>I<ul class="tocSubUl"><li>§ 2-25. Tap og tyveri av kjennemerke</li><li>§ 2-27. Endring av registreringsforhold</li><li>§ 2-28. Unntak fra vilkår om innlevering av melding om eierskifte og at partene må legitimere seg</li><li>§ 2-30. Unntak fra vilkår om innlevering av vognkort del 2 før vedtak om omregistrering</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2019-02-24-465" id="dokument"><h1>Forskrift om endring i forskrift om bruk av kjøretøy</h1><section class="section" data-name="kapI" id="kapittel-1" data-lovdata-URL="LTI/forskrift/2019-02-24-465/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 25. januar 1990 nr. 92 om bruk av kjøretøy gjøres følgende endringer:</article> <article class="defaultP" margin-top="true">§ 2-8 tredje ledd skal lyde:</article><article class="numberedLegalP" data-numerator="3" id="kapittel-1-nummer-1">(3) Ved registrering på ny eier skal del 2 av tidligere utstedt vognkort innleveres dersom eierskiftet ikke er gjennomført etter § 2-27. Dersom vognkort del 2 mangler, må registrert eier identifisere seg til Statens vegvesen før nytt vognkort kan bestilles.</article> <article class="defaultP" margin-top="true">§ 2-25 skal lyde:</article><article class="futureLegalArticle" data-name="§2-25" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-25</span>. <span class="legalArticleTitle">Tap og tyveri av kjennemerke</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Tap og tyveri av kjennemerke skal meldes til politiet før Statens vegvesen utsteder nye kjennemerker med ny tegnkombinasjon. Kjøretøy som er eldre enn 30 år og har kjennemerker med utforming eller bokstav- og tallkombinasjon fra tidligere registreringsordninger etter § 2-15 til § 2-18, kan få erstatningskjennemerker i de tilfeller hvor kjøretøyets eier ønsker det. Statens vegvesen kan kreve at kjøretøyet utstyres med nytt kjennemerke dersom det ikke lenger er godt lesbart, er skadet eller ikke passer inn i kjennemerkeserien.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Den som har lånt eller fått tildelt årsprøvekjennemerke plikter omgående å melde eventuelt tap eller tyveri av dette til politiet samt framlegge gjenpart av politianmeldelsen for Statens vegvesen.</article></article> <article class="defaultP" margin-top="true">§ 2-27 skal lyde:</article><article class="futureLegalArticle" data-name="§2-27" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2-27</span>. <span class="legalArticleTitle">Endring av registreringsforhold</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Når kjøretøy skifter eier, skal dette meldes skriftlig med partenes underskrift på samme melding om eierskifte eller i en av Statens vegvesens digitale løsninger innen 3 dager. Bruk av melding om eierskifte på papir og digitale løsninger for samme eierskifte anses også som samme melding. Kjennemerke, fabrikat, understellsnummer, partenes navn og adresse, fødselsnummer, D-nummer og/eller organisasjonsnummer og dato for eierskifte skal oppgis.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Alle partene i eierskiftet må legitimere seg, enten ved oppmøte eller i en av Statens vegvesens digitale løsninger, innen 10 dager etter innlevering av melding om eierskifte.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Tidligere eier er ansvarlig for at melding om eierskifte blir innlevert.</article><article class="numberedLegalP" data-numerator="4" id="kapittel-1-foreslåttparagraf-2-nummer-4">(4) På vegne av døds- eller konkursbo skal melding gis av den som har myndighet til å handle på boets vegne. Tilsvarende gjelder den som forestår auksjon over kjøretøy som er inndratt av det offentlige.</article><article class="numberedLegalP" data-numerator="5" id="kapittel-1-foreslåttparagraf-2-nummer-5">(5) Attest fra namsmyndighet om avsluttet utleveringsforretning for kjøretøy eller rettskraftig avgjørelse som fastsetter eierskap over kjøretøyet kan erstatte melding om eierskifte.</article><article class="numberedLegalP" data-numerator="6" id="kapittel-1-foreslåttparagraf-2-nummer-6">(6) Eier eller rådighetshaver skal gi skriftlig melding til Statens vegvesen innen 3 dager ved<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-nummer-6-punkt-1"><article class="legalP" id="kapittel-1-foreslåttparagraf-2-nummer-6-punkt-1-ledd-1">endring av kjøretøyet slik at det ikke lenger samsvarer med opplysningene i vognkortet</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-nummer-6-punkt-2"><article class="legalP" id="kapittel-1-foreslåttparagraf-2-nummer-6-punkt-2-ledd-1">bruksendring som medfører endring av motorvognavgift.</article></article></li></ul></article><article class="numberedLegalP" data-numerator="7" id="kapittel-1-foreslåttparagraf-2-nummer-7">(7) Ved opphør av disposisjonsrett som nevnt i trafikkopplæringsforskriften § 4-2 tredje ledd og/eller § 29-6 tiende ledd skal opplæringsinstitusjonen innen 3 dager gi skriftlig melding til Statens vegvesen om dette.</article></article> <article class="defaultP" margin-top="true">§ 2-28 skal lyde:</article><article class="futureLegalArticle" data-name="§2-28" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 2-28</span>. <span class="legalArticleTitle">Unntak fra vilkår om innlevering av melding om eierskifte og at partene må legitimere seg</span></span><article class="legalP" id="kapittel-1-foreslåttparagraf-3-ledd-1">Når det foreligger særlig tungtveiende grunner kan Statens vegvesen, ved enkeltvedtak, gjøre unntak fra bestemmelsen i § 2-27 første og andre ledd, og fatte vedtak om eierskifte uten at melding om eierskifte er innlevert, og/eller uten at partene har legitimert seg. Med særlig tungtveiende grunner forstås bl.a. dokumentasjon fra offentlig instans eller at tidligere eier er et foretak som er slettet i foretaksregisteret.</article></article> <article class="defaultP" margin-top="true">§ 2-29 annet ledd skal lyde:</article><article class="numberedLegalP" data-numerator="2" id="kapittel-1-nummer-2">(2) Dersom kjøretøyet har vært registrert i Norge tidligere, og vedtak om eierskifte ikke er fattet etter § 2-27 eller § 2-28, skal kjøretøyets vognkort del 2 innleveres før vedtak om omregistrering fattes.</article> <article class="defaultP" margin-top="true">§ 2-30 skal lyde:</article><article class="futureLegalArticle" data-name="§2-30" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 2-30</span>. <span class="legalArticleTitle">Unntak fra vilkår om innlevering av vognkort del 2 før vedtak om omregistrering</span></span><article class="legalP" id="kapittel-1-foreslåttparagraf-4-ledd-1">Når det foreligger særlig tungtveiende grunner kan Statens vegvesen ved enkeltvedtak, gjøre unntak fra bestemmelsen i § 2-29 andre ledd og fatte vedtak om omregistrering uten at vognkort del 2 er innlevert.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2019-02-24-465/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 29. april 2019.</article></section></main></body></html>