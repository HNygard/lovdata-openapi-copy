<!DOCTYPE html><html lang="no"><head><title>Forskrift om endring i forskrift om dagpenger under arbeidsløshet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-06-25-894</dd><dt class="dokid">DokumentID</dt><dd class="dokid">LTI/forskrift/2019-06-25-894</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="dateInForce">I kraft fra</dt><dd class="dateInForce">2019-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-09-16-890</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§4-3</li><li>lov/1997-02-28-19/§4-4</li></ul></dd><dt class="dateOfPublication">Kunngjort</dt><dd class="dateOfPublication">2019-06-26 14:15</dd><dt class="journalNumber">Journalnummer</dt><dd class="journalNumber">2019-0590</dd><dt class="titleShort">Korttittel</dt><dd class="titleShort">Endr. i forskrift om dagpenger under arbeidsløshet</dd><dt class="title">Tittel</dt><dd class="title">Forskrift om endring i forskrift om dagpenger under arbeidsløshet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 25. juni 2019 med hjemmel i lov 28. februar 1997 nr. 19 om folketrygd (folketrygdloven) § 4-3 fjerde ledd og § 4-4 femte ledd.</dd><dt class="refid">RefID</dt><dd class="refid">forskrift/2019-06-25-894</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om dagpenger under arbeidsløshet<ul class="tocSubUl"><li>I<ul class="tocSubUl"><li>§ 3A-1. Søknadstidspunkt</li><li>§ 3A-2. Siste avsluttede kalendermåned</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2019-06-25-894" id="dokument"><h1>Forskrift om endring i forskrift om dagpenger under arbeidsløshet</h1><section class="section" data-name="kapI" id="kapittel-1" data-lovdata-URL="LTI/forskrift/2019-06-25-894/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 16. september 1998 nr. 890 om dagpenger under arbeidsløshet gjøres følgende endringer:</article> <article class="defaultP" margin-top="true">Nytt kapittel 3A skal lyde:</article><span class="futuretitle" id="kapittel-1-foreslåttittel-1">Kapittel 3A. Søknadstidspunkt, opptjeningstid mv.</span><article class="futureLegalArticle" data-name="§3A-1" id="kapittel-1-foreslåttparagraf-1"><span class="futureLegalArticleHeader">§ 3A-1. <span class="legalArticleTitle">Søknadstidspunkt</span></span><article class="legalP" id="kapittel-1-foreslåttparagraf-1-ledd-1">Søknad om dagpenger anses som fremmet på det tidspunktet medlemmet enten<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">har registrert og sendt en søknad elektronisk til Arbeids- og velferdsetaten, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">har levert en søknad på papir til Arbeids- og velferdsetaten.</article></article></li></ul></article><article class="legalP" id="kapittel-1-foreslåttparagraf-1-ledd-2">Dersom medlemmet har fremmet en søknad om dagpenger før hun eller han fyller vilkårene for rett til dagpenger, settes søknadstidspunktet til den datoen dagpengene tidligst kan innvilges, dersom denne ligger innenfor rimelig tid etter det faktiske søknadstidspunktet jf. første ledd.</article></article><article class="futureLegalArticle" data-name="§3A-2" id="kapittel-1-foreslåttparagraf-2"><span class="futureLegalArticleHeader">§ 3A-2. <span class="legalArticleTitle">Siste avsluttede kalendermåned</span></span><article class="legalP" id="kapittel-1-foreslåttparagraf-2-ledd-1">Som sist avsluttede kalendermåned før søknad om dagpenger er fremmet, jf. folketrygdloven § 4-4 og § 4-11, regnes kalendermåneden forut for siste pliktige rapporteringsdato i medhold av a-opplysningsloven § 4, jf. a-opplysningsforskriften § 2-1.</article></article> <article class="defaultP" margin-top="true">§ 11-2 fjerde ledd skal lyde:</article><article class="legalP" id="kapittel-1-ledd-2">Perioder med rett til sykepenger etter folketrygdloven kapittel 8, rett til stønad ved barns og andre nærståendes sykdom etter folketrygdloven kapittel 9 og rett til ytelser ved svangerskap, fødsel og adopsjon etter folketrygdloven kapittel 14 regnes som perioder med arbeid, med tilsvarende arbeidstid som medlemmet hadde i arbeidsforhold forut for sykmeldings- eller permisjonsperioden. Det samme gjelder perioder medlemmet mottar ytelse fra arbeidsgiver som trer i stedet for arbeidsinntekt, jf. folketrygdloven § 4-3 første ledd tredje punktum. Uker med avtjent verneplikt regnes som 37,5 timer arbeid per uke.</article> <article class="defaultP" margin-top="true">§ 13-5 annet ledd skal lyde:</article><article class="legalP" id="kapittel-1-ledd-3">Kvalifikasjonskravet anses oppfylt når det kan dokumenteres at søkeren har hatt arbeid eller likestilte perioder tilsvarende fulltid i minst 16 uker i løpet av de siste 12 avsluttede kalendermånedene eller 32 uker i løpet av de 36 siste avsluttede kalendermånedene før søknad om dagpenger settes frem. Arbeidsinntekt jf. folketrygdloven § 4-4, kan omregnes til uker og legges til ukene etter første punktum.</article> <article class="defaultP" margin-top="true">§ 13-8 første ledd skal lyde:</article><article class="legalP" id="kapittel-1-ledd-4">Dersom stønadsperioden fastsettes ut fra arbeids- og trygdeperioder fra et annet EØS-land eller Sveits, ytes hele eller graderte dagpenger i en full stønadsperiode på til sammen 104 uker til medlemmer som har hatt arbeid og likestilte perioder tilsvarende fulltid i minst 21 uker i løpet av de siste 12 avsluttede kalendermånedene eller i gjennomsnitt av de 36 siste avsluttede kalendermånedene før søknad om dagpenger settes frem.</article></section><section class="section" data-name="kapII" id="kapittel-2" data-lovdata-URL="LTI/forskrift/2019-06-25-894/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. juli 2019.</article></section></main></body></html>