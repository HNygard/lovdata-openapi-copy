<!DOCTYPE html><html lang="no"><head><title>Forskrift om overgangsregler ved Storbritannias uttreden fra Den europeiske union på Justis- og beredskapsdepartementets områder</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-04-10-478</dd><dt class="dokid">DokumentID</dt><dd class="dokid">LTI/forskrift/2019-04-10-478</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2019-04-10</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-12-20-1161</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2019-03-29-9/§1</li></ul></dd><dt class="dateOfPublication">Kunngjort</dt><dd class="dateOfPublication">2019-04-10 16:20</dd><dt class="journalNumber">Journalnummer</dt><dd class="journalNumber">2019-0288</dd><dt class="titleShort">Korttittel</dt><dd class="titleShort">Overgangsregler ved Storbritannias uttreden fra EU på Justis- og beredskapsdepartementets områder (brexit)</dd><dt class="title">Tittel</dt><dd class="title">Forskrift om overgangsregler ved Storbritannias uttreden fra Den europeiske union på Justis- og beredskapsdepartementets områder</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 10. april 2019 med hjemmel i lov 29. mars 2019 nr. 9 om overgangsregler mv. ved Storbritannias uttreden fra Den europeiske union § 1. Fremmet av Justis- og beredskapsdepartementet.</dd><dt class="refid">RefID</dt><dd class="refid">forskrift/2019-04-10-478</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overgangsregler ved Storbritannias uttreden fra Den europeiske union på Justis- og beredskapsdepartementets områder<ul class="tocSubUl"><li>§ 1. Virkeområde</li><li>§ 2. Overgangsregler for rettslig samarbeid på strafferettens område</li><li>§ 3. Overgangsregler som følge av at Storbritannia opphører å være bundet av Luganokonvensjonen 2007</li><li>§ 4. Ikrafttredelse</li><li>§ 5. Endringer i andre forskrifter<ul class="tocSubUl"><li>§ 9-1a. Overgangsregler ved Storbritannias uttreden fra Den europeiske union</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2019-04-10-478" id="dokument"><h1>Forskrift om overgangsregler ved Storbritannias uttreden fra Den europeiske union på Justis- og beredskapsdepartementets områder</h1><article class="legalArticle" data-lovdata-URL="LTI/forskrift/2019-04-10-478/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften kommer til anvendelse dersom Det forente kongerike Storbritannia og Nord-Irland (Storbritannia) trer ut av Den europeiske union (EU) uten en utmeldingsavtale som inneholder en overgangsperiode.</article></article><article class="legalArticle" data-lovdata-URL="LTI/forskrift/2019-04-10-478/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Overgangsregler for rettslig samarbeid på strafferettens område</span></h2><article class="legalP" id="paragraf-2-ledd-1">En anmodning om bistand fra Storbritannia mottatt før tidspunktet for Storbritannias uttreden fra Den europeiske union, skal behandles i samsvar med reglene i konvensjon 29. mai 2000 om gjensidig hjelp i straffesaker mellom Den europeiske unions medlemsstater og protokoll av 2001 til denne konvensjonen.</article><article class="legalP" id="paragraf-2-ledd-2">Er en person pågrepet med sikte på utlevering til Storbritannia før tidspunktet for Storbritannias uttreden fra Den europeiske union, kommer reglene i konvensjon 19. juni 1990 om gjennomføring av Schengen-avtalen 14. juni 1985 om gradvis avskaffelse av kontrollen på de felles grenser (Schengen-konvensjonen) til anvendelse.</article></article><article class="legalArticle" data-lovdata-URL="LTI/forskrift/2019-04-10-478/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Overgangsregler som følge av at Storbritannia opphører å være bundet av Luganokonvensjonen 2007</span></h2><article class="legalP" id="paragraf-3-ledd-1">Er søksmål reist for norsk domstol før Storbritannias uttreden fra EU, skal uttredenen ikke påvirke anvendelsen av reglene om domsmyndighet i Konvensjonen om domsmyndighet og om anerkjennelse og fullbyrdelse av dommer i sivile og kommersielle saker med protokoller og vedlegg, vedtatt i Lugano 30. oktober 2007 (Luganokonvensjonen 2007), jf. tvisteloven § 4-8.</article><article class="legalP" id="paragraf-3-ledd-2">Er søksmål reist i Storbritannia før tidspunktet for uttreden, skal rettsavgjørelse avsagt etter dette tidspunkt anerkjennes og fullbyrdes i Norge i samsvar med reglene i Luganokonvensjonen 2007, jf. tvisteloven § 19-16 og tvangsfullbyrdelsesloven § 4-1 andre ledd bokstav f.</article><article class="legalP" id="paragraf-3-ledd-3">Rettsforlik som er inngått eller godkjent i Storbritannia før tidspunktet for uttreden, kan fullbyrdes i Norge i samsvar med reglene i Luganokonvensjonen 2007. Det samme gjelder offentlig bekreftede dokumenter som før tidspunktet for uttreden er utstedt som autentiske i Storbritannia.</article></article><article class="legalArticle" data-lovdata-URL="LTI/forskrift/2019-04-10-478/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Forskriften trer i kraft straks.</article></article><article class="legalArticle" data-lovdata-URL="LTI/forskrift/2019-04-10-478/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Endringer i andre forskrifter</span></h2><article class="legalP" id="paragraf-5-ledd-1">Fra det tiden forskriften trer i kraft gjøres følgende endringer i forskrift 20. desember 1996 nr. 1161 til domstolloven kapittel 11 (Advokatforskriften):</article> <article class="defaultP" margin-top="true">§ 9-1 første ledd skal lyde:</article><article class="legalP" id="paragraf-5-ledd-2">Med EØS-advokat menes enhver som har rett til å utøve virksomhet under en av følgende profesjonelle titler fra sitt hjemland: <table><tbody><tr><td data-text-align="left" data-vertical-align="top">Belgia:</td><td data-text-align="left" data-vertical-align="top">Avocat/Advocaat</td></tr><tr><td data-text-align="left" data-vertical-align="top">Danmark:</td><td data-text-align="left" data-vertical-align="top">Advokat</td></tr><tr><td data-text-align="left" data-vertical-align="top">Finland:</td><td data-text-align="left" data-vertical-align="top">Asianajaja/Advokat</td></tr><tr><td data-text-align="left" data-vertical-align="top">Tyskland:</td><td data-text-align="left" data-vertical-align="top">Rechtsanwalt</td></tr><tr><td data-text-align="left" data-vertical-align="top">Frankrike:</td><td data-text-align="left" data-vertical-align="top">Avocat</td></tr><tr><td data-text-align="left" data-vertical-align="top">Hellas:</td><td data-text-align="left" data-vertical-align="top">Δικηγóρoς (Dikigoros)</td></tr><tr><td data-text-align="left" data-vertical-align="top">Irland:</td><td data-text-align="left" data-vertical-align="top">Barrister</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Solicitor</td></tr><tr><td data-text-align="left" data-vertical-align="top">Island:</td><td data-text-align="left" data-vertical-align="top">Lögmaður</td></tr><tr><td data-text-align="left" data-vertical-align="top">Italia:</td><td data-text-align="left" data-vertical-align="top">Avvocato</td></tr><tr><td data-text-align="left" data-vertical-align="top">Liechtenstein:</td><td data-text-align="left" data-vertical-align="top">Rechtsanwalt</td></tr><tr><td data-text-align="left" data-vertical-align="top">Luxembourg:</td><td data-text-align="left" data-vertical-align="top">Avocat-avoue</td></tr><tr><td data-text-align="left" data-vertical-align="top">Nederland:</td><td data-text-align="left" data-vertical-align="top">Advocaat</td></tr><tr><td data-text-align="left" data-vertical-align="top">Norge:</td><td data-text-align="left" data-vertical-align="top">Advokat</td></tr><tr><td data-text-align="left" data-vertical-align="top">Portugal:</td><td data-text-align="left" data-vertical-align="top">Advogado</td></tr><tr><td data-text-align="left" data-vertical-align="top">Spania:</td><td data-text-align="left" data-vertical-align="top">Abogado</td></tr><tr><td data-text-align="left" data-vertical-align="top">Sverige:</td><td data-text-align="left" data-vertical-align="top">Advokat</td></tr><tr><td data-text-align="left" data-vertical-align="top">Østerrike:</td><td data-text-align="left" data-vertical-align="top">Rechtsanwalt</td></tr><tr><td data-text-align="left" data-vertical-align="top">Estland:</td><td data-text-align="left" data-vertical-align="top">Vandeadvokaat</td></tr><tr><td data-text-align="left" data-vertical-align="top">Latvia:</td><td data-text-align="left" data-vertical-align="top">Zvērināts advokāts</td></tr><tr><td data-text-align="left" data-vertical-align="top">Litauen:</td><td data-text-align="left" data-vertical-align="top">Advokatas</td></tr><tr><td data-text-align="left" data-vertical-align="top">Romania:</td><td data-text-align="left" data-vertical-align="top">Avocat</td></tr><tr><td data-text-align="left" data-vertical-align="top">Bulgaria:</td><td data-text-align="left" data-vertical-align="top">Aдвoкат</td></tr><tr><td data-text-align="left" data-vertical-align="top">Tsjekkia:</td><td data-text-align="left" data-vertical-align="top">Advokát</td></tr><tr><td data-text-align="left" data-vertical-align="top">Slovakia:</td><td data-text-align="left" data-vertical-align="top">Advokát/Komerčný právnik</td></tr><tr><td data-text-align="left" data-vertical-align="top">Ungarn:</td><td data-text-align="left" data-vertical-align="top">Ügyvéd</td></tr><tr><td data-text-align="left" data-vertical-align="top">Polen:</td><td data-text-align="left" data-vertical-align="top">Adwokat/Radca prawny</td></tr><tr><td data-text-align="left" data-vertical-align="top">Slovenia:</td><td data-text-align="left" data-vertical-align="top">Odvetnik/Odvetnica</td></tr><tr><td data-text-align="left" data-vertical-align="top">Kypros:</td><td data-text-align="left" data-vertical-align="top">Δικηγóρoς</td></tr><tr><td data-text-align="left" data-vertical-align="top">Malta:</td><td data-text-align="left" data-vertical-align="top">Avukat/Prokuratur Legali</td></tr></tbody></table></article> <article class="defaultP" margin-top="true">Ny § 9-1a skal lyde:</article><article class="futureLegalArticle" data-name="§9-1a" id="paragraf-5-foreslåttparagraf-1"><span class="futureLegalArticleHeader"><span class="legalArticleValue">§ 9-1a</span>. <span class="legalArticleTitle">Overgangsregler ved Storbritannias uttreden fra Den europeiske union</span></span><article class="legalP" id="paragraf-5-foreslåttparagraf-1-ledd-1">Britiske borgere med utdannelse fra Storbritannia eller en EØS-stat og EØS-borgere med utdannelse fra Storbritannia, som har fått godkjennelse etter § 9-3 til § 9-5 før tidspunktet for Storbritannias uttreden fra EU, har rett til å utøve yrket i Norge etter Storbritannias uttreden fra EU. Tilsvarende gjelder for andre personer som omfattes av forskrift 15. oktober 2009 nr. 1286 om utlendingers adgang til riket og deres opphold her (utlendingsforskriften) § 19-37 siste punktum.</article><article class="legalP" id="paragraf-5-foreslåttparagraf-1-ledd-2">Forskriften kapittel 9 gjelder også personer nevnt i første ledd som har søkt, eller det er søkt om godkjennelse for etter § 9-3 til § 9-5, før Storbritannias uttreden fra EU. Tilsvarende gjelder ut 2029 for personer som er under utdannelse i Storbritannia ved Storbritannias uttreden fra EU eller som starter sin utdannelse i Storbritannia i løpet av 2019.</article><article class="legalP" id="paragraf-5-foreslåttparagraf-1-ledd-3">Personer som før Storbritannias uttreden fra EU har adgang til å yte rettshjelp i medhold av § 10-1 med de britiske titlene «advocate», «barrister» eller «solicitor», jf. § 10-2, har rett til å utøve yrket ut 2020. Personer nevnt i første punktum kan ut 2020 søke om norsk advokatbevilling og autorisasjon som advokatfullmektig etter reglene i § 9-3 og § 9-4.</article></article></article></main></body></html>