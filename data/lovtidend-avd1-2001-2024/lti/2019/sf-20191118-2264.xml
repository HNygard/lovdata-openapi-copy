<!DOCTYPE html><html lang="no"><head><title>Forskrift om høyere yrkesfaglig utdanning ved NKI Fagskoler AS</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-11-18-2264</dd><dt class="dokid">DokumentID</dt><dd class="dokid">LTI/forskrift/2019-11-18-2264</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>NKI Fagskoler AS</li></ul></dd><dt class="dateInForce">I kraft fra</dt><dd class="dateInForce">2020-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2018-06-08-28/§16</li><li>lov/2018-06-08-28/§21</li></ul></dd><dt class="dateOfPublication">Kunngjort</dt><dd class="dateOfPublication">2020-03-24 16:30</dd><dt class="journalNumber">Journalnummer</dt><dd class="journalNumber">2020-0253</dd><dt class="titleShort">Korttittel</dt><dd class="titleShort">Forskrift om høyere yrkesfaglig utdanning ved NKI Fagskoler AS</dd><dt class="title">Tittel</dt><dd class="title">Forskrift om høyere yrkesfaglig utdanning ved NKI Fagskoler AS</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved NKI Fagskoler 18. november 2019 med hjemmel i lov 8. juni 2018 nr. 28 om høyere yrkesfaglig utdanning (fagskoleloven) § 16 fjerde ledd og § 21 femte ledd.</dd><dt class="refid">RefID</dt><dd class="refid">forskrift/2019-11-18-2264</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om høyere yrkesfaglig utdanning ved NKI Fagskoler AS<ul class="tocSubUl"><li>Kapittel 1 – Generelt<ul class="tocSubUl"><li>§ 1-1. Virkeområde</li><li>§ 1-2. Formål</li><li>§ 1-3. Studentens plikter</li><li>§ 1-4. Skolens plikter</li><li>§ 1-5. Økonomi og egenbetaling</li><li>§ 1-6. Kompetanse til å fatte enkeltvedtak</li><li>§ 1-7. Klageinstansen lokal klagenemnd</li></ul></li><li>Kapittel 2 – Opptak og rangering<ul class="tocSubUl"><li>§ 2-1. Prosedyre for opptak til NKI Fagskolers utdanninger</li><li>§ 2-2. Opptak på grunnlag av formelle kvalifikasjoner</li><li>§ 2-3. Opptak på grunnlag av realkompetanse</li><li>§ 2-4. Opptak for søkere med utenlandsk utdannelse/annet morsmål</li><li>§ 2-5. Opptaksprøve</li><li>§ 2-6. Opptak og rangering</li><li>§ 2-7. Vedtak om opptak</li><li>§ 2-8. Veiledning i utfylling av søknad</li><li>§ 2-9. Privatister</li><li>§ 2-10. Betinget opptak</li><li>§ 2-11. Ufullstendige søknader</li><li>§ 2-12. Avslag på søknad</li><li>§ 2-13. Klagerett på avslag om opptak</li></ul></li><li>Kapittel 3 – Skikkethet</li><li>Kapittel 4 – Politiattest</li><li>Kapittel 5 – Godskriving, fritak og permisjon<ul class="tocSubUl"><li>§ 5-1. Godskriving</li><li>§ 5-2. Fritak</li><li>§ 5-3. Dokumentasjonskrav</li><li>§ 5-4. Søknadsfrist</li><li>§ 5-5. Klagerett</li><li>§ 5-6. Rett til permisjon ifm fødsel og omsorg for barn</li></ul></li><li>Kapittel 6 – Eksamen og obligatoriske innleveringer<ul class="tocSubUl"><li>§ 6-1. Vurderingsformer og arbeidskrav</li><li>§ 6-2. Obligatoriske arbeidskrav</li><li>§ 6-3. Frist for obligatoriske innleveringer</li><li>§ 6-4. Vurdering</li><li>§ 6-5. Eksamensrett</li><li>§ 6-6. Spesiell tilrettelegging av eksamen</li><li>§ 6-7. Sykdom på eksamen eller under arbeidsperioden for obligatoriske innleveringer</li><li>§ 6-8. Sensur og sensorer</li><li>§ 6-9. Begrunnelse for karakter</li><li>§ 6-10. Klage på karakter</li><li>§ 6-11. Klage over formelle feil ved eksamen</li><li>§ 6-12. Eksamensforsøk og kontinuasjonseksamen</li><li>§ 6-13. Fusk</li><li>§ 6-14. Karakterer</li><li>§ 6-15. Vitnemål og karakterutskrift</li><li>§ 6-16. Forutsetning for utstedelse av vitnemål</li></ul></li><li>Kapittel 7 – Disiplinærsaker<ul class="tocSubUl"><li>§ 7-1. Bortvisning</li><li>§ 7-2. Utestengelse</li></ul></li><li>Kapittel 8 – Klageadgang<ul class="tocSubUl"><li>§ 8-1. Hjemmel</li><li>§ 8-2. Klageinstans</li><li>§ 8-3. Klagerett</li><li>§ 8-4. Klagefrist</li><li>§ 8-5. Klagens form</li><li>§ 8-6. Klageprosess</li></ul></li><li>Kapittel 9 – Ikrafttredelse<ul class="tocSubUl"><li>§ 9-1. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2019-11-18-2264" id="dokument"><h1>Forskrift om høyere yrkesfaglig utdanning ved NKI Fagskoler AS</h1><section class="section" data-name="kap1" id="kapittel-1" data-lovdata-URL="LTI/forskrift/2019-11-18-2264/KAPITTEL_1"><h2>Kapittel 1 – Generelt</h2><article class="legalArticle" data-lovdata-URL="LTI/forskrift/2019-11-18-2264/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Denne forskriften gjelder for alle søkere, studenter og kandidater ved NKI Fagskoler (skolen).</article></article><article class="legalArticle" data-lovdata-URL="LTI/forskrift/2019-11-18-2264/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Formål</span></h3><article class="legalP" id="kapittel-1-paragraf-2-ledd-1">Forskriften fastsetter studentenes og skolens rettigheter og plikter knyttet til opptak og eksamen. Forskriften skal sikre en upartisk og rettferdig behandling av studentene. Forskriften er tilgjengelig, med lenke til Lovdata, på skolens hjemmeside og på studentportalen.</article></article><article class="legalArticle" data-lovdata-URL="LTI/forskrift/2019-11-18-2264/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Studentens plikter</span></h3><article class="numberedLegalP" data-numerator="1" id="kapittel-1-paragraf-3-nummer-1">(1) Enhver søker/student/kandidat plikter å sette seg inn i den til enhver tid gjeldende forskrift for skolen og de spesifikke bestemmelsene som gjelder det utdanningstilbudet søkeren søker til eller studenten følger. Manglende kjennskap til skolens forskrift er ikke å anse som gyldig grunn for regelbrudd.</article><article class="numberedLegalP" data-numerator="2" id="kapittel-1-paragraf-3-nummer-2">(2) Enhver student/kandidat plikter å sette seg inn i relevant studieplan og holde seg oppdatert på informasjon fra skolen om blant annet utdanningen, undervisning og eksamen.</article><article class="numberedLegalP" data-numerator="3" id="kapittel-1-paragraf-3-nummer-3">(3) Enhver søker/student/kandidat er ansvarlig for å melde skriftlig korrekt navn, adresse, mobilnummer og andre kontaktdata til administrasjonen. Navneendringer må dokumenteres.</article></article><article class="legalArticle" data-lovdata-URL="LTI/forskrift/2019-11-18-2264/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Skolens plikter</span></h3><article class="legalP" id="kapittel-1-paragraf-4-ledd-1">Skolen skal gjennomføre undervisning i henhold til godkjent studieplan. I den grad det er nødvendig å gjøre justeringer i undervisningsopplegg og pensum underveis i utdanningen, skal dette informeres om og legges til rette for studentene på en mest mulig hensiktsmessig måte.</article></article><article class="legalArticle" data-lovdata-URL="LTI/forskrift/2019-11-18-2264/§1-5" data-name="§1-5" id="kapittel-1-paragraf-5"><h3 class="legalArticleHeader"><span class="legalArticleValue">§ 1-5</span>. <span class="legalArticleTitle">Økonomi og egenbetaling</span></h3><article class="legalP" id="kapittel-1-paragraf-5-ledd-1">Alle forhold knyttet til økonomi og betaling er regulert i studiekontrakten mellom studenten og skolen.</article></article><article class="legalArticle" data-lovdata-URL="LTI/forskrift/2019-11-18-2264/§1-6" data-name="§1-6" id="kapittel-1-paragraf-6"><h3 class="legalArticleHeader"><span class="legalArticleValue">§ 1-6</span>. <span class="legalArticleTitle">Kompetanse til å fatte enkeltvedtak</span></h3><article class="numberedLegalP" data-numerator="1" id="kapittel-1-paragraf-6-nummer-1">(1) Styret ved skolen har delegert til administrasjonen å fatte enkeltvedtak som førsteinstans, med unntak av saker som nevnt i annet ledd.</article><article class="numberedLegalP" data-numerator="2" id="kapittel-1-paragraf-6-nummer-2">(2) Styret ved skolen har delegert til lokal klagenemnd å fatte enkeltvedtak som førsteinstans i saker som fremgår av fagskoleloven § 23–§ 27. (§ 23 Formelle feil ved eksamen, § 24 Annullering av eksamen eller prøve, § 25 Bortvisning og utestenging, § 26 Vurdering av skikkethet og § 27 Krav til politiattest, jf. fagskoleloven § 20 første ledd annet punktum.)</article></article><article class="legalArticle" data-lovdata-URL="LTI/forskrift/2019-11-18-2264/§1-7" data-name="§1-7" id="kapittel-1-paragraf-7"><h3 class="legalArticleHeader"><span class="legalArticleValue">§ 1-7</span>. <span class="legalArticleTitle">Klageinstansen lokal klagenemnd</span></h3><article class="legalP" id="kapittel-1-paragraf-7-ledd-1">Lokal klagenemnd er klageinstans over enkeltvedtak, jf. fagskoleloven § 20 første ledd første punktum.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2019-11-18-2264/KAPITTEL_2"><h2>Kapittel 2 – Opptak og rangering</h2><article class="legalArticle" data-lovdata-URL="LTI/forskrift/2019-11-18-2264/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Prosedyre for opptak til NKI Fagskolers utdanninger</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Det søkes opptak ved å fylle ut og sende inn skolens standardiserte søknadsskjema. Søknadskjema finnes på nki.no.</article><article class="numberedLegalP" data-numerator="2" id="kapittel-2-paragraf-1-nummer-2">(2) Studenten skal samtidig med søknaden sende inn relevant dokumentasjon til skolen ved å laste opp dette i søknadsskjemaet eller ettersende dette. All praksis, utdanning og andre forhold som skal gi grunnlag for opptak må dokumenteres med attesterte kopier. Søkere som søker om opptak på formelt grunnlag, jf. § 2-2, skal legge ved kopi av vitnemål fra videregående opplæring. Attester/bekreftelser for arbeidserfaring må angi lengde på arbeidsforhold, stillingsprosent og arbeidsinnhold. Attester/bekreftelser må være signert på utsteders brevpapir i original, alternativt rett kopi som er stemplet, datert og signert for å komme i betraktning.</article></article><article class="legalArticle" data-lovdata-URL="LTI/forskrift/2019-11-18-2264/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Opptak på grunnlag av formelle kvalifikasjoner</span></h3><article class="legalP" id="kapittel-2-paragraf-2-ledd-1">Opptaksgrunnlaget til fagskoleutdanning er fullført og bestått videregående opplæring. Skolens styre gir i forskrift utfyllende regler om enkelte utdanninger skal ha utvidede opptakskrav. Det fremkommer i studieplanen og på skolens hjemmeside under de enkelte utdanningene.</article></article><article class="legalArticle" data-lovdata-URL="LTI/forskrift/2019-11-18-2264/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Opptak på grunnlag av realkompetanse</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Søkere som ikke fyller det formelle opptakskravet er:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-3-nummer-1-punkt-1"><article class="legalP" id="kapittel-2-paragraf-3-nummer-1-punkt-1-ledd-1">søkere som ikke har fullført videregående opplæring</article></article></li><li data-li-identifier="b." data-name="b."><article class="listArticle" id="kapittel-2-paragraf-3-nummer-1-punkt-2"><article class="legalP" id="kapittel-2-paragraf-3-nummer-1-punkt-2-ledd-1">søkere med utdanning fra andre land enn Norge.</article></article></li></ul></article><article class="numberedLegalP" data-numerator="2" id="kapittel-2-paragraf-3-nummer-2">(2) Søkere som ikke tilfredsstiller det formelle opptakskravet og som mener at de har relevant praksis av en viss varighet, kan søke om opptak basert på realkompetansevurdering. Søkere som ønsker å bli realkompetansevurdert må være 23 år eller eldre i opptaksåret.</article><article class="numberedLegalP" data-numerator="3" id="kapittel-2-paragraf-3-nummer-3">(3) Realkompetanse vurderes opp mot relevant kompetanse tilsvarende videregående opplæring. Dette gjelder også søkere med utenlandsk utdanning.<article class="legalP" id="kapittel-2-paragraf-3-nummer-3-ledd-1">Hvilken realkompetanse som ansees som relevant for opptak til den enkelte utdanning finnes i studieplanen og på skolens hjemmeside under de enkelte utdanningene.</article></article></article><article class="legalArticle" data-lovdata-URL="LTI/forskrift/2019-11-18-2264/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Opptak for søkere med utenlandsk utdannelse/annet morsmål</span></h3><article class="legalP" id="kapittel-2-paragraf-4-ledd-1">Søkere med annen utdanning enn norsk eller nordisk videregående opplæring må i tillegg dokumentere kunnskaper og ferdigheter i norsk tilsvarende Norsk Vg1 studieforberedende, Norsk Vg2 yrkesfaglige utdanningsprogram eller bestått Norskprøve 3, med resultat B1 på muntlig og skriftlig del.</article></article><article class="legalArticle" data-lovdata-URL="LTI/forskrift/2019-11-18-2264/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Opptaksprøve</span></h3><article class="numberedLegalP" data-numerator="1" id="kapittel-2-paragraf-5-nummer-1">(1) For å få opptak til enkelte utdanninger må søkeren, som en del av opptakskravet, gjennomføre opptaksprøve. Opptaksprøven vurderes opp mot vektlagte kriterier, fastsatt i studieplanens opptakskrav. Opptaksprøven er en del av den samlede vurderingen.</article><article class="numberedLegalP" data-numerator="2" id="kapittel-2-paragraf-5-nummer-2">(2) Skolen kan, hvis det anses som nødvendig, opprette en opptakskomité for vurdering av søknader med opptaksprøve. Komiteen skal bestå av personer med spisskompetanse på de emneområder den enkelte utdanning omfatter. Komiteen vil gjennomgå søknader og vedlegg i den rekkefølge de er mottatt ved skolen. Komiteen gjør en samlet vurdering av om søkeren er kvalifisert for opptak, og utarbeider innstilling med begrunnelse for opptak, eventuelt avslag, til administrasjonen som gjør endelig vedtak. Informasjon om eventuelle opptaksprøver finnes under beskrivelsen av den enkelte utdanning på skolens hjemmesider og i studieplanen.</article></article><article class="legalArticle" data-lovdata-URL="LTI/forskrift/2019-11-18-2264/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Opptak og rangering</span></h3><article class="legalP" id="kapittel-2-paragraf-6-ledd-1">Opptak til fagskolen skjer på grunnlag av kvalifisering (etter § 2-2, § 2-3, § 2-4 og § 2-5) og rangering.</article><article class="legalP" id="kapittel-2-paragraf-6-ledd-2">Skolen praktiserer løpende opptak for utdanninger med ikke synkron oppstart. Oppstartsordningen er angitt i utdanningens studieplan på skolens hjemmeside. Løpende opptak betyr at kvalifiserte søkere tas opp i den rekkefølge søknadene med ettersendt dokumentasjon er mottatt og studentene starter utdanningen løpende gjennom året når de formelt er tatt opp. Det er ingen øvre grense for antall studenter og det er derfor ikke behov for rangering av studenter.</article><article class="legalP" id="kapittel-2-paragraf-6-ledd-3">Skolen praktiserer synkront opptak to ganger i året, vår og høst, til alle stedbaserte og samlingsbaserte utdanninger.</article><article class="legalP" id="kapittel-2-paragraf-6-ledd-4">Hvis det er flere søkere enn plasser til de stedbaserte og de samlingsbaserte utdanningene, vil kvalifiserte søkere rangeres.</article><article class="legalP" id="kapittel-2-paragraf-6-ledd-5">Rangering skjer ved utregning av poeng og tilleggspoeng, basert på dokumentasjonen som kvalifiserer søkeren for opptak.</article><article class="legalP" id="kapittel-2-paragraf-6-ledd-6">Poengsummen danner utgangspunktet for hvem som få tildelt de ledige studieplassene.</article><article class="legalP" id="kapittel-2-paragraf-6-ledd-7">De stedbaserte utdanningene kan også tas på nett. Da er det to opptak i året, vår og høst, men ingen øvre grense for antall studenter. Det vil derfor ikke være behov for å rangere.</article><article class="numberedLegalP" data-numerator="2" id="kapittel-2-paragraf-6-nummer-1">(2) Poengberegning ved rangering av søkere foretas etter kapittel 3, § 14–§ 16, Forskrift om høyere yrkesfaglig utdanning.</article><article class="numberedLegalP" data-numerator="3" id="kapittel-2-paragraf-6-nummer-2">(3) Rangering av søkere som ikke kan poengberegnes etter § 15, gjøres etter en skjønnsmessig vurdering basert på fagskolens egne skjønnskriterier, jf. kapittel 3, § 17 i forskrift om høyere yrkesfaglig utdanning.</article></article><article class="legalArticle" data-lovdata-URL="LTI/forskrift/2019-11-18-2264/§2-7" data-name="§2-7" id="kapittel-2-paragraf-7"><h3 class="legalArticleHeader"><span class="legalArticleValue">§ 2-7</span>. <span class="legalArticleTitle">Vedtak om opptak</span></h3><article class="legalP" id="kapittel-2-paragraf-7-ledd-1">Administrasjonen fatter vedtak om opptak.</article></article><article class="legalArticle" data-lovdata-URL="LTI/forskrift/2019-11-18-2264/§2-8" data-name="§2-8" id="kapittel-2-paragraf-8"><h3 class="legalArticleHeader"><span class="legalArticleValue">§ 2-8</span>. <span class="legalArticleTitle">Veiledning i utfylling av søknad</span></h3><article class="legalP" id="kapittel-2-paragraf-8-ledd-1">Søkere som ønsker veiledning til utfylling av søknad kan kontakte administrasjonen ved skolen.</article></article><article class="legalArticle" data-lovdata-URL="LTI/forskrift/2019-11-18-2264/§2-9" data-name="§2-9" id="kapittel-2-paragraf-9"><h3 class="legalArticleHeader"><span class="legalArticleValue">§ 2-9</span>. <span class="legalArticleTitle">Privatister</span></h3><article class="legalP" id="kapittel-2-paragraf-9-ledd-1">Skolen tar ikke opp fagskolestudenter som privatister.</article></article><article class="legalArticle" data-lovdata-URL="LTI/forskrift/2019-11-18-2264/§2-10" data-name="§2-10" id="kapittel-2-paragraf-10"><h3 class="legalArticleHeader"><span class="legalArticleValue">§ 2-10</span>. <span class="legalArticleTitle">Betinget opptak</span></h3><article class="numberedLegalP" data-numerator="1" id="kapittel-2-paragraf-10-nummer-1">(1) Søkere kan søke om studieplass før de har avlagt alle eksamener i fag som kreves for opptak. Standpunktkarakterer fra siste terminoppgjør legges ved søknaden. I slike tilfeller vil søkeren kunne få opptak med forbehold i påvente av eksamensresultatene.</article><article class="numberedLegalP" data-numerator="2" id="kapittel-2-paragraf-10-nummer-2">(2) Søkere som på grunn av særlige årsaker ikke kan avlegge en eller flere eksamener i videregående opplæring, kan få opptak på betingelse av at han/hun består eksamen i fagene i videregående opplæring i løpet av første semester etter opptak.</article><article class="numberedLegalP" data-numerator="3" id="kapittel-2-paragraf-10-nummer-3">(3) Hvis studenter, som har fått opptak med forbehold, ikke består eksamen i løpet av første semester, vil han/hun miste studieplassen.</article></article><article class="legalArticle" data-lovdata-URL="LTI/forskrift/2019-11-18-2264/§2-11" data-name="§2-11" id="kapittel-2-paragraf-11"><h3 class="legalArticleHeader"><span class="legalArticleValue">§ 2-11</span>. <span class="legalArticleTitle">Ufullstendige søknader</span></h3><article class="legalP" id="kapittel-2-paragraf-11-ledd-1">Ved søknader der kravene til dokumentasjon ikke er tilfredsstilt, kan søker gis en kort frist for retting/komplettering.</article></article><article class="legalArticle" data-lovdata-URL="LTI/forskrift/2019-11-18-2264/§2-12" data-name="§2-12" id="kapittel-2-paragraf-12"><h3 class="legalArticleHeader"><span class="legalArticleValue">§ 2-12</span>. <span class="legalArticleTitle">Avslag på søknad</span></h3><article class="legalP" id="kapittel-2-paragraf-12-ledd-1">Når det foreligger saklige grunner, kan skolen nekte å tilby studieplass til søkere som ellers oppfyller de faglige vilkårene for opptak.</article><article class="legalP" id="kapittel-2-paragraf-12-ledd-2">Som saklig grunn regnes blant annet:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-12-ledd-2-punkt-1"><article class="legalP" id="kapittel-2-paragraf-12-ledd-2-punkt-1-ledd-1">Søkeren er bortvist eller utestengt fra skolen eller andre læresteder</article></article></li><li data-li-identifier="b." data-name="b."><article class="listArticle" id="kapittel-2-paragraf-12-ledd-2-punkt-2"><article class="legalP" id="kapittel-2-paragraf-12-ledd-2-punkt-2-ledd-1">Søkeren tidligere har misligholdt betalingsforpliktelser overfor skolen. I slike tilfeller kan det som vilkår for opptak kreves at alt mellomværende gjøres opp.</article></article></li></ul></article></article><article class="legalArticle" data-lovdata-URL="LTI/forskrift/2019-11-18-2264/§2-13" data-name="§2-13" id="kapittel-2-paragraf-13"><h3 class="legalArticleHeader"><span class="legalArticleValue">§ 2-13</span>. <span class="legalArticleTitle">Klagerett på avslag om opptak</span></h3><article class="legalP" id="kapittel-2-paragraf-13-ledd-1">Vedtak om avslag på søknad om opptak kan påklages. Hvis klagen ikke tas til følge, skal administrasjonen oversende saken til lokal klagenemnd ved skolen. Fristen for å klage er tre uker fra det tidspunkt vedtaket er kommet frem til søker.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2019-11-18-2264/KAPITTEL_3"><h2>Kapittel 3 – Skikkethet</h2><article class="numberedLegalP" data-numerator="1" id="kapittel-3-nummer-1">(1) Ifølge fagskoleforskriften § 26 og § 27, og og fagskoleloven § 26, skal studenter i bestemte utdanninger vurderes om de er skikket for yrket. Vurderingen skal skje gjennom hele utdanningsløpet. Vitnemål for fullført utdanning forutsetter at studenten er vurdert som skikket for yrket. Hvilke utdanninger som omfattes av bestemmelsen, og hvilke kriterier som skal ligge til grunn for vurderingen av skikkethet er fastsatt i fagskoleforskriften § 29. 1. januar 2020 er det ingen utdanninger som tilbys av NKI Fagskoler AS som er underlagt skikkethetsvurdering.</article><article class="numberedLegalP" data-numerator="2" id="kapittel-3-nummer-2">(2) Ved begrunnet tvil om en student er skikket for yrket, skal det foretas en særskilt skikkehetsvurdering, basert på kriterier i fagskoleforskriften § 29. Skikkethetsansvarlig gjennomfører en vurderingssamtale med studenten, før saken fremmes for skikkehetsnemnda. Studentene skal gjøres kjent med sakens opplysninger og ha mulighet til å fremme sine synspunkter for nemnda før møtet. Nemnden fatter så vedtak om studentens skikkehet.</article><article class="numberedLegalP" data-numerator="3" id="kapittel-3-nummer-3">(3) Vedtaket kan påklages til Nasjonalt klageorgan for fagskoleutdanning.</article></section><section class="section" data-name="kap4" id="kapittel-4" data-lovdata-URL="LTI/forskrift/2019-11-18-2264/KAPITTEL_4"><h2>Kapittel 4 – Politiattest</h2><article class="numberedLegalP" data-numerator="1" id="kapittel-4-nummer-1">(1) Ifølge fagskoleforskriften § 19 og fagskoleloven § 27 skal det stilles krav til politiattest som omtalt i politiregisterloven § 39 første ledd. Styret ved skolen skal vurdere om utdanningene som tilbys omfattes av kravet til politiattest. 1. januar 2020 krever ingen utdanninger ved NKI Fagskoler AS politiattest.</article><article class="numberedLegalP" data-numerator="2" id="kapittel-4-nummer-2">(2) Lokal klagenemnd kan fatte enkeltvedtak, som førsteinstans, i saker vedrørende om studenten skal nektes retten til å delta i klinisk undervisning eller praksisopplæring på bakgrunn av det som fremgår på politiattesten. Administrasjonen forbereder saken og studenten skal gis mulighet for å uttale seg før det treffes vedtak. Mistanke om bruk av falske dokumenter politianmeldes.</article><article class="numberedLegalP" data-numerator="3" id="kapittel-4-nummer-3">(3) Vedtaket kan påklages til Nasjonalt klageorgan for fagskoleutdanning.</article></section><section class="section" data-name="kap5" id="kapittel-5" data-lovdata-URL="LTI/forskrift/2019-11-18-2264/KAPITTEL_5"><h2>Kapittel 5 – Godskriving, fritak og permisjon</h2><article class="legalArticle" data-lovdata-URL="LTI/forskrift/2019-11-18-2264/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Godskriving</span></h3><article class="legalP" id="kapittel-5-paragraf-1-ledd-1">Studenter kan søke om å få godskriving av beståtte emner fra andre akkrediterte fagskoleutdanninger som oppfyller de faglige kravene for emnene det søkes om godkjenning for, dersom de aktuelle fagskoleutdanningene ligger innenfor det samme fagområdet eller nært beslektede fagområder. Ved fullført utdanning vil det i vitnemålet kun fremkomme studiepoeng som studenten reelt har oppnådd i utdanningen ved skolen.</article></article><article class="legalArticle" data-lovdata-URL="LTI/forskrift/2019-11-18-2264/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Fritak</span></h3><article class="legalP" id="kapittel-5-paragraf-2-ledd-1">Studenter kan søke om å få fritak for deler av utdanningen. Fritaket gis på grunnlag av dokumentert relevant utdanning og kompetanse. Relevant kompetanse kan for eksempel være utenlandsk utdanning, folkehøyskole, voksenopplæring eller høyere utdanning på samme eller beslektet fagområde. Fritak kan også gis på grunnlag av dokumentert realkompetanse. Det gis normalt ikke fritak for utdanning på videregående opplæringsnivå. Ved fullført utdanning vil det i vitnemålet kun fremkomme studiepoeng som studenten reelt har oppnådd i utdanningen ved skolen.</article></article><article class="legalArticle" data-lovdata-URL="LTI/forskrift/2019-11-18-2264/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Dokumentasjonskrav</span></h3><article class="legalP" id="kapittel-5-paragraf-3-ledd-1">Skriftlig søknad om godskriving eller fritak sendes skolen på eget skjema. Utgangspunktet for vurderinger om godskriving og fritak er læringsutbyttet for den aktuelle utdanningen eller emnet, og studiepoeng eller andre vurderinger av omfang, nivå og arbeidsbelastning.</article></article><article class="legalArticle" data-lovdata-URL="LTI/forskrift/2019-11-18-2264/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Søknadsfrist</span></h3><article class="legalP" id="kapittel-5-paragraf-4-ledd-1">Fristen for å søke om godskriving og fritak er innen syv dager etter studiestart. Studenter som ønsker veiledning til utfylling av søknad kan kontakte administrasjonen ved skolen.</article></article><article class="legalArticle" data-lovdata-URL="LTI/forskrift/2019-11-18-2264/§5-5" data-name="§5-5" id="kapittel-5-paragraf-5"><h3 class="legalArticleHeader"><span class="legalArticleValue">§ 5-5</span>. <span class="legalArticleTitle">Klagerett</span></h3><article class="legalP" id="kapittel-5-paragraf-5-ledd-1">Administrasjonen fatter vedtak etter søknader om godskriving og fritak. Søknader som helt eller delvis avslås, skal begrunnes. Vedtak om godskriving og fritak er enkeltvedtak og kan påklages.</article></article><article class="legalArticle" data-lovdata-URL="LTI/forskrift/2019-11-18-2264/§5-6" data-name="§5-6" id="kapittel-5-paragraf-6"><h3 class="legalArticleHeader"><span class="legalArticleValue">§ 5-6</span>. <span class="legalArticleTitle">Rett til permisjon ifm fødsel og omsorg for barn</span></h3><article class="legalP" id="kapittel-5-paragraf-6-ledd-1">En student som får barn under studiene, har rett til permisjon fra studiene under svangerskapet og til omsorg for barn. I permisjonsperioden har studenten fortsatt status som student ved fagskolen og har rett til å gjenoppta utdanningen på samme nivå som før permisjonen. Fagskolen skal legge til rette for at studenter kan gjenoppta utdanningen så raskt som mulig etter endt permisjon. Retten til permisjon gjelder tilsvarende ved adopsjon. Frist for ferdigstillelse er to år etter påbegynt permisjon.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2019-11-18-2264/KAPITTEL_6"><h2>Kapittel 6 – Eksamen og obligatoriske innleveringer</h2><article class="legalArticle" data-lovdata-URL="LTI/forskrift/2019-11-18-2264/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Vurderingsformer og arbeidskrav</span></h3><article class="numberedLegalP" data-numerator="1" id="kapittel-6-paragraf-1-nummer-1">(1) Skolen skal sørge for at studentenes kunnskap, ferdigheter og generelle kompetanse blir prøvd og vurdert på en upartisk og faglig betryggende måte. Eksamens- og vurderingsordningene skal være egnet til å vurdere om læringsutbyttene er oppnådd, jf. fagskoleloven § 21 (1). Det skal gjennomføres eksterne evalueringer av vurderinger og vurderingsordninger.</article><article class="numberedLegalP" data-numerator="2" id="kapittel-6-paragraf-1-nummer-2">(2) Skolen benytter følgende vurderingsordninger:<ul class="defaultList"><li data-li-identifier="-" data-name="-"><article class="listArticle" id="kapittel-6-paragraf-1-nummer-2-punkt-1"><article class="legalP" id="kapittel-6-paragraf-1-nummer-2-punkt-1-ledd-1">Skriftlig eksamen</article></article></li><li data-li-identifier="-" data-name="-"><article class="listArticle" id="kapittel-6-paragraf-1-nummer-2-punkt-2"><article class="legalP" id="kapittel-6-paragraf-1-nummer-2-punkt-2-ledd-1">Muntlig eksamen</article></article></li><li data-li-identifier="-" data-name="-"><article class="listArticle" id="kapittel-6-paragraf-1-nummer-2-punkt-3"><article class="legalP" id="kapittel-6-paragraf-1-nummer-2-punkt-3-ledd-1">Nettbasert eksamen</article></article></li><li data-li-identifier="-" data-name="-"><article class="listArticle" id="kapittel-6-paragraf-1-nummer-2-punkt-4"><article class="legalP" id="kapittel-6-paragraf-1-nummer-2-punkt-4-ledd-1">Praktisk prøve</article></article></li><li data-li-identifier="-" data-name="-"><article class="listArticle" id="kapittel-6-paragraf-1-nummer-2-punkt-5"><article class="legalP" id="kapittel-6-paragraf-1-nummer-2-punkt-5-ledd-1">Prosjekt</article></article></li><li data-li-identifier="-" data-name="-"><article class="listArticle" id="kapittel-6-paragraf-1-nummer-2-punkt-6"><article class="legalP" id="kapittel-6-paragraf-1-nummer-2-punkt-6-ledd-1">Obligatorisk innlevering slik som semester- eller fordypningsoppgave, multimediaproduksjon, bloggproduksjon, prosjektoppgave, eller praksisrapport</article></article></li><li data-li-identifier="-" data-name="-"><article class="listArticle" id="kapittel-6-paragraf-1-nummer-2-punkt-7"><article class="legalP" id="kapittel-6-paragraf-1-nummer-2-punkt-7-ledd-1">Mappevurdering (flere innleveringer i en samlet vurdering)</article></article></li><li data-li-identifier="-" data-name="-"><article class="listArticle" id="kapittel-6-paragraf-1-nummer-2-punkt-8"><article class="legalP" id="kapittel-6-paragraf-1-nummer-2-punkt-8-ledd-1">Kombinasjoner av disse ovennevnte (kombinasjonseksamen).</article></article></li></ul></article><article class="numberedLegalP" data-numerator="3" id="kapittel-6-paragraf-1-nummer-3">(3) En summativ vurdering kan gjelde for hele eller deler av en utdanning. Vurderingsformen i et emne kan omfatte en eller flere deleksamener, og kan bestå av en eller flere ulike vurderingsformer. For å bestå emnet må samtlige deleksamener være bestått. Der det gis en samlet karakter for flere deleksamener, eller for emner med prosessvurdering, skal vektingen være oppgitt i studieplanen.</article></article><article class="legalArticle" data-lovdata-URL="LTI/forskrift/2019-11-18-2264/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Obligatoriske arbeidskrav</span></h3><article class="legalP" id="kapittel-6-paragraf-2-ledd-1">Enkelte utdanninger og emner har obligatoriske arbeidskrav som må fullføres og bestås før eksamen kan avholdes. Slike arbeidskrav fremkommer av studieplanen. Vurderingsuttrykket for arbeidskrav skal være Bestått/Ikke bestått eller karakterangivelse A til F.</article></article><article class="legalArticle" data-lovdata-URL="LTI/forskrift/2019-11-18-2264/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Frist for obligatoriske innleveringer</span></h3><article class="legalP" id="kapittel-6-paragraf-3-ledd-1">Obligatoriske innleveringer må leveres innen gitt frist (dato og klokkeslett). Hvis ikke obligatorisk innlevering er i tråd med spesifikasjonen, vurderes innleveringen som Ikke bestått/karakteren F.</article></article><article class="legalArticle" data-lovdata-URL="LTI/forskrift/2019-11-18-2264/§6-4" data-name="§6-4" id="kapittel-6-paragraf-4"><h3 class="legalArticleHeader"><span class="legalArticleValue">§ 6-4</span>. <span class="legalArticleTitle">Vurdering</span></h3><article class="legalP" id="kapittel-6-paragraf-4-ledd-1">All vurdering baseres på læringsutbyttebeskrivelsene slik de er fastsatt i utdanningens studieplan.</article></article><article class="legalArticle" data-lovdata-URL="LTI/forskrift/2019-11-18-2264/§6-5" data-name="§6-5" id="kapittel-6-paragraf-5"><h3 class="legalArticleHeader"><span class="legalArticleValue">§ 6-5</span>. <span class="legalArticleTitle">Eksamensrett</span></h3><article class="numberedLegalP" data-numerator="1" id="kapittel-6-paragraf-5-nummer-1">(1) Kandidaten har adgang til å avlegge en eksamen når følgende betingelser er oppfylt:<ul class="defaultList"><li data-li-identifier="a." data-name="a."><article class="listArticle" id="kapittel-6-paragraf-5-nummer-1-punkt-1"><article class="legalP" id="kapittel-6-paragraf-5-nummer-1-punkt-1-ledd-1">Har studiekontrakt som hjemler adgang til den aktuelle eksamen og er à jour med eventuelle eksamensavgifter.</article></article></li><li data-li-identifier="b." data-name="b."><article class="listArticle" id="kapittel-6-paragraf-5-nummer-1-punkt-2"><article class="legalP" id="kapittel-6-paragraf-5-nummer-1-punkt-2-ledd-1">Oppfyller faglige eller andre krav som gjelder deltakelse i den aktuelle enkelteksamen, herunder obligatoriske arbeidskrav.</article></article></li><li data-li-identifier="c." data-name="c."><article class="listArticle" id="kapittel-6-paragraf-5-nummer-1-punkt-3"><article class="legalP" id="kapittel-6-paragraf-5-nummer-1-punkt-3-ledd-1">Er registrert som eksamensoppmeldt ved fristens utløp.</article></article></li><li data-li-identifier="d." data-name="d."><article class="listArticle" id="kapittel-6-paragraf-5-nummer-1-punkt-4"><article class="legalP" id="kapittel-6-paragraf-5-nummer-1-punkt-4-ledd-1">Er innenfor antall eksamensforsøk for den aktuelle enkelteksamen, jf. § 6-12 (1).</article></article></li></ul></article><article class="numberedLegalP" data-numerator="2" id="kapittel-6-paragraf-5-nummer-2">(2) Vedtak om å nekte en kandidat å gå opp til eksamen kan påklages til den enhet som har fattet vedtaket. Fristen for å klage er tre uker fra det tidspunkt vedtaket er gjort kjent for kandidaten. Hvis klagen ikke tas til følge, skal klagen oversendes lokal klagenemnd ved skolen.</article></article><article class="legalArticle" data-lovdata-URL="LTI/forskrift/2019-11-18-2264/§6-6" data-name="§6-6" id="kapittel-6-paragraf-6"><h3 class="legalArticleHeader"><span class="legalArticleValue">§ 6-6</span>. <span class="legalArticleTitle">Spesiell tilrettelegging av eksamen</span></h3><article class="numberedLegalP" data-numerator="1" id="kapittel-6-paragraf-6-nummer-1">(1) Kandidater som har behov for spesiell tilrettelegging av eksamen må sende skriftlig søknad til skolens administrasjon senest seks (6) uker før eksamen. Søknaden vurderes ut ifra dokumentasjon, og må inneholde bekreftelse fra sakkyndig, for eksempel legeattest, uttalelse fra psykolog eller logoped. Avhengig av årsaken det søkes tilrettelegging for, kan skolen innvilge tilrettelegging for hele studieløpet.</article><article class="numberedLegalP" data-numerator="2" id="kapittel-6-paragraf-6-nummer-2">(2) Formålet med tilrettelegging av eksamen er å kompensere for de ulempene kandidaters spesielle behov medfører. Tilretteleggingen skal ikke føre til en reduksjon av de faglige kravene.<article class="legalP" id="kapittel-6-paragraf-6-nummer-2-ledd-1">Eksempler på tilrettelegging er:<ul class="defaultList"><li data-li-identifier="-" data-name="-"><article class="listArticle" id="kapittel-6-paragraf-6-nummer-2-ledd-1-punkt-1"><article class="legalP" id="kapittel-6-paragraf-6-nummer-2-ledd-1-punkt-1-ledd-1">Utvidet tid til eksamen</article></article></li><li data-li-identifier="-" data-name="-"><article class="listArticle" id="kapittel-6-paragraf-6-nummer-2-ledd-1-punkt-2"><article class="legalP" id="kapittel-6-paragraf-6-nummer-2-ledd-1-punkt-2-ledd-1">Bruk av spesielle hjelpemidler</article></article></li><li data-li-identifier="-" data-name="-"><article class="listArticle" id="kapittel-6-paragraf-6-nummer-2-ledd-1-punkt-3"><article class="legalP" id="kapittel-6-paragraf-6-nummer-2-ledd-1-punkt-3-ledd-1">Alternativ eksamensform.</article></article></li></ul></article></article><article class="numberedLegalP" data-numerator="3" id="kapittel-6-paragraf-6-nummer-3">(3) Det tilrettelegges ikke med utvidet frist på obligatoriske innleveringer, som prosjektoppgaver, praksisrapporter, eller semesteroppgaver.</article><article class="numberedLegalP" data-numerator="4" id="kapittel-6-paragraf-6-nummer-4">(4) Administrasjonen fatter vedtak om tilrettelegging av eksamen. Avslag om tilrettelegging av eksamen skal begrunnes. Vedtaket kan påklages. Klagebehandling skal sluttføres i god tid før eksamensdato.</article></article><article class="legalArticle" data-lovdata-URL="LTI/forskrift/2019-11-18-2264/§6-7" data-name="§6-7" id="kapittel-6-paragraf-7"><h3 class="legalArticleHeader"><span class="legalArticleValue">§ 6-7</span>. <span class="legalArticleTitle">Sykdom på eksamen eller under arbeidsperioden for obligatoriske innleveringer</span></h3><article class="numberedLegalP" data-numerator="1" id="kapittel-6-paragraf-7-nummer-1">(1) Sykdom på eksamensdagen som resulterer i at kandidaten avbryter eksamen, eller fravær fra eksamen grunnet sykdom, skal dokumenteres med sykemelding fra lege og må leveres skolen senest 1 uke etter eksamen. Andre årsaker som hindrer studenter fra å møte, som for eksempel alvorlig sykdom eller dødsfall i nær familie, må også dokumenteres/legitimeres. Dersom fraværet ikke dokumenteres, teller dette som et eksamensforsøk.</article><article class="numberedLegalP" data-numerator="2" id="kapittel-6-paragraf-7-nummer-2">(2) Ved dokumentert fravær under praksisperiode som overstiger 25&#xa0;% av praksisperioden skal studenten tilbys ny praksisperiode.</article><article class="numberedLegalP" data-numerator="3" id="kapittel-6-paragraf-7-nummer-3">(3) En gravid student har rett til utsatt eksamen hvis eksamensdatoen er i perioden mellom tre uker før fastsatt termindato og seks uker etter fødsel. En student som blir far, har rett til utsatt eksamen hvis eksamensdatoen er innenfor to uker etter fødselen. Retten til utsatt eksamen og permisjon gjelder tilsvarende ved adopsjon. Vedrørende frist for avleggelse av utsatt eksamen, jf. § 6-12.</article><article class="numberedLegalP" data-numerator="4" id="kapittel-6-paragraf-7-nummer-4">(4) Det gis ikke utsatt innleveringsfrist ved obligatoriske innleveringer, unntatt ved dokumentert sykdom eller spesielle behov.</article></article><article class="legalArticle" data-lovdata-URL="LTI/forskrift/2019-11-18-2264/§6-8" data-name="§6-8" id="kapittel-6-paragraf-8"><h3 class="legalArticleHeader"><span class="legalArticleValue">§ 6-8</span>. <span class="legalArticleTitle">Sensur og sensorer</span></h3><article class="numberedLegalP" data-numerator="1" id="kapittel-6-paragraf-8-nummer-1">(1) Styret har delegert til administrasjonen å oppnevne sensor(er) ved eksamen, prøve, bedømmelse av oppgave eller annet arbeid når resultatet av vurderingen inngår på vitnemålet, eller innregnes i karakter for utdanningen. Sensorene vil være interne, eksterne eller en kombinasjon av disse. Sensorene skal ha kompetanse til å vurdere om læringsutbyttet er oppnådd.</article><article class="numberedLegalP" data-numerator="2" id="kapittel-6-paragraf-8-nummer-2">(2) Sensuren skal foreligge innen 3 uker hvis ikke særlige grunner gjør det nødvendig å bruke mer tid. Styret selv kan gjøre unntak for enkelteksamener og kan fastsette en lengre frist når det ikke er mulig å skaffe det antall kvalifiserte sensorer som er nødvendig for å avvikle sensuren på tre uker. Hvis sensuren ikke kan gis innen tre uker, skal studentene varsles om det og samtidig få vite når sensuren kan ventes.</article><article class="numberedLegalP" data-numerator="3" id="kapittel-6-paragraf-8-nummer-3">(3) Ved ny sensur grunnet klage over formelle feil ved eksamen benyttes én eller flere nye sensorer. Minst én sensor skal være ekstern. Ny(e) sensor(er) skal ikke gjøres kjent med hvilken karakter besvarelsen har fått ved ordinær sensur. Ny karakterfastsetting kan skje til gunst eller ugunst for klager, eller opprinnelig karakter opprettholdes. Hvis den endelige karakteren er fastsatt på grunnlag av både skriftlig og muntlig prøve, og karakteren endres etter ny sensur av den skriftlige delen av eksamen, skal det holdes ny muntlig prøve for fastsetting av endelig karakter.</article><article class="numberedLegalP" data-numerator="4" id="kapittel-6-paragraf-8-nummer-4">(4) Ved klage på karaktersetting benyttes én eller flere nye sensorer. Ny(e) sensor(er) skal ikke gjøres kjent med hvilken karakter besvarelsen har fått ved ordinær sensur. Ny karakterfastsetting kan skje til gunst eller ugunst for klager, eller opprinnelig karakter opprettholdes. Hvis den endelige karakteren er fastsatt på grunnlag av både skriftlig og muntlig prøve, og karakteren endres etter ny sensur av den skriftlige delen av eksamen, skal det holdes ny muntlig prøve for fastsetting av endelig karakter.</article></article><article class="legalArticle" data-lovdata-URL="LTI/forskrift/2019-11-18-2264/§6-9" data-name="§6-9" id="kapittel-6-paragraf-9"><h3 class="legalArticleHeader"><span class="legalArticleValue">§ 6-9</span>. <span class="legalArticleTitle">Begrunnelse for karakter</span></h3><article class="numberedLegalP" data-numerator="1" id="kapittel-6-paragraf-9-nummer-1">(1) Kandidaten har rett til å få begrunnelse for karakterfastsettingen av sine prestasjoner, jf. fagskoleloven § 22 første ledd. Begrunnelsen skal være gitt innen to uker etter at kandidaten har bedt om dette, jf. § 22 annet ledd. Dersom begrunnelsen ikke kan gis innen to uker, skal studenten varsles om dette og samtidig få oppgitt når begrunnelsen kan ventes. Begrunnelsen gis skriftlig på skolens digitale læringsplattform.</article><article class="numberedLegalP" data-numerator="2" id="kapittel-6-paragraf-9-nummer-2">(2) Krav om begrunnelse må fremsettes administrasjonen innen tre uker fra karakter er gjort tilgjengelig på skolens digitale læringsplattform. Ved muntlig eksamen må krav om begrunnelse fremsettes umiddelbart etter at karakter er meddelt, og sensor må umiddelbart meddele begrunnelsen.</article><article class="numberedLegalP" data-numerator="3" id="kapittel-6-paragraf-9-nummer-3">(3) I begrunnelsen for karakterfastsettingen skal det gjøres rede for de prinsipper som er lagt til grunn for bedømmelsen generelt, og for bedømmelsen av kandidatens prestasjon individuelt. Er det gitt skriftlige retningslinjer for bedømmelsen, skal disse være tilgjengelig for kandidatene etter at sensuren er kunngjort.</article></article><article class="legalArticle" data-lovdata-URL="LTI/forskrift/2019-11-18-2264/§6-10" data-name="§6-10" id="kapittel-6-paragraf-10"><h3 class="legalArticleHeader"><span class="legalArticleValue">§ 6-10</span>. <span class="legalArticleTitle">Klage på karakter</span></h3><article class="numberedLegalP" data-numerator="1" id="kapittel-6-paragraf-10-nummer-1">(1) Studenten kan klage skriftlig på karakteren innen tre uker etter at eksamensresultatet er kunngjort, eller – hvis det er bedt om begrunnelse – innen tre uker fra det tidspunkt begrunnelse er gitt.</article><article class="numberedLegalP" data-numerator="2" id="kapittel-6-paragraf-10-nummer-2">(2) Hvis kandidaten har fremsatt klage på formelle feil ved eksamen, jf. § 6-11, løper klagefristen på karakterfastsetting fra det tidspunktet endelig vedtak foreligger.</article><article class="numberedLegalP" data-numerator="3" id="kapittel-6-paragraf-10-nummer-3">(3) En student kan ikke klage på en bedømmelse av en muntlig prestasjon, en vurdering av praksisstudier eller lignende som etter sin art ikke lar seg etterprøve.</article><article class="numberedLegalP" data-numerator="4" id="kapittel-6-paragraf-10-nummer-4">(4) Klage på karakterfastsetting sendes til administrasjonen, som styrer omsensurprosessen. Ny(e) sensor(er) skal ikke gjøres kjent med hvilken karakter besvarelsen har fått ved ordinær sensur. De(n) nye sensoren(e) setter den endelige karakteren. Ny karakterfastsetting kan skje til gunst eller ugunst for klager, eller opprinnelig karakter opprettholdes.</article><article class="numberedLegalP" data-numerator="5" id="kapittel-6-paragraf-10-nummer-5">(5) Karakter som fastsettes ved omsensur kan ikke påklages.</article></article><article class="legalArticle" data-lovdata-URL="LTI/forskrift/2019-11-18-2264/§6-11" data-name="§6-11" id="kapittel-6-paragraf-11"><h3 class="legalArticleHeader"><span class="legalArticleValue">§ 6-11</span>. <span class="legalArticleTitle">Klage over formelle feil ved eksamen</span></h3><article class="numberedLegalP" data-numerator="1" id="kapittel-6-paragraf-11-nummer-1">(1) Kandidaten som har avlagt eksamen eller prøve, kan klage over formelle feil ved oppgavegivning, eksamensavvikling eller sensur, jf. fagskoleloven § 23.</article><article class="numberedLegalP" data-numerator="2" id="kapittel-6-paragraf-11-nummer-2">(2) Klage over formelle feil ved eksamen må fremsettes skriftlig innen tre uker etter at kandidaten er, eller burde være kjent med det forhold som begrunner klagen. Har kandidaten bedt om begrunnelse for karakterfastsettingen, løper fristen fra slik begrunnelse er gitt. Har kandidaten fremsatt klage over karakterfastsettingen etter reglene i § 6-10, løper klagefristen fra det tidspunkt resultatet av omsensuren er kunngjort.</article><article class="numberedLegalP" data-numerator="3" id="kapittel-6-paragraf-11-nummer-3">(3) Klage over formelle feil ved eksamen fremsettes til administrasjonen. Ved klage over formelle feil ved eksamen, kan administrasjonen fatte vedtak om oppheving av sensuren og iverksetting av nødvendige tiltak. Dette gjelder likevel bare der det er rimelig å anta at feilen kan ha hatt betydning for kandidaten eller klassen sin prestasjon eller bedømmelsen av denne.</article><article class="numberedLegalP" data-numerator="4" id="kapittel-6-paragraf-11-nummer-4">(4) Hvis administrasjonens vurdering av klagen, og eventuelle korrigerende tiltak, ikke er tilfredsstillende for klager, sendes klagen for behandling i lokal klagenemnd.</article><article class="numberedLegalP" data-numerator="5" id="kapittel-6-paragraf-11-nummer-5">(5) Administrasjonens tiltak knyttet til formelle feil ved eksamen kan også iverksettes selv om ingen har klaget over feilen. Alle berørte kandidater skal orienteres om feilen, om hvilke tiltak som er iverksatt, og om at de innen tre uker etter å ha mottatt orienteringen kan klage på vedtak om tiltak. Lokal klagenemnd er klageinstans.</article><article class="numberedLegalP" data-numerator="6" id="kapittel-6-paragraf-11-nummer-6">(6) Hvis det avholdes ny sensur eller ny eksamen, kan den nye karakterfastsettingen påklages etter reglene i § 6-10. Karakterer kan kun endres etter ny sensur.</article></article><article class="legalArticle" data-lovdata-URL="LTI/forskrift/2019-11-18-2264/§6-12" data-name="§6-12" id="kapittel-6-paragraf-12"><h3 class="legalArticleHeader"><span class="legalArticleValue">§ 6-12</span>. <span class="legalArticleTitle">Eksamensforsøk og kontinuasjonseksamen</span></h3><article class="numberedLegalP" data-numerator="1" id="kapittel-6-paragraf-12-nummer-1">(1) Kandidaten har rett på totalt tre eksamensforsøk. Kandidaten har rett til ny eksamen innen utløpet av det første kalenderåret etter kalenderåret ordinær eksamen ble avholdt.</article><article class="numberedLegalP" data-numerator="2" id="kapittel-6-paragraf-12-nummer-2">(2) Et eksamensforsøk regnes som gjennomført selv om kandidaten ikke møter, såfremt kandidaten var oppmeldt til den aktuelle eksamen ved utløpet av avmeldingsfristen og ikke har dokumentert legitimt fravær.</article><article class="numberedLegalP" data-numerator="3" id="kapittel-6-paragraf-12-nummer-3">(3) Kandidater som har gyldig dokumentert fravær på eksamen kan melde seg opp til kontinuasjonseksamen kostnadsfritt.</article><article class="numberedLegalP" data-numerator="4" id="kapittel-6-paragraf-12-nummer-4">(4) Kandidater som har strøket på eksamen, eller som ønsker å forbedre sin karakter, kan avlegge kontinuasjonseksamen. Kandidaten er selv ansvarlig for å sette seg inn i den til enhver tid gjeldende studieplan ved kontinuasjon. I tilfeller hvor det foretas endringer i emneinnhold eller emnesammensetning, vil det bli gitt anledning til å kontinuere én gang etter gammel ordning.</article><article class="numberedLegalP" data-numerator="5" id="kapittel-6-paragraf-12-nummer-5">(5) Søknad om ny eksamen må sendes til skolens administrasjon innen fristene oppgitt i skolens eksamenshåndbok.</article><article class="numberedLegalP" data-numerator="6" id="kapittel-6-paragraf-12-nummer-6">(6) Ved kontinuasjonseksamen gjøres den beste karakteren gjeldende.</article><article class="numberedLegalP" data-numerator="7" id="kapittel-6-paragraf-12-nummer-7">(7) det vil bli fakturert en kontinuasjonsavgift etter gjeldende satser.</article></article><article class="legalArticle" data-lovdata-URL="LTI/forskrift/2019-11-18-2264/§6-13" data-name="§6-13" id="kapittel-6-paragraf-13"><h3 class="legalArticleHeader"><span class="legalArticleValue">§ 6-13</span>. <span class="legalArticleTitle">Fusk</span></h3><article class="numberedLegalP" data-numerator="1" id="kapittel-6-paragraf-13-nummer-1">(1) Handlinger eller forhold som tar sikte på å gi kandidaten, eller en medstudent, et uberettiget fortrinn regnes som fusk eller forsøk på fusk. Som fusk regnes også andre uredelige handlinger eller forhold som tar sikte på å gi kandidaten et uberettiget fortrinn ved vurderingen, jf. fagskoleloven § 24, for eksempel at:<ul class="defaultList"><li data-li-identifier="a." data-name="a."><article class="listArticle" id="kapittel-6-paragraf-13-nummer-1-punkt-1"><article class="legalP" id="kapittel-6-paragraf-13-nummer-1-punkt-1-ledd-1">kandidatens kunnskaper og ferdigheter ikke blir prøvd og vurdert på en upartisk og faglig betryggende måte</article></article></li><li data-li-identifier="b." data-name="b."><article class="listArticle" id="kapittel-6-paragraf-13-nummer-1-punkt-2"><article class="legalP" id="kapittel-6-paragraf-13-nummer-1-punkt-2-ledd-1">kandidaten har fått kjennskap til eksamensoppgaver før eksamen starter</article></article></li><li data-li-identifier="c." data-name="c."><article class="listArticle" id="kapittel-6-paragraf-13-nummer-1-punkt-3"><article class="legalP" id="kapittel-6-paragraf-13-nummer-1-punkt-3-ledd-1">kandidaten har manipulert eksamensbesvarelsen etter at den er levert.</article></article></li></ul></article><article class="numberedLegalP" data-numerator="2" id="kapittel-6-paragraf-13-nummer-2">(2) Hovedområder som betraktes som fusk eller forsøk på fusk:<ul class="defaultList"><li data-li-identifier="a." data-name="a."><article class="listArticle" id="kapittel-6-paragraf-13-nummer-2-punkt-1"><article class="legalP" id="kapittel-6-paragraf-13-nummer-2-punkt-1-ledd-1">Bruk av, eller uberettiget tilgang til, ulovlige hjelpemidler</article></article></li><li data-li-identifier="b." data-name="b."><article class="listArticle" id="kapittel-6-paragraf-13-nummer-2-punkt-2"><article class="legalP" id="kapittel-6-paragraf-13-nummer-2-punkt-2-ledd-1">Ulovlig samarbeid mellom enkeltpersoner eller grupper</article></article></li><li data-li-identifier="c." data-name="c."><article class="listArticle" id="kapittel-6-paragraf-13-nummer-2-punkt-3"><article class="legalP" id="kapittel-6-paragraf-13-nummer-2-punkt-3-ledd-1">Plagiat</article></article></li><li data-li-identifier="d." data-name="d."><article class="listArticle" id="kapittel-6-paragraf-13-nummer-2-punkt-4"><article class="legalP" id="kapittel-6-paragraf-13-nummer-2-punkt-4-ledd-1">Manglende eller feilaktig kildebruk slik at teksten fremstår som kandidatens egen. Studentene plikter å sette seg inn i de ulike studienes krav til kildebruk.</article></article></li></ul></article><article class="numberedLegalP" data-numerator="3" id="kapittel-6-paragraf-13-nummer-3">(3) I de tilfeller det oppdages fusk eller forsøk på fusk på eksamen i skolens lokaler, vil eksamensvakten umiddelbart ta kontakt med administrasjonen. Kandidaten skal informeres om at det vil bli åpnet annulleringssak, men likevel gis mulighet til å fullføre eksamen. Eksamensvakten skal dokumentere hendelsen ved å levere inn en skriftlig rapport med begrunnelse som skal være grunnlag for eventuelle formelle vedtak om annullering. Kandidaten har rett til å forklare seg før vedtaket fattes.</article><article class="numberedLegalP" data-numerator="4" id="kapittel-6-paragraf-13-nummer-4">(4) For at en eksamen skal kunne annulleres på grunn av fusk, må handlingen være grovt uaktsom eller forsettlig. Imidlertid har kandidaten meget streng aktsomhetsplikt knyttet til å være kjent med eksamensreglementet, hvilke hjelpemidler som er tillatt brukt under selve eksamen og et særlig ansvar for å forsikre seg om at det bare er lovlige hjelpemidler tilgjengelig.</article><article class="numberedLegalP" data-numerator="5" id="kapittel-6-paragraf-13-nummer-5">(5) Ved enkelte eksamener med hjelpemidler må kandidaten fylle ut og levere inn en obligatorisk erklæring om at besvarelsen er kandidatens eget arbeid.</article><article class="numberedLegalP" data-numerator="6" id="kapittel-6-paragraf-13-nummer-6">(6) Ved fusk eller forsøk på fusk, kan lokal klagenemnd som førsteinstans vedta å annullere godkjenning av emne og resultater av obligatorisk innlevering eller eksamen.</article><article class="numberedLegalP" data-numerator="7" id="kapittel-6-paragraf-13-nummer-7">(7) Ved fusk eller forsøk på fusk, kan lokal klagenemnd som førsteinstans vedta å utestenge kandidaten fra all utdanning ved skolen og frata studenten retten til å gå opp til eksamen i inntil ett år, jf. § 7-2 andre og tredje ledd.</article><article class="numberedLegalP" data-numerator="8" id="kapittel-6-paragraf-13-nummer-8">(8) Vedtak om sanksjoner som følge av fusk eller forsøk på fusk er enkeltvedtak jf. forvaltningsloven og kan påklages til Nasjonalt klageorgan for fagskoleutdanning.</article><article class="numberedLegalP" data-numerator="9" id="kapittel-6-paragraf-13-nummer-9">(9) Annullert eksamen teller som ett eksamensforsøk, jf. § 6-12 (1).</article></article><article class="legalArticle" data-lovdata-URL="LTI/forskrift/2019-11-18-2264/§6-14" data-name="§6-14" id="kapittel-6-paragraf-14"><h3 class="legalArticleHeader"><span class="legalArticleValue">§ 6-14</span>. <span class="legalArticleTitle">Karakterer</span></h3><article class="numberedLegalP" data-numerator="1" id="kapittel-6-paragraf-14-nummer-1">(1) Eksamenskarakterene vil bli offentliggjort senest tre uker etter avholdt eksamen. Karakterer oppgis ikke muntlig, men publiseres på skolens digitale læringsplattform. Vitnemål blir sendt studenten senest tre uker etter siste klagefrist.</article><article class="numberedLegalP" data-numerator="2" id="kapittel-6-paragraf-14-nummer-2">(2) Ved eksamen, prøve, bedømmelse av oppgave, eller annen vurdering skal karakterene enten være Bestått/Ikke bestått eller fra en gradert skala fra A til F, jamfør fagskoleforskriften § 40. Laveste karakter som godkjennes for bestått eksamen er E. Vurderingsuttrykkene som benyttes for den graderte skalaen er: <table><tbody><tr><td data-text-align="left" data-vertical-align="top">A</td><td data-text-align="left" data-vertical-align="top">Fremragende</td><td data-text-align="left" data-vertical-align="top">Fremragende prestasjon som klart utmerker seg. Viser stor grad av selvstendighet.</td></tr><tr><td data-text-align="left" data-vertical-align="top">B</td><td data-text-align="left" data-vertical-align="top">Meget godt</td><td data-text-align="left" data-vertical-align="top">Meget god prestasjon som ligger over gjennomsnittet. Viser evne til selvstendighet.</td></tr><tr><td data-text-align="left" data-vertical-align="top">C</td><td data-text-align="left" data-vertical-align="top">God</td><td data-text-align="left" data-vertical-align="top">Gjennomsnittlig prestasjon som er tilfredsstillende på de fleste områder.</td></tr><tr><td data-text-align="left" data-vertical-align="top">D</td><td data-text-align="left" data-vertical-align="top">Nokså god</td><td data-text-align="left" data-vertical-align="top">Prestasjon under gjennomsnittet, med en del vesentlige mangler.</td></tr><tr><td data-text-align="left" data-vertical-align="top">E</td><td data-text-align="left" data-vertical-align="top">Tilstrekkelig</td><td data-text-align="left" data-vertical-align="top">Prestasjon som tilfredsstiller minimumskravene, men heller ikke mer.</td></tr><tr><td data-text-align="left" data-vertical-align="top">F</td><td data-text-align="left" data-vertical-align="top">Ikke bestått</td><td data-text-align="left" data-vertical-align="top">Prestasjon som ikke tilfredsstiller minimumskravene.</td></tr></tbody></table></article></article><article class="legalArticle" data-lovdata-URL="LTI/forskrift/2019-11-18-2264/§6-15" data-name="§6-15" id="kapittel-6-paragraf-15"><h3 class="legalArticleHeader"><span class="legalArticleValue">§ 6-15</span>. <span class="legalArticleTitle">Vitnemål og karakterutskrift</span></h3><article class="numberedLegalP" data-numerator="1" id="kapittel-6-paragraf-15-nummer-1">(1) Skolen dokumenterer fullført og bestått fagskoleutdanning med vitnemål. Skolen utsteder kun ett vitnemål per utdanning. En avgift påløper ved bestilling av duplikat. Karakterutskrift kan utstedes til studenter som har fullført deler av utdanningen.</article><article class="numberedLegalP" data-numerator="2" id="kapittel-6-paragraf-15-nummer-2">(2) Vitnemålet inneholder informasjon om:<ul class="defaultList"><li data-li-identifier="a." data-name="a."><article class="listArticle" id="kapittel-6-paragraf-15-nummer-2-punkt-1"><article class="legalP" id="kapittel-6-paragraf-15-nummer-2-punkt-1-ledd-1">Det overordnede læringsutbyttet</article></article></li><li data-li-identifier="b." data-name="b."><article class="listArticle" id="kapittel-6-paragraf-15-nummer-2-punkt-2"><article class="legalP" id="kapittel-6-paragraf-15-nummer-2-punkt-2-ledd-1">Emner og eventuell praksis</article></article></li><li data-li-identifier="c." data-name="c."><article class="listArticle" id="kapittel-6-paragraf-15-nummer-2-punkt-3"><article class="legalP" id="kapittel-6-paragraf-15-nummer-2-punkt-3-ledd-1">Kvalifikasjonsnivået som oppnås</article></article></li><li data-li-identifier="d." data-name="d."><article class="listArticle" id="kapittel-6-paragraf-15-nummer-2-punkt-4"><article class="legalP" id="kapittel-6-paragraf-15-nummer-2-punkt-4-ledd-1">Angivelse av karaktersystemet</article></article></li><li data-li-identifier="e." data-name="e."><article class="listArticle" id="kapittel-6-paragraf-15-nummer-2-punkt-5"><article class="legalP" id="kapittel-6-paragraf-15-nummer-2-punkt-5-ledd-1">Antall studiepoeng og eventuell betegnelse for fagskolegrad</article></article></li><li data-li-identifier="f." data-name="f."><article class="listArticle" id="kapittel-6-paragraf-15-nummer-2-punkt-6"><article class="legalP" id="kapittel-6-paragraf-15-nummer-2-punkt-6-ledd-1">Karakter/karakterer</article></article></li><li data-li-identifier="g." data-name="g."><article class="listArticle" id="kapittel-6-paragraf-15-nummer-2-punkt-7"><article class="legalP" id="kapittel-6-paragraf-15-nummer-2-punkt-7-ledd-1">Tilbyders, fagskolens, utdannings, og kandidatens navn.</article></article></li></ul></article><article class="numberedLegalP" data-numerator="3" id="kapittel-6-paragraf-15-nummer-3">(3) Karakterutskrift kan utstedes til studenter som har fullført deler av utdanningen.</article></article><article class="legalArticle" data-lovdata-URL="LTI/forskrift/2019-11-18-2264/§6-16" data-name="§6-16" id="kapittel-6-paragraf-16"><h3 class="legalArticleHeader"><span class="legalArticleValue">§ 6-16</span>. <span class="legalArticleTitle">Forutsetning for utstedelse av vitnemål</span></h3><article class="numberedLegalP" data-numerator="1" id="kapittel-6-paragraf-16-nummer-1">(1) Utstedelse av vitnemål forutsetter at:<ul class="defaultList"><li data-li-identifier="a." data-name="a."><article class="listArticle" id="kapittel-6-paragraf-16-nummer-1-punkt-1"><article class="legalP" id="kapittel-6-paragraf-16-nummer-1-punkt-1-ledd-1">Studieavgiften er betalt i sin helhet eller at studenten følger en avtalt betalingsplan</article></article></li><li data-li-identifier="b." data-name="b."><article class="listArticle" id="kapittel-6-paragraf-16-nummer-1-punkt-2"><article class="legalP" id="kapittel-6-paragraf-16-nummer-1-punkt-2-ledd-1">Alle obligatoriske arbeidskrav og eksamener som beskrevet i studieplanen er bestått</article></article></li><li data-li-identifier="c." data-name="c."><article class="listArticle" id="kapittel-6-paragraf-16-nummer-1-punkt-3"><article class="legalP" id="kapittel-6-paragraf-16-nummer-1-punkt-3-ledd-1">Udokumentert fravær ikke overstiger 25&#xa0;%</article></article></li><li data-li-identifier="d." data-name="d."><article class="listArticle" id="kapittel-6-paragraf-16-nummer-1-punkt-4"><article class="legalP" id="kapittel-6-paragraf-16-nummer-1-punkt-4-ledd-1">Eventuell praksis er gjennomført og bestått.</article></article></li></ul></article><article class="numberedLegalP" data-numerator="2" id="kapittel-6-paragraf-16-nummer-2">(2) Skolen beholder alle obligatoriske innleveringer, og kan fremvise disse i undervisningsøyemed i anonymisert stand. I enkelte emner vil studentene likevel ha behov for å beholde disse, for eksempel til porteføljer eller søknader om autorisasjon. I slike tilfeller må materiellet hentes på skolen fra og med den datoen klagefristen har gått ut og innen tre uker. Skolen kan destruere materiell som ikke er hentet innen tre uker etter klagefristen.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2019-11-18-2264/KAPITTEL_7"><h2>Kapittel 7 – Disiplinærsaker</h2><article class="legalArticle" data-lovdata-URL="LTI/forskrift/2019-11-18-2264/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Bortvisning</span></h3><article class="numberedLegalP" data-numerator="1" id="kapittel-7-paragraf-1-nummer-1">(1) Lokal klagenemnd kan som førsteinstans, med minst 2/3 flertall, fatte enkeltvedtak om bortvisning i inntil ett år dersom studenten, til tross for skriftlig advarsel, gjentatte ganger opptrer på en måte som virker grovt forstyrrende på medstudenters arbeid eller for virksomheten ved skolen for øvrig. Bortvisning innebærer ikke at at studenten fratas retten til å gå opp til eksamen.</article><article class="numberedLegalP" data-numerator="2" id="kapittel-7-paragraf-1-nummer-2">(2) Hvis en student på tross av skriftlig advarsel fra skolen, ikke etterkommer. et vedtak om bortvisning, kan det medføre utestengelse, jf. § 7-2 (4).</article><article class="numberedLegalP" data-numerator="3" id="kapittel-7-paragraf-1-nummer-3">(3) Studenten skal gis mulighet til å uttale seg før vedtak fattes.</article><article class="numberedLegalP" data-numerator="4" id="kapittel-7-paragraf-1-nummer-4">(4) Vedtak om bortvisning kan påklages til Nasjonalt klageorgan for fagskoleutdanning.</article></article><article class="legalArticle" data-lovdata-URL="LTI/forskrift/2019-11-18-2264/§7-2" data-name="§7-2" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Utestengelse</span></h3><article class="numberedLegalP" data-numerator="1" id="kapittel-7-paragraf-2-nummer-1">(1) Lokal klagenemnd kan som førsteinstans, med minst 2/3 flertall, fatte enkeltvedtak om utestengelse i inntil tre år dersom studenten har opptrådt grovt usømmelig eller har skapt fare for liv og helse for personer i tilknytning til skolen.</article><article class="numberedLegalP" data-numerator="2" id="kapittel-7-paragraf-2-nummer-2">(2) Lokal klagenemnd kan som førsteinstans, med minst 2/3 flertall, fatte enkeltvedtak om utestengelse fra all utdanning ved skolen og fratas retten til å gå opp til eksamen i inntil ett år dersom studenten har gjort ett eller flere grove tillitsbrudd mot skolen. Det kan også fattes vedtak om å avslutte studentens studiekontrakt.</article><article class="numberedLegalP" data-numerator="3" id="kapittel-7-paragraf-2-nummer-3">(3) Som grove tillitsbrudd regnes blant annet:<ul class="defaultList"><li data-li-identifier="a." data-name="a."><article class="listArticle" id="kapittel-7-paragraf-2-nummer-3-punkt-1"><article class="legalP" id="kapittel-7-paragraf-2-nummer-3-punkt-1-ledd-1">Fusk eller forsøk på fusk</article></article></li><li data-li-identifier="b." data-name="b."><article class="listArticle" id="kapittel-7-paragraf-2-nummer-3-punkt-2"><article class="legalP" id="kapittel-7-paragraf-2-nummer-3-punkt-2-ledd-1">Kjøp/salg/bruk/oppbevaring av narkotiske stoffer uten resept i skolens lokaler/områder</article></article></li><li data-li-identifier="c." data-name="c."><article class="listArticle" id="kapittel-7-paragraf-2-nummer-3-punkt-3"><article class="legalP" id="kapittel-7-paragraf-2-nummer-3-punkt-3-ledd-1">Tydelig beruset eller bruk av alkohol på skolens områder innenfor skoletiden</article></article></li><li data-li-identifier="d." data-name="d."><article class="listArticle" id="kapittel-7-paragraf-2-nummer-3-punkt-4"><article class="legalP" id="kapittel-7-paragraf-2-nummer-3-punkt-4-ledd-1">Utøvelse av vold eller hærverk</article></article></li><li data-li-identifier="e." data-name="e."><article class="listArticle" id="kapittel-7-paragraf-2-nummer-3-punkt-5"><article class="legalP" id="kapittel-7-paragraf-2-nummer-3-punkt-5-ledd-1">Trakassering av og/eller trusler mot medstudenter eller ansatte</article></article></li><li data-li-identifier="f." data-name="f."><article class="listArticle" id="kapittel-7-paragraf-2-nummer-3-punkt-6"><article class="legalP" id="kapittel-7-paragraf-2-nummer-3-punkt-6-ledd-1">Tyveri fra skolen, ansatte eller medstudenter</article></article></li><li data-li-identifier="g." data-name="g."><article class="listArticle" id="kapittel-7-paragraf-2-nummer-3-punkt-7"><article class="legalP" id="kapittel-7-paragraf-2-nummer-3-punkt-7-ledd-1">Benyttet falsk vitnemål eller andre falske dokumenter.</article></article></li></ul></article><article class="numberedLegalP" data-numerator="4" id="kapittel-7-paragraf-2-nummer-4">(4) Lokal klagenemnd kan som førsteinstans, med minst 2/3 flertall, fatte enkeltvedtak om å utestenge studenten fra utdanningen i inntil ett år hvis studenten ikke har etterkommet vedtak om bortvisning, jf. § 7-1 (1).</article><article class="numberedLegalP" data-numerator="5" id="kapittel-7-paragraf-2-nummer-5">(5) Studenten skal gis mulighet til å uttale seg før vedtak fattes.</article><article class="numberedLegalP" data-numerator="6" id="kapittel-7-paragraf-2-nummer-6">(6) Vedtak om utestengelse kan påklages til Nasjonalt klageorgan for fagskoleutdanning.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2019-11-18-2264/KAPITTEL_8"><h2>Kapittel 8 – Klageadgang</h2><article class="legalArticle" data-lovdata-URL="LTI/forskrift/2019-11-18-2264/§8-1" data-name="§8-1" id="kapittel-8-paragraf-1"><h3 class="legalArticleHeader"><span class="legalArticleValue">§ 8-1</span>. <span class="legalArticleTitle">Hjemmel</span></h3><article class="legalP" id="kapittel-8-paragraf-1-ledd-1">All klagebehandling av enkeltvedtak gjennomføres med hjemmel i forvaltningslovens regler, kap. VI. Om klage og omgjøring.</article><article class="legalP" id="kapittel-8-paragraf-1-ledd-2">Hva som utgjør et enkeltvedtak følger av forvaltningsloven § 2 første ledd bokstav b.</article><article class="legalP" id="kapittel-8-paragraf-1-ledd-3">Generelt om forskriftens forhold til forvaltningsloven se fagskoleloven § 39.</article></article><article class="legalArticle" data-lovdata-URL="LTI/forskrift/2019-11-18-2264/§8-2" data-name="§8-2" id="kapittel-8-paragraf-2"><h3 class="legalArticleHeader"><span class="legalArticleValue">§ 8-2</span>. <span class="legalArticleTitle">Klageinstans</span></h3><article class="numberedLegalP" data-numerator="1" id="kapittel-8-paragraf-2-nummer-1">(1) I saker der administrasjonen har vedtaksmyndighet som førsteinstans, er lokal klagenemnd klageinstans. Avgjørelsen i lokal klagenemnd er endelig og kan ikke påklages.</article><article class="numberedLegalP" data-numerator="2" id="kapittel-8-paragraf-2-nummer-2">(2) I saker der lokal klagenemnd har vedtaksmyndighet som førsteinstans, er Nasjonalt klageorgan for fagskoleutdanning klageinstans. Avgjørelsen i Nasjonalt klageorgan for fagskoleutdanning er endelig og kan ikke påklages.</article></article><article class="legalArticle" data-lovdata-URL="LTI/forskrift/2019-11-18-2264/§8-3" data-name="§8-3" id="kapittel-8-paragraf-3"><h3 class="legalArticleHeader"><span class="legalArticleValue">§ 8-3</span>. <span class="legalArticleTitle">Klagerett</span></h3><article class="numberedLegalP" data-numerator="1" id="kapittel-8-paragraf-3-nummer-1">(1) En søker/student/kandidat har klagerett på alle enkeltvedtak fattet av administrasjonen og skolens lokale klagenemnd som førsteinstans. Alle enkeltvedtak skal være skriftlige og inneholde begrunnelse for vedtaket.</article><article class="numberedLegalP" data-numerator="2" id="kapittel-8-paragraf-3-nummer-2">(2) Studenter kan kunne få bistand fra skolens administrasjon til utforming av skriftlig klage. Dersom klagen gjelder en disiplinær sanksjon, har studenten rett til å la seg bistå i alle trinn av saksbehandlingen, for eksempel av skolens studentrepresentant.</article></article><article class="legalArticle" data-lovdata-URL="LTI/forskrift/2019-11-18-2264/§8-4" data-name="§8-4" id="kapittel-8-paragraf-4"><h3 class="legalArticleHeader"><span class="legalArticleValue">§ 8-4</span>. <span class="legalArticleTitle">Klagefrist</span></h3><article class="legalP" id="kapittel-8-paragraf-4-ledd-1">Klagefrist på alle enkeltvedtak er tre uker etter at studenten har mottatt vedtaket eller burde gjort seg kjent med vedtaket.</article></article><article class="legalArticle" data-lovdata-URL="LTI/forskrift/2019-11-18-2264/§8-5" data-name="§8-5" id="kapittel-8-paragraf-5"><h3 class="legalArticleHeader"><span class="legalArticleValue">§ 8-5</span>. <span class="legalArticleTitle">Klagens form</span></h3><article class="numberedLegalP" data-numerator="1" id="kapittel-8-paragraf-5-nummer-1">(1) En klage må være skriftlig og inneholde informasjon om vedtaket det klages på, og endringen som ønskes i vedtaket det klages over. Klagen bør være begrunnet. Klagen må være undertegnet og datert.</article><article class="numberedLegalP" data-numerator="2" id="kapittel-8-paragraf-5-nummer-2">(2) Inneholder klagen feil eller mangler, skal skolen gi en kort frist for rettelse eller utfylling.</article></article><article class="legalArticle" data-lovdata-URL="LTI/forskrift/2019-11-18-2264/§8-6" data-name="§8-6" id="kapittel-8-paragraf-6"><h3 class="legalArticleHeader"><span class="legalArticleValue">§ 8-6</span>. <span class="legalArticleTitle">Klageprosess</span></h3><article class="numberedLegalP" data-numerator="1" id="kapittel-8-paragraf-6-nummer-1">(1) Klageinstansen skal om nødvendig innhente ytterligere informasjon fra skolens administrasjon og fra klager. Klagen skal være så godt opplyst som mulig før vedtaket fattes.</article><article class="numberedLegalP" data-numerator="2" id="kapittel-8-paragraf-6-nummer-2">(2) Klager har krav på et begrunnet svar på klagen innen tre uker fra lokal klagenemnd mottok klagen.</article></article></section><section class="section" data-name="kap9" id="kapittel-9" data-lovdata-URL="LTI/forskrift/2019-11-18-2264/KAPITTEL_9"><h2>Kapittel 9 – Ikrafttredelse</h2><article class="legalArticle" data-lovdata-URL="LTI/forskrift/2019-11-18-2264/§9-1" data-name="§9-1" id="kapittel-9-paragraf-1"><h3 class="legalArticleHeader"><span class="legalArticleValue">§ 9-1</span>. <span class="legalArticleTitle">Ikrafttredelse</span></h3><article class="legalP" id="kapittel-9-paragraf-1-ledd-1">Forskriften trer i kraft 1. januar 2020.</article></article></section></main></body></html>