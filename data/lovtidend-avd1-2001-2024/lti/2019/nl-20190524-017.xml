<!DOCTYPE html><html lang="no"><head><title>Lov om endringer i Svalbardloven m.m. (tilpasning til ny kommunelov)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2019-05-24-17</dd><dt class="dokid">DokumentID</dt><dd class="dokid">LTI/lov/2019-05-24-17</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2019-05-24, Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1925-07-17-11</li><li>lov/2017-06-16-62</li><li>lov/2018-06-22-83</li></ul></dd><dt class="legalArea">Rettsområde</dt><dd class="legalArea"><ul><li>Svalbard og biland &gt; Lokalstyre</li></ul></dd><dt class="dateOfPublication">Kunngjort</dt><dd class="dateOfPublication">2019-05-24 14:20</dd><dt class="journalNumber">Journalnummer</dt><dd class="journalNumber">2019-0296</dd><dt class="titleShort">Korttittel</dt><dd class="titleShort">Endringslov til Svalbardloven m.m.</dd><dt class="title">Tittel</dt><dd class="title">Lov om endringer i Svalbardloven m.m. (tilpasning til ny kommunelov)</dd><dt class="miscInformation">Annet om dokumentet</dt><dd class="miscInformation">Prop.43 L (2018–2019), Innst.211 L (2018–2019), Lovvedtak 51 (2018–2019). Stortingets første og andre gangs behandling hhv. 2. og 9. april 2019. Fremmet av Justis- og beredskapsdepartementet.</dd><dt class="refid">RefID</dt><dd class="refid">lov/2019-05-24-17</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i Svalbardloven m.m. (tilpasning til ny kommunelov)<ul class="tocSubUl"><li>I</li><li>II</li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/lov/2019-05-24-17" id="dokument"><h1>Lov om endringer i Svalbardloven m.m. (tilpasning til ny kommunelov)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 17. juli 1925 nr. 11 om Svalbard.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 16. juni 2017 nr. 62 om endringar i kommunelova m.m. (råd for eldre, personar med funksjonsnedsetjing og ungdom).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 22. juni 2018 nr. 83 om kommuner og fylkeskommuner (kommuneloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2019-05-24-17/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 17. juli 1925 nr. 11 om Svalbard gjøres følgende endringer:</article> <article class="defaultP" margin-top="true">§ 29 andre ledd skal lyde:</article><article class="legalP" id="kapittel-1-ledd-2">Dette kapitlet gjelder for Longyearbyen lokalstyres virksomhet.</article> <article class="defaultP" margin-top="true">§ 30 skal lyde:</article><article class="legalP" id="kapittel-1-ledd-3">Longyearbyen skal ha et folkevalgt styre (lokalstyret), som er det øverste organet i Longyearbyen lokalstyre. Lokalstyret treffer vedtak på vegne av Longyearbyen lokalstyre, så langt ikke annet følger av lov eller delegasjonsvedtak.</article><article class="legalP" id="kapittel-1-ledd-4">Longyearbyen lokalstyre er et eget rettssubjekt og kan ta avgjørelser på eget initiativ og ansvar.</article> <article class="defaultP" margin-top="true">§ 31 skal lyde:</article><article class="legalP" id="kapittel-1-ledd-5">Longyearbyen lokalstyre kan drive virksomhet av allmenn interesse som har tilknytning til Longyearbyen, og som ikke ivaretas av staten.</article><article class="legalP" id="kapittel-1-ledd-6">Longyearbyen lokalstyre utøver sin myndighet og virksomhet innenfor nasjonale rammer og rammen av norsk svalbardpolitikk.</article><article class="legalP" id="kapittel-1-ledd-7">Longyearbyen lokalstyre har ansvar for infrastruktur i Longyearbyen som ikke er tillagt staten eller andre. Lokalstyret kan selv fastsette gebyr for slike tjenester. Gebyret skal beregnes ut fra prinsippet om selvkost, jf. § 41 bokstav b.</article> <article class="defaultP" margin-top="true">§ 32 skal lyde:</article><article class="legalP" id="kapittel-1-ledd-8">Forvaltningsloven, offentleglova og arkivlova gjelder tilsvarende for Longyearbyen lokalstyre som for kommunene.</article><article class="legalP" id="kapittel-1-ledd-9">Longyearbyen lokalstyre skal aktivt informere om sin egen virksomhet og om virksomhet som andre rettssubjekter utfører på vegne av lokalstyret. Longyearbyen lokalstyre skal også legge til rette for at alle kan få tilgang til slik informasjon.</article> <article class="defaultP" margin-top="true">§ 34 andre og tredje ledd skal lyde:</article><article class="legalP" id="kapittel-1-ledd-10">Medlemmene i lokalstyret skal velges ved forholdsvalg. Dersom det ikke foreligger mer enn ett godkjent listeforslag, holdes valget likevel som et flertallsvalg. Valget gjelder for fire år. Det kan i løpet av perioden holdes suppleringsvalg etter egne regler.</article><article class="legalP" id="kapittel-1-ledd-11">Lokalstyret skal ha minst elleve medlemmer, og medlemstallet skal være et oddetall. Endring av medlemstallet vedtas av lokalstyret selv senest 31. desember i nest siste år av valgperioden, med virkning for kommende valgperiode.</article> <article class="defaultP" margin-top="true">§ 35 skal lyde:</article><article class="legalP" id="kapittel-1-ledd-12">Folkevalgte organer skal opprettes etter bestemmelsene i denne loven eller etter bestemmelser om slike organer i andre lover.</article><article class="legalP" id="kapittel-1-ledd-13">Folkevalgte organer etter denne loven er<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-13-punkt-1"><article class="legalP" id="kapittel-1-ledd-13-punkt-1-ledd-1">lokalstyret</article></article></li><li data-li-identifier="b)" data-name="b)"><article class="listArticle" id="kapittel-1-ledd-13-punkt-2"><article class="legalP" id="kapittel-1-ledd-13-punkt-2-ledd-1">administrasjonsutvalget</article></article></li><li data-li-identifier="c)" data-name="c)"><article class="listArticle" id="kapittel-1-ledd-13-punkt-3"><article class="legalP" id="kapittel-1-ledd-13-punkt-3-ledd-1">utvalg, inkludert kontrollutvalget</article></article></li><li data-li-identifier="d)" data-name="d)"><article class="listArticle" id="kapittel-1-ledd-13-punkt-4"><article class="legalP" id="kapittel-1-ledd-13-punkt-4-ledd-1">arbeidsutvalg</article></article></li><li data-li-identifier="e)" data-name="e)"><article class="listArticle" id="kapittel-1-ledd-13-punkt-5"><article class="legalP" id="kapittel-1-ledd-13-punkt-5-ledd-1">lokalstyrekomiteer</article></article></li><li data-li-identifier="f)" data-name="f)"><article class="listArticle" id="kapittel-1-ledd-13-punkt-6"><article class="legalP" id="kapittel-1-ledd-13-punkt-6-ledd-1">folkevalgte organer hjemlet i særlov.</article></article></li></ul></article><article class="legalP" id="kapittel-1-ledd-14">Folkevalgte organer som nevnt i andre ledd bokstav a, b, c og e skal ha navn som inkluderer den betegnelsen som er brukt om organet der.</article><article class="legalP" id="kapittel-1-ledd-15">Med folkevalgte menes i dette kapitlet medlemmer av lokalstyret og personer som et folkevalgt organ har valgt inn i et folkevalgt organ eller et annet organ i Longyearbyen lokalstyre etter § 35 a.</article> <article class="defaultP" margin-top="true">Ny § 35 a skal lyde:</article><article class="legalP" id="kapittel-1-ledd-16">Andre organer i Longyearbyen lokalstyre skal opprettes etter bestemmelsene i denne loven.</article><article class="legalP" id="kapittel-1-ledd-17">Andre organer i Longyearbyen lokalstyre etter denne loven er<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-17-punkt-1"><article class="legalP" id="kapittel-1-ledd-17-punkt-1-ledd-1">partssammensatte utvalg</article></article></li><li data-li-identifier="b)" data-name="b)"><article class="listArticle" id="kapittel-1-ledd-17-punkt-2"><article class="legalP" id="kapittel-1-ledd-17-punkt-2-ledd-1">styret for en institusjon</article></article></li><li data-li-identifier="c)" data-name="c)"><article class="listArticle" id="kapittel-1-ledd-17-punkt-3"><article class="legalP" id="kapittel-1-ledd-17-punkt-3-ledd-1">styret for et lokalstyreforetak</article></article></li><li data-li-identifier="d)" data-name="d)"><article class="listArticle" id="kapittel-1-ledd-17-punkt-4"><article class="legalP" id="kapittel-1-ledd-17-punkt-4-ledd-1">ungdomsråd eller annet medvirkningsorgan for ungdom.</article></article></li></ul></article><article class="legalP" id="kapittel-1-ledd-18">For øvrig gjelder de samme bestemmelsene som for folkevalgte organer etter § 35.</article> <article class="defaultP" margin-top="true">Ny § 35 b skal lyde:</article><article class="legalP" id="kapittel-1-ledd-19">Kommuneloven § 5-3 tredje ledd om intern delegering og § 5-4 om delegering til andre rettssubjekter gjelder tilsvarende for Longyearbyen lokalstyre.</article><article class="legalP" id="kapittel-1-ledd-20">Lokalstyret velger selv et administrasjonsutvalg med minst fem medlemmer. Kommuneloven § 5-6 andre til femte ledd om formannskap og fylkesutvalg gjelder tilsvarende for valg av medlemmer og administrasjonsutvalgets virksomhet.</article><article class="legalP" id="kapittel-1-ledd-21">Lokalstyret kan selv opprette utvalg for lokale formål eller for deler av Longyearbyen lokalstyres virksomhet. Slike utvalg skal ha minst tre medlemmer. Kommuneloven § 5-7 andre til femte ledd om utvalg gjelder tilsvarende for valg av medlemmer og utvalgenes virksomhet.</article><article class="legalP" id="kapittel-1-ledd-22">Kommuneloven §§ 5-9, 5-10, 5-11, 5-13 og 5-14 om kommunestyrekomiteer, styret for institusjon, partssammensatte utvalg, reglement for folkevalgte organer og reglement for delegering og innstilling gjelder tilsvarende for Longyearbyen lokalstyre.</article><article class="legalP" id="kapittel-1-ledd-23">Longyearbyen lokalstyre skal selv velge et ungdomsråd eller annet medvirkningsorgan for ungdom. Kommuneloven § 5-12 tredje til femte ledd gjelder tilsvarende.</article> <article class="defaultP" margin-top="true">§ 36 skal lyde:</article><article class="legalP" id="kapittel-1-ledd-24">Lokalstyret velger selv en leder og en nestleder blant administrasjonsutvalgets medlemmer. De som skal velges, må før valget ha samtykket til å stille til valg. Lokalstyrelederen og nestlederen velges for hele valgperioden. Kommuneloven § 6-1 og § 6-2 fjerde ledd gjelder tilsvarende for Longyearbyen lokalstyre.</article> <article class="defaultP" margin-top="true">§ 36 a skal lyde:</article><article class="legalP" id="kapittel-1-ledd-25">Kommuneloven kapittel 7 om valg til folkevalgte organer og kapittel 8 om rettigheter og plikter for folkevalgte gjelder tilsvarende for Longyearbyen lokalstyre, med unntak av §§ 7-2 og 7-3 og med den tilpasningen som følger av andre ledd.</article><article class="legalP" id="kapittel-1-ledd-26">Det konstituerende møtet etter kommuneloven § 7-1 første ledd skal holdes innen seks uker etter at valgoppgjøret er avsluttet.</article> <article class="defaultP" margin-top="true">§ 36 b skal lyde:</article><article class="legalP" id="kapittel-1-ledd-27">Denne bestemmelsen gjelder ved valg til<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-27-punkt-1"><article class="legalP" id="kapittel-1-ledd-27-punkt-1-ledd-1">utvalg, inkludert kontrollutvalg og partssammensatte utvalg</article></article></li><li data-li-identifier="b)" data-name="b)"><article class="listArticle" id="kapittel-1-ledd-27-punkt-2"><article class="legalP" id="kapittel-1-ledd-27-punkt-2-ledd-1">styret for en institusjon</article></article></li><li data-li-identifier="c)" data-name="c)"><article class="listArticle" id="kapittel-1-ledd-27-punkt-3"><article class="legalP" id="kapittel-1-ledd-27-punkt-3-ledd-1">styret for et lokalstyreforetak</article></article></li><li data-li-identifier="d)" data-name="d)"><article class="listArticle" id="kapittel-1-ledd-27-punkt-4"><article class="legalP" id="kapittel-1-ledd-27-punkt-4-ledd-1">folkevalgte organer hjemlet i en særlov.</article></article></li></ul></article><article class="legalP" id="kapittel-1-ledd-28">En person er valgbar og plikter å ta imot valg hvis følgende vilkår er oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-28-punkt-1"><article class="legalP" id="kapittel-1-ledd-28-punkt-1-ledd-1">Han eller hun har stemmerett ved lokalstyrevalg.</article></article></li><li data-li-identifier="b)" data-name="b)"><article class="listArticle" id="kapittel-1-ledd-28-punkt-2"><article class="legalP" id="kapittel-1-ledd-28-punkt-2-ledd-1">Han eller hun er innført i befolkningsregisteret som bosatt i Longyearbyen på valgtidspunktet.</article></article></li><li data-li-identifier="c)" data-name="c)"><article class="listArticle" id="kapittel-1-ledd-28-punkt-3"><article class="legalP" id="kapittel-1-ledd-28-punkt-3-ledd-1">Han eller hun har skriftlig samtykket til å stille til valg.</article></article></li></ul></article><article class="legalP" id="kapittel-1-ledd-29">Personer som ikke har nådd stemmerettsalderen, men som for øvrig fyller vilkårene for valgbarhet og stemmerett, er valgbare, men er ikke pliktige til å ta imot valg.</article> <article class="defaultP" margin-top="true">§ 36 c skal lyde:</article><article class="legalP" id="kapittel-1-ledd-30">Utelukket fra valg til organer nevnt i § 36 b er<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-30-punkt-1"><article class="legalP" id="kapittel-1-ledd-30-punkt-1-ledd-1">sysselmannen og assisterende sysselmann</article></article></li><li data-li-identifier="b)" data-name="b)"><article class="listArticle" id="kapittel-1-ledd-30-punkt-2"><article class="legalP" id="kapittel-1-ledd-30-punkt-2-ledd-1">administrasjonssjefen i Longyearbyen lokalstyre og dennes stedfortreder</article></article></li><li data-li-identifier="c)" data-name="c)"><article class="listArticle" id="kapittel-1-ledd-30-punkt-3"><article class="legalP" id="kapittel-1-ledd-30-punkt-3-ledd-1">sektorsjefer og ledere på tilsvarende nivå</article></article></li><li data-li-identifier="d)" data-name="d)"><article class="listArticle" id="kapittel-1-ledd-30-punkt-4"><article class="legalP" id="kapittel-1-ledd-30-punkt-4-ledd-1">sekretærer for lokalstyret</article></article></li><li data-li-identifier="e)" data-name="e)"><article class="listArticle" id="kapittel-1-ledd-30-punkt-5"><article class="legalP" id="kapittel-1-ledd-30-punkt-5-ledd-1">den som har ansvaret for regnskapsfunksjonen i Longyearbyen lokalstyre</article></article></li><li data-li-identifier="f)" data-name="f)"><article class="listArticle" id="kapittel-1-ledd-30-punkt-6"><article class="legalP" id="kapittel-1-ledd-30-punkt-6-ledd-1">den som foretar revisjonen i Longyearbyen lokalstyre</article></article></li><li data-li-identifier="g)" data-name="g)"><article class="listArticle" id="kapittel-1-ledd-30-punkt-7"><article class="legalP" id="kapittel-1-ledd-30-punkt-7-ledd-1">ansatte i sekretariatet i kontrollutvalget.</article></article></li></ul></article><article class="legalP" id="kapittel-1-ledd-31">Medlemmer og varamedlemmer av kontrollutvalget kan ikke velges som<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-31-punkt-1"><article class="legalP" id="kapittel-1-ledd-31-punkt-1-ledd-1">leder eller nestleder for lokalstyret</article></article></li><li data-li-identifier="b)" data-name="b)"><article class="listArticle" id="kapittel-1-ledd-31-punkt-2"><article class="legalP" id="kapittel-1-ledd-31-punkt-2-ledd-1">medlem eller varamedlem av administrasjonsutvalget</article></article></li><li data-li-identifier="c)" data-name="c)"><article class="listArticle" id="kapittel-1-ledd-31-punkt-3"><article class="legalP" id="kapittel-1-ledd-31-punkt-3-ledd-1">medlem eller varamedlem av et folkevalgt organ med beslutningsmyndighet</article></article></li><li data-li-identifier="d)" data-name="d)"><article class="listArticle" id="kapittel-1-ledd-31-punkt-4"><article class="legalP" id="kapittel-1-ledd-31-punkt-4-ledd-1">medlem eller varamedlem av en lokalstyrekomité.</article></article></li></ul></article><article class="legalP" id="kapittel-1-ledd-32">Den som er ansvarlig for regnskapet i et lokalstyreforetak, er ikke valgbar til styret i foretaket.</article><article class="legalP" id="kapittel-1-ledd-33">En kandidat ved lokalstyrevalget er ikke valgbar til stemmestyret, jf. forskrift 14. mai 2007 nr. 506 om lokalstyrevalg § 7-4 første ledd.</article><article class="legalP" id="kapittel-1-ledd-34">En kandidat som ellers ville vært utelukket fra valg på grunn av sin stilling, er likevel valgbar hvis han eller hun har fratrådt stillingen når organet trer i funksjon.</article> <article class="defaultP" margin-top="true">§ 37 skal lyde:</article><article class="legalP" id="kapittel-1-ledd-35">Kommuneloven §§ 11-2 til 11-13 om saksbehandlingen i folkevalgte organer gjelder tilsvarende for Longyearbyen lokalstyre. For styret i et lokalstyreforetak gjelder bare § 11-3 andre og tredje ledd og §§ 11-4 til 11-7, 11-10 og 11-11.</article> <article class="defaultP" margin-top="true">§ 38 oppheves.</article> <article class="defaultP" margin-top="true">§ 39 skal lyde:</article><article class="legalP" id="kapittel-1-ledd-36">Lokalstyret ansetter selv en administrasjonssjef, som skal være leder av Longyearbyen lokalstyres administrasjon.</article><article class="legalP" id="kapittel-1-ledd-37">Kommuneloven kapittel 13 om administrasjonen gjelder tilsvarende for Longyearbyen lokalstyre.</article> <article class="defaultP" margin-top="true">§ 39 a oppheves.</article> <article class="defaultP" margin-top="true">§ 40 skal lyde:</article><article class="legalP" id="kapittel-1-ledd-38">Kommuneloven kapittel 14 om økonomiforvaltning gjelder tilsvarende for Longyearbyen lokalstyre, med unntak av §§ 14-8 og 14-17 første ledd andre punktum. Økonomiplanen, årsbudsjettet, årsregnskapene, årsberetningene og saksdokumentene fra det innstillende organet skal sendes departementet til orientering.</article><article class="legalP" id="kapittel-1-ledd-39">Kommuneloven kapittel 16 om kommunenes og fylkeskommunenes rapportering til staten gjelder tilsvarende for Longyearbyen lokalstyre.</article> <article class="defaultP" margin-top="true">§ 41 skal lyde:</article><article class="legalP" id="kapittel-1-ledd-40">Følgende kapitler i kommuneloven gjelder tilsvarende for Longyearbyen lokalstyre<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-40-punkt-1"><article class="legalP" id="kapittel-1-ledd-40-punkt-1-ledd-1">kapittel 9 om kommunale foretak</article></article></li><li data-li-identifier="b)" data-name="b)"><article class="listArticle" id="kapittel-1-ledd-40-punkt-2"><article class="legalP" id="kapittel-1-ledd-40-punkt-2-ledd-1">kapittel 15 om selvkost</article></article></li><li data-li-identifier="c)" data-name="c)"><article class="listArticle" id="kapittel-1-ledd-40-punkt-3"><article class="legalP" id="kapittel-1-ledd-40-punkt-3-ledd-1">kapittel 21 om representasjon av begge kjønn i styret av aksjeselskaper</article></article></li><li data-li-identifier="d)" data-name="d)"><article class="listArticle" id="kapittel-1-ledd-40-punkt-4"><article class="legalP" id="kapittel-1-ledd-40-punkt-4-ledd-1">kapittel 22 om kommunestyrets kontrollansvar</article></article></li><li data-li-identifier="e)" data-name="e)"><article class="listArticle" id="kapittel-1-ledd-40-punkt-5"><article class="legalP" id="kapittel-1-ledd-40-punkt-5-ledd-1">kapittel 23 om kontrollutvalg</article></article></li><li data-li-identifier="f)" data-name="f)"><article class="listArticle" id="kapittel-1-ledd-40-punkt-6"><article class="legalP" id="kapittel-1-ledd-40-punkt-6-ledd-1">kapittel 24 om revisjon</article></article></li><li data-li-identifier="g)" data-name="g)"><article class="listArticle" id="kapittel-1-ledd-40-punkt-7"><article class="legalP" id="kapittel-1-ledd-40-punkt-7-ledd-1">kapittel 25 om internkontroll</article></article></li><li data-li-identifier="h)" data-name="h)"><article class="listArticle" id="kapittel-1-ledd-40-punkt-8"><article class="legalP" id="kapittel-1-ledd-40-punkt-8-ledd-1">kapittel 26 om eierstyring</article></article></li><li data-li-identifier="i)" data-name="i)"><article class="listArticle" id="kapittel-1-ledd-40-punkt-9"><article class="legalP" id="kapittel-1-ledd-40-punkt-9-ledd-1">kapittel 27 om lovlighetskontroll</article></article></li><li data-li-identifier="j)" data-name="j)"><article class="listArticle" id="kapittel-1-ledd-40-punkt-10"><article class="legalP" id="kapittel-1-ledd-40-punkt-10-ledd-1">kapittel 28 om statlig kontroll med kommuner og fylkeskommuner med økonomisk ubalanse (ROBEK)</article></article></li><li data-li-identifier="k)" data-name="k)"><article class="listArticle" id="kapittel-1-ledd-40-punkt-11"><article class="legalP" id="kapittel-1-ledd-40-punkt-11-ledd-1">kapittel 29 om utlegg og konkurs</article></article></li><li data-li-identifier="l)" data-name="l)"><article class="listArticle" id="kapittel-1-ledd-40-punkt-12"><article class="legalP" id="kapittel-1-ledd-40-punkt-12-ledd-1">kapittel 30 om statlig tilsyn.</article></article></li></ul></article> <article class="defaultP" margin-top="true">§§ 42 til 44 a oppheves.</article></section><section class="section" data-name="kapII" id="kapittel-2" data-lovdata-URL="LTI/lov/2019-05-24-17/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 22. juni 2018 nr. 83 om kommuner og fylkeskommuner oppheves § 31-6 nr. 2.</article></section><section class="section" data-name="kapIII" id="kapittel-3" data-lovdata-URL="LTI/lov/2019-05-24-17/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 16. juni 2017 nr. 62 om endringar i kommunelova m.m. (råd for eldre, personar med funksjonsnedsetjing og ungdom) oppheves del II.</article></section><section class="section" data-name="kapIV" id="kapittel-4" data-lovdata-URL="LTI/lov/2019-05-24-17/KAPITTEL_4"><h2 data-text-align="center">IV</h2><ul class="defaultList"><li data-li-identifier="1." data-name="1."><article class="listArticle" id="kapittel-4-punkt-1"><article class="legalP" id="kapittel-4-punkt-1-ledd-1">Loven del I gjelder fra den tiden Kongen bestemmer. Del II og III trer i kraft straks.</article></article></li><li data-li-identifier="2." data-name="2."><article class="listArticle" id="kapittel-4-punkt-2"><article class="legalP" id="kapittel-4-punkt-2-ledd-1">Fram til kommuneloven kapittel 25 trer i kraft, gjelder følgende bestemmelser for internkontroll: <ul class="defaultList"><li data-li-identifier="a." data-name="a."><article class="listArticle" id="kapittel-4-punkt-2-ledd-1-punkt-1"><article class="legalP" id="kapittel-4-punkt-2-ledd-1-punkt-1-ledd-1">Administrasjonssjefen skal sørge for at administrasjonen er gjenstand for betryggende kontroll.</article></article></li><li data-li-identifier="b." data-name="b."><article class="listArticle" id="kapittel-4-punkt-2-ledd-1-punkt-2"><article class="legalP" id="kapittel-4-punkt-2-ledd-1-punkt-2-ledd-1">I årsberetningen skal det redegjøres for tiltak som er iverksatt og tiltak som planlegges iverksatt for å sikre betryggende kontroll med virksomheten.</article></article></li><li data-li-identifier="c." data-name="c."><article class="listArticle" id="kapittel-4-punkt-2-ledd-1-punkt-3"><article class="legalP" id="kapittel-4-punkt-2-ledd-1-punkt-3-ledd-1">Administrasjonssjefen skal rapportere til lokalstyret om resultater fra statlig tilsyn minst én gang i året.</article></article></li></ul></article></article></li></ul></section></main></body></html>