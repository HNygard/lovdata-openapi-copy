<!DOCTYPE html><html lang="no"><head><title>Forskrift om endring i forskrift om bruk av kjøretøy</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-10-11-1361</dd><dt class="dokid">DokumentID</dt><dd class="dokid">LTI/forskrift/2019-10-11-1361</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="dateInForce">I kraft fra</dt><dd class="dateInForce">2019-10-11</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-01-25-92</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§13</li><li>forskrift/1980-11-24-1</li></ul></dd><dt class="dateOfPublication">Kunngjort</dt><dd class="dateOfPublication">2019-10-14 15:20</dd><dt class="journalNumber">Journalnummer</dt><dd class="journalNumber">2019-0851</dd><dt class="titleShort">Korttittel</dt><dd class="titleShort">Endr. i forskrift om bruk av kjøretøy</dd><dt class="title">Tittel</dt><dd class="title">Forskrift om endring i forskrift om bruk av kjøretøy</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 11. oktober 2019 med hjemmel i lov 18. juni 1965 nr. 4 om vegtrafikk (vegtrafikkloven) § 13, jf. delegeringsvedtak 24. november 1980 nr. 1.</dd><dt class="refid">RefID</dt><dd class="refid">forskrift/2019-10-11-1361</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om bruk av kjøretøy<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2019-10-11-1361" id="dokument"><h1>Forskrift om endring i forskrift om bruk av kjøretøy</h1><section class="section" data-name="kapI" id="kapittel-1" data-lovdata-URL="LTI/forskrift/2019-10-11-1361/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 25. januar 1990 nr. 92 om bruk av kjøretøy § 1-4 gjøres følgende endringer:</article><article class="defaultP">Nr. 1 første kolon skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">For kjøretøy som har hjul og er konstruert for fart over 30 km/t, gjelder følgende:</article></article></li></ul></article><article class="defaultP">Nr. 1 bokstav a første ledd skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">Dekk på bil, motorsykkel, moped, traktor, motorredskap, tilhenger og tilhengerredskap skal ha mønsterdybde minst 1,6 mm.</article></article></li></ul></article><article class="defaultP">Nr. 1 bokstav a annet ledd første punktum skal lyde:</article><article class="legalP" id="kapittel-1-ledd-2">Dekk på kjøretøy som nevnt i første ledd skal likevel ha mønsterdybde minst 3 mm i tiden fra og med 1. november til og med første søndag etter 2. påskedag.</article><article class="defaultP">Nr. 1 bokstav a annet ledd fjerde punktum skal lyde:</article><article class="legalP" id="kapittel-1-ledd-3">Kravet i annet punktum gjelder likevel ikke bobil med tillatt totalvekt ikke over 7&#xa0;500 kg.</article><article class="defaultP">Nr. 2 første ledd annet punktum skal lyde:</article><article class="legalP" id="kapittel-1-ledd-4">Vinterdekk er dekk som av produsenten eller regummieringsvirksomheten er merket med «Mud and snow» (M+S, MS, M&amp;S, M-S) eller «3 peak mountain snowflake» (3PMSF/alpesymbolet).</article><article class="defaultP">Nr. 2 annet ledd skal lyde:</article><article class="legalP" id="kapittel-1-ledd-5">Bil med tillatt totalvekt over 3&#xa0;500 kg, med unntak av bobil med tillatt totalvekt ikke over 7&#xa0;500 kg, skal under kjøring på offentlig veg fra og med den 15. november til og med den 31. mars ha følgende dekkutrustning:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">vinterdekk av typen «3 peak mountain snowflake» på drivaksler og fremre styreaksler, dog slik at det tillates bruk av vinterdekk av typen «Mud and snow» for sesongen 2019/2020,</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">vinterdekk av typen «Mud and snow» eller «3 peak mountain snowflake» på øvrige aksler.</article></article></li></ul><p class="leddfortsettelse">Statens vegvesen kan gjøre unntak fra dette kravet dersom særlig tungtveiende grunner gjør seg gjeldende.</p></article><article class="defaultP">Nr. 2 nytt tredje ledd skal lyde:</article><article class="legalP" id="kapittel-1-ledd-6">Tilhenger til bil med tillatt totalvekt over 3&#xa0;500 kg skal ha vinterdekk av typen «Mud and snow» eller «3 peak mountain snowflake» på alle aksler under kjøring på offentlig veg fra og med den 15. november til og med den 31. mars. Statens vegvesen kan gjøre unntak fra dette kravet dersom særlig tungtveiende grunner gjør seg gjeldende.</article><article class="defaultP">Nr. 2 nåværende tredje til femte ledd blir fjerde til sjette ledd.</article><article class="defaultP">Nr. 2 nytt fjerde ledd skal lyde:</article><article class="legalP" id="kapittel-1-ledd-7">Kjøretøy som er 30 år eller eldre og som ikke brukes i kommersiell transport, kjøretøy som brukes i anleggsarbeid og til og fra slike anlegg, mobilkraner, og kjøretøy i forsvarets tjeneste som hovedsakelig kjører i terreng, unntas fra kravene i annet og tredje ledd.</article><article class="defaultP">Nr. 2 nytt femte ledd første punktum skal lyde:</article><article class="legalP" id="kapittel-1-ledd-8">I kjøretøy med tillatt totalvekt over 3&#xa0;500 kg skal det, hvis det kan ventes kjøring på offentlig veg som er snø- eller isdekket, og i alle fall i tiden fra og med 1. november til og med første søndag etter 2. påskedag, medføres kjetting som er tilpasset kjøretøyets hjul og som er slik at det alltid er kontakt mellom kjetting og vegbane.</article><article class="defaultP">Nr. 2 nytt femte ledd fjerde punktum skal lyde:</article><article class="legalP" id="kapittel-1-ledd-9">Dette gjelder likevel ikke bobil med tillatt totalvekt ikke over 7&#xa0;500 kg.</article><article class="defaultP">Nr. 2 nytt sjette ledd første kolon skal lyde:</article><article class="legalP" id="kapittel-1-ledd-10">Antall kjettinger som skal medføres etter femte ledd:</article><article class="defaultP">I nr. 2 nytt sjette ledd bokstavene a og b skal uttrykket «3500 kg» endres til «3&#xa0;500 kg».</article><article class="defaultP">Nr. 4 bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-10-punkt-1"><article class="legalP" id="kapittel-1-ledd-10-punkt-1-ledd-1">Dersom motorsykkel, bil med tillatt totalvekt ikke over 3&#xa0;500 kg eller tilhenger/tilhengerredskap som er konstruert for fart over 50 km/t og som har driftsbrems utstyres med piggdekk, skal kjøretøyet ha piggdekk på alle hjul.</article><article class="legalP" id="kapittel-1-ledd-10-punkt-1-ledd-2">Bil som nevnt i foregående ledd kan likevel ha piggdekk på én aksel og kjetting ellers.</article></article></li></ul></article><article class="defaultP">I nr. 4 bokstav b skal uttrykket «3.500 kg» endres til «3&#xa0;500 kg».</article></section><section class="section" data-name="kapII" id="kapittel-2" data-lovdata-URL="LTI/forskrift/2019-10-11-1361/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>