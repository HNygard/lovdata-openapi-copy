<!DOCTYPE html><html lang="no"><head><title>Forskrift om endring i forskrift om tilsyn og sertifikat for norske skip og flyttbare innretninger og forskrift om havnestatskontroll</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-07-31-1036</dd><dt class="dokid">DokumentID</dt><dd class="dokid">LTI/forskrift/2019-07-31-1036</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">2020-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2014-12-22-1893</li><li>forskrift/2014-11-24-1458</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-02-16-9/§9</li><li>lov/2007-02-16-9/§10</li><li>lov/2007-02-16-9/§11</li><li>lov/2007-02-16-9/§12</li><li>lov/2007-02-16-9/§13</li><li>lov/2007-02-16-9/§14</li><li>lov/2007-02-16-9/§15</li><li>lov/2007-02-16-9/§16</li><li>lov/2007-02-16-9/§17</li><li>lov/2007-02-16-9/§21</li><li>lov/2007-02-16-9/§22</li><li>lov/2007-02-16-9/§22a</li><li>lov/2007-02-16-9/§23</li><li>lov/2007-02-16-9/§24</li><li>lov/2007-02-16-9/§25</li><li>lov/2007-02-16-9/§26</li><li>lov/2007-02-16-9/§27</li><li>lov/2007-02-16-9/§28</li><li>lov/2007-02-16-9/§28a</li><li>lov/2007-02-16-9/§31</li><li>lov/2007-02-16-9/§32</li><li>lov/2007-02-16-9/§34</li><li>lov/2007-02-16-9/§35</li><li>lov/2007-02-16-9/§42</li><li>lov/2007-02-16-9/§44</li><li>lov/2007-02-16-9/§45</li><li>lov/2007-02-16-9/§49</li><li>lov/2007-02-16-9/§52</li><li>lov/2007-02-16-9/§54</li><li>forskrift/2007-02-16-171</li><li>forskrift/2007-05-31-590</li><li>forskrift/2013-08-19-1002</li></ul></dd><dt class="dateOfPublication">Kunngjort</dt><dd class="dateOfPublication">2019-07-31 13:45</dd><dt class="journalNumber">Journalnummer</dt><dd class="journalNumber">2019-0690</dd><dt class="titleShort">Korttittel</dt><dd class="titleShort">Endr. i forskrift om sertifikat m.m. for norske skip og flyttbare innretninger og forskrift om havnestatskontroll</dd><dt class="title">Tittel</dt><dd class="title">Forskrift om endring i forskrift om tilsyn og sertifikat for norske skip og flyttbare innretninger og forskrift om havnestatskontroll</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sjøfartsdirektoratet 31. juli 2019 med hjemmel i lov 16. februar 2007 nr. 9 om skipssikkerhet (skipssikkerhetsloven) § 9, § 10, § 11, § 12, § 13, § 14, § 15, § 16, § 17, § 21, § 22, § 22a, § 23, § 24, § 25, § 26, § 27, § 28, § 28a, § 31, § 32, § 34, § 35, § 42, § 44, § 45, § 49, § 52 og § 54, jf. delegeringsvedtak 16. februar 2007 nr. 171, delegeringsvedtak 31. mai 2007 nr. 590 og delegeringsvedtak 19. august 2013 nr. 1002.</dd><dt class="refid">RefID</dt><dd class="refid">forskrift/2019-07-31-1036</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilsyn og sertifikat for norske skip og flyttbare innretninger og forskrift om havnestatskontroll<ul class="tocSubUl"><li>I<ul class="tocSubUl"><li>§ 7. Tilsyn for sikkerhetssertifikat for passasjerskip</li><li>§ 9. Tilsyn for sikkerhetssertifikat for konstruksjon av lasteskip, utstyr på lasteskip og radio på lasteskip</li><li>§ 11. Tilsyn for internasjonalt lastelinjesertifikat</li><li>§ 19. Tilsyn for sikkerhetssertifikat for passasjerskip i innenriksfart</li><li>§ 21a. Sikkerhetssertifikat for passasjerskip i territorialfarvannet ved Svalbard</li><li>§ 21b. Tilsyn for sikkerhetssertifikat for passasjerskip i territorialfarvannet ved Svalbard</li><li>§ 23. Tilsyn for sikkerhetssertifikat for radio for ikke-konvensjonsskip</li></ul></li><li>II<ul class="tocSubUl"><li>§ 3. Passasjerskip i innenriksfart</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2019-07-31-1036" id="dokument"><h1>Forskrift om endring i forskrift om tilsyn og sertifikat for norske skip og flyttbare innretninger og forskrift om havnestatskontroll</h1><section class="section" data-name="kapI" id="kapittel-1" data-lovdata-URL="LTI/forskrift/2019-07-31-1036/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. desember 2014 nr. 1893 om tilsyn og sertifikat for norske skip og flyttbare innretninger gjøres følgende endringer:</article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Tilsyn for sikkerhetssertifikat for passasjerskip</span></span><article class="legalP" id="kapittel-1-foreslåttparagraf-1-ledd-1">Skip som skal ha sikkerhetssertifikat for passasjerskip skal gjennomgå følgende tilsyn, basert på IMOs retningslinjer for tilsyn etter det harmoniserte systemet for tilsyn og sertifisering (HSSC), for å vise at skipet oppfyller kravene til konstruksjon og utrustning som gjelder for passasjerskip på internasjonal reise:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">førstegangstilsyn før skipet tas i bruk</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">fornyelsestilsyn hver tolvte måned, jf. § 35</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">utvendig tilsyn av skipets bunn utføres ved hvert fornyelsestilsyn <ul class="defaultList"><li data-li-identifier="i." data-name="i."><article class="listArticle" id="kapittel-1-foreslåttparagraf-1-ledd-1-punkt-3-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-3-ledd-1-punkt-1-ledd-1">Minst to av bunntilsynene som kreves etter bokstav c, skal i løpet av en femårsperiode skje når skipet er tørt.</article></article></li><li data-li-identifier="ii." data-name="ii."><article class="listArticle" id="kapittel-1-foreslåttparagraf-1-ledd-1-punkt-3-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-3-ledd-1-punkt-2-ledd-1">Det skal ikke gå mer enn 36 måneder mellom to tilsyn av bunnen når skipet er tørt.</article></article></li><li data-li-identifier="iii." data-name="iii."><article class="listArticle" id="kapittel-1-foreslåttparagraf-1-ledd-1-punkt-3-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1-punkt-3-ledd-1">Passasjerskip som følger de særskilte føringene i HSSC, jf. MSC.1/Circ.1348, kan i stedet for kravene etter bokstav c romertall i og ii, i løpet av en femårsperiode gjennomføre et bunntilsyn når skipet er tørt. Femårsperioden følger varigheten av skipets internasjonale lastelinjesertifikat.</article></article></li></ul></article></article></li></ul></article></article> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Tilsyn for sikkerhetssertifikat for konstruksjon av lasteskip, utstyr på lasteskip og radio på lasteskip</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Skip som skal ha sikkerhetssertifikat for konstruksjon av lasteskip skal gjennomgå følgende tilsyn, basert på HSSC, for å vise at skipet oppfyller kravene til konstruksjon av lasteskip:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-nummer-1-punkt-1"><article class="legalP" id="kapittel-1-foreslåttparagraf-2-nummer-1-punkt-1-ledd-1">førstegangstilsyn før skipet tas i bruk</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-nummer-1-punkt-2"><article class="legalP" id="kapittel-1-foreslåttparagraf-2-nummer-1-punkt-2-ledd-1">fornyelsestilsyn hvert femte år, jf. § 35</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-nummer-1-punkt-3"><article class="legalP" id="kapittel-1-foreslåttparagraf-2-nummer-1-punkt-3-ledd-1">mellomliggende tilsyn innen tre måneder før eller etter den andre eller tredje årsdagen for sertifikatet. Det mellomliggende tilsynet kan erstatte det årlige tilsynet som kreves etter bokstav d</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-nummer-1-punkt-4"><article class="legalP" id="kapittel-1-foreslåttparagraf-2-nummer-1-punkt-4-ledd-1">årlig tilsyn innenfor et tidsintervall avgrenset til tre måneder før eller etter hver årsdag på sertifikatet</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-2-nummer-1-punkt-5"><article class="legalP" id="kapittel-1-foreslåttparagraf-2-nummer-1-punkt-5-ledd-1">utvendig tilsyn av skipets bunn minst to ganger i løpet av femårsperioden for sertifikatets varighet <ul class="defaultList"><li data-li-identifier="i." data-name="i."><article class="listArticle" id="kapittel-1-foreslåttparagraf-2-nummer-1-punkt-5-ledd-1-punkt-1"><article class="legalP" id="kapittel-1-foreslåttparagraf-2-nummer-1-punkt-5-ledd-1-punkt-1-ledd-1">Bunntilsyn skal skje når skipet er tørt. Ett bunntilsyn skal utføres ved fjerde årsdag eller i forbindelse med fornyelsestilsynet for sertifikatet.</article></article></li><li data-li-identifier="ii." data-name="ii."><article class="listArticle" id="kapittel-1-foreslåttparagraf-2-nummer-1-punkt-5-ledd-1-punkt-2"><article class="legalP" id="kapittel-1-foreslåttparagraf-2-nummer-1-punkt-5-ledd-1-punkt-2-ledd-1">Når varigheten av skipets sikkerhetssertifikat blir forlenget, kan fristen for bunntilsyn forlenges tilsvarende. Det skal likevel ikke gå mer enn 36 måneder mellom to bunntilsyn.</article></article></li></ul></article></article></li></ul></article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Skip som skal ha sikkerhetssertifikat for utstyr på lasteskip skal gjennomgå følgende tilsyn, basert på HSSC, for å vise at skipet oppfyller kravene til utstyr på lasteskip:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-nummer-2-punkt-1"><article class="legalP" id="kapittel-1-foreslåttparagraf-2-nummer-2-punkt-1-ledd-1">førstegangstilsyn før skipet tas i bruk</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-nummer-2-punkt-2"><article class="legalP" id="kapittel-1-foreslåttparagraf-2-nummer-2-punkt-2-ledd-1">fornyelsestilsyn hvert femte år, jf. § 35</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-nummer-2-punkt-3"><article class="legalP" id="kapittel-1-foreslåttparagraf-2-nummer-2-punkt-3-ledd-1">periodisk tilsyn innen tre måneder før eller etter den andre eller tredje årsdagen for sertifikatet. Det periodiske tilsynet kan erstatte det årlige tilsynet av utstyr som kreves etter bokstav d</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-nummer-2-punkt-4"><article class="legalP" id="kapittel-1-foreslåttparagraf-2-nummer-2-punkt-4-ledd-1">årlig tilsyn innenfor et tidsintervall avgrenset til tre måneder før eller etter hver årsdag på sertifikatet.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Skip som skal ha sikkerhetssertifikat for radio på lasteskip skal gjennomgå følgende tilsyn, basert på HSSC, for å vise at skipet oppfyller kravene til radiokommunikasjonsutstyr på lasteskip:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-nummer-3-punkt-1"><article class="legalP" id="kapittel-1-foreslåttparagraf-2-nummer-3-punkt-1-ledd-1">førstegangstilsyn før skipet tas i bruk</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-nummer-3-punkt-2"><article class="legalP" id="kapittel-1-foreslåttparagraf-2-nummer-3-punkt-2-ledd-1">fornyelsestilsyn hvert femte år, jf. § 35</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-nummer-3-punkt-3"><article class="legalP" id="kapittel-1-foreslåttparagraf-2-nummer-3-punkt-3-ledd-1">periodisk tilsyn innenfor et tidsintervall avgrenset til tre måneder før eller etter hver årsdag.</article></article></li></ul></article><article class="numberedLegalP" data-numerator="4" id="kapittel-1-foreslåttparagraf-2-nummer-4">(4) Gjennomførte mellomliggende, periodiske og årlige tilsyn, og utvendig tilsyn av skipets bunn, dokumenteres med påtegning av Sjøfartsdirektoratet eller andre med tilsynsmyndighet.</article></article> <article class="defaultP" margin-top="true">§ 11 skal lyde:</article><article class="futureLegalArticle" data-name="§11" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Tilsyn for internasjonalt lastelinjesertifikat</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Skip som skal ha internasjonalt lastelinjesertifikat skal gjennomgå følgende tilsyn, basert på HSSC, for å vise at skipet oppfyller kravene til lastelinje for skip:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-nummer-1-punkt-1"><article class="legalP" id="kapittel-1-foreslåttparagraf-3-nummer-1-punkt-1-ledd-1">førstegangstilsyn før skipet tas i bruk</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-nummer-1-punkt-2"><article class="legalP" id="kapittel-1-foreslåttparagraf-3-nummer-1-punkt-2-ledd-1">fornyelsestilsyn hvert femte år</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-nummer-1-punkt-3"><article class="legalP" id="kapittel-1-foreslåttparagraf-3-nummer-1-punkt-3-ledd-1">årlig tilsyn innenfor et tidsintervall avgrenset til tre måneder før eller etter hver årsdag på sertifikatet.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Gjennomførte årlige tilsyn dokumenteres ved påtegning av Sjøfartsdirektoratet eller andre med tilsynsmyndighet.</article></article> <article class="defaultP" margin-top="true">§ 19 skal lyde:</article><article class="futureLegalArticle" data-name="§19" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Tilsyn for sikkerhetssertifikat for passasjerskip i innenriksfart</span></span><article class="legalP" id="kapittel-1-foreslåttparagraf-4-ledd-1">Skip som skal ha sikkerhetssertifikat for passasjerskip i innenriksfart, skal gjennomgå følgende tilsyn, basert på HSSC, for å vise at skipet oppfyller kravene til konstruksjon og utrustning som gjelder for passasjerskip klasse A, B, C eller D:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">førstegangstilsyn før skipet tas i bruk</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">fornyelsestilsyn hver tolvte måned</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-ledd-1-punkt-3"><article class="legalP" id="kapittel-1-foreslåttparagraf-4-ledd-1-punkt-3-ledd-1">utvendig tilsyn av skipets bunn skal utføres ved hvert fornyelsestilsyn <ul class="defaultList"><li data-li-identifier="i." data-name="i."><article class="listArticle" id="kapittel-1-foreslåttparagraf-4-ledd-1-punkt-3-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-3-ledd-1-punkt-1-ledd-1">Minst to utvendig bunntilsyn i løpet av en femårsperiode skal skje når skipet er tørt.</article></article></li><li data-li-identifier="ii." data-name="ii."><article class="listArticle" id="kapittel-1-foreslåttparagraf-4-ledd-1-punkt-3-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-3-ledd-1-punkt-2-ledd-1">Det skal ikke gå mer enn 36 måneder mellom to bunntilsyn når skipet er tørt.</article></article></li></ul></article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-4-ledd-1-punkt-4"><article class="legalP" id="kapittel-1-foreslåttparagraf-4-ledd-1-punkt-4-ledd-1">førstegangstilsyn og andre eller tredje fornyelsestilsyn i en femårsperiode for passasjerskip i innenriks fart som ikke skal ha internasjonalt sertifikat for hindring av oljeforurensning (IOPP) eller internasjonalt sertifikat for hindring av luftforurensning (IAPP), skal også omfatte tiltak mot olje- og luftforurensning.</article></article></li></ul></article></article> <article class="defaultP" margin-top="true">Ny § 21a skal lyde:</article><article class="futureLegalArticle" data-name="§21a" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 21a</span>. <span class="legalArticleTitle">Sikkerhetssertifikat for passasjerskip i territorialfarvannet ved Svalbard</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Skip som fører mer enn tolv passasjerer i territorialfarvannet ved Svalbard, og som ikke har sikkerhetssertifikat for passasjerskip på internasjonal reise, skal ha sikkerhetssertifikat for skip i territorialfarvannet ved Svalbard.</article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Gyldig tilsynserklæring for elektriske anlegg skal foreligge og radiotilsyn skal være utført før sikkerhetssertifikatet kan utstedes.</article><article class="numberedLegalP" data-numerator="3" id="kapittel-1-foreslåttparagraf-5-nummer-3">(3) Sikkerhetssertifikat for passasjerskip i territorialfarvannet ved Svalbard utstedes med varighet inntil tolv måneder.</article></article> <article class="defaultP" margin-top="true">Ny § 21b skal lyde:</article><article class="futureLegalArticle" data-name="§21b" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 21b</span>. <span class="legalArticleTitle">Tilsyn for sikkerhetssertifikat for passasjerskip i territorialfarvannet ved Svalbard</span></span><article class="legalP" id="kapittel-1-foreslåttparagraf-6-ledd-1">Skip som skal ha sikkerhetssertifikat for passasjerskip i territorialfarvannet ved Svalbard skal gjennomgå tilsyn etter HSSC, for å vise at skipet oppfyller kravene til konstruksjon og utrustning som gjelder for passasjerskip i territorialfarvannet ved Svalbard:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-6-ledd-1-punkt-1"><article class="legalP" id="kapittel-1-foreslåttparagraf-6-ledd-1-punkt-1-ledd-1">førstegangstilsyn før skipet tas i bruk</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-6-ledd-1-punkt-2"><article class="legalP" id="kapittel-1-foreslåttparagraf-6-ledd-1-punkt-2-ledd-1">fornyelsestilsyn hver tolvte måned, jf. § 35</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-6-ledd-1-punkt-3"><article class="legalP" id="kapittel-1-foreslåttparagraf-6-ledd-1-punkt-3-ledd-1">utvendig tilsyn av skipets bunn utføres ved hvert fornyelsestilsyn <ul class="defaultList"><li data-li-identifier="i." data-name="i."><article class="listArticle" id="kapittel-1-foreslåttparagraf-6-ledd-1-punkt-3-ledd-1-punkt-1"><article class="legalP" id="kapittel-1-foreslåttparagraf-6-ledd-1-punkt-3-ledd-1-punkt-1-ledd-1">Minst to av bunntilsynene som kreves etter bokstav c, skal i løpet av en femårsperiode skje når skipet er tørt.</article></article></li><li data-li-identifier="ii." data-name="ii."><article class="listArticle" id="kapittel-1-foreslåttparagraf-6-ledd-1-punkt-3-ledd-1-punkt-2"><article class="legalP" id="kapittel-1-foreslåttparagraf-6-ledd-1-punkt-3-ledd-1-punkt-2-ledd-1">Det skal ikke gå mer enn 36 måneder mellom to tilsyn av bunnen når skipet er tørt.</article></article></li><li data-li-identifier="iii." data-name="iii."><article class="listArticle" id="kapittel-1-foreslåttparagraf-6-ledd-1-punkt-3-ledd-1-punkt-3"><article class="legalP" id="kapittel-1-foreslåttparagraf-6-ledd-1-punkt-3-ledd-1-punkt-3-ledd-1">Passasjerskip som følger de særskilte føringene i HSSC, kan i stedet for kravene etter bokstav c romertall i og ii, i løpet av en femårsperiode gjennomføre et bunntilsyn når skipet er tørt. Femårsperioden følger varigheten av skipets Internasjonale lastelinjesertifikat.</article></article></li></ul></article></article></li></ul></article></article> <article class="defaultP" margin-top="true">§ 23 skal lyde:</article><article class="futureLegalArticle" data-name="§23" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 23</span>. <span class="legalArticleTitle">Tilsyn for sikkerhetssertifikat for radio for ikke-konvensjonsskip</span></span><article class="numberedLegalP" data-numerator="1" id="kapittel-1-foreslåttparagraf-7-nummer-1">(1) Skip som skal ha sikkerhetssertifikat for radio for ikke-konvensjonsskip skal gjennomgå følgende tilsyn, basert på HSSC, for å vise at kravene til radiokommunikasjonsutstyr som gjelder for skipet er oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-7-nummer-1-punkt-1"><article class="legalP" id="kapittel-1-foreslåttparagraf-7-nummer-1-punkt-1-ledd-1">førstegangstilsyn før skipet tas i bruk</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-7-nummer-1-punkt-2"><article class="legalP" id="kapittel-1-foreslåttparagraf-7-nummer-1-punkt-2-ledd-1">årlig tilsyn innenfor et tidsintervall avgrenset til tre måneder før eller etter hver årsdag for sertifikatet</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-7-nummer-1-punkt-3"><article class="legalP" id="kapittel-1-foreslåttparagraf-7-nummer-1-punkt-3-ledd-1">fornyelsestilsyn hvert femte år.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-7-nummer-2">(2) Gjennomførte årlige tilsyn dokumenteres ved at radiosertifikatet påtegnes av Sjøfartsdirektoratet eller andre med tilsynsmyndighet.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2019-07-31-1036/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 24. november 2014 nr. 1458 om havnestatskontroll gjøres følgende endring:</article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Passasjerskip i innenriksfart</span></span><article class="legalP" id="kapittel-2-foreslåttparagraf-1-ledd-1">Direktiv 2009/45/EF som endret ved direktiv 2010/36/EU gjelder med de presiseringer, unntak og tillegg som er fastsatt i norske forskrifter for:<ul class="defaultList"><li data-li-identifier="a)" data-name="a)"><article class="listArticle" id="kapittel-2-foreslåttparagraf-1-ledd-1-punkt-1"><article class="legalP" id="kapittel-2-foreslåttparagraf-1-ledd-1-punkt-1-ledd-1">passasjerskip i havområde A, B, C eller D bygget 1. mai 2000 eller senere og passasjerskip med lengde (L) på 24 meter eller mer bygget før 1. mai 2000 og</article></article></li><li data-li-identifier="b)" data-name="b)"><article class="listArticle" id="kapittel-2-foreslåttparagraf-1-ledd-1-punkt-2"><article class="legalP" id="kapittel-2-foreslåttparagraf-1-ledd-1-punkt-2-ledd-1">hurtiggående passasjerskip med lengde (L) på 24 meter eller mer.</article></article></li></ul></article><article class="legalP" id="kapittel-2-foreslåttparagraf-1-ledd-2">Passasjerskip som ikke er sertifisert i samsvar med reglene i første ledd skal ha dokumentasjon fra flaggstaten som viser at skipet holder samme sikkerhetsnivå som norske passasjerskip i tilsvarende fartsområde.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2019-07-31-1036/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Forskriften trer i kraft 1. januar 2020.</article></section></main></body></html>