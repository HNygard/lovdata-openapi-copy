<!DOCTYPE html><html lang="no"><head><title>Lov om overgangsregler mv. ved Storbritannias uttreden fra Den europeiske union</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2019-03-29-9</dd><dt class="dokid">DokumentID</dt><dd class="dokid">LTI/lov/2019-03-29-9</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2019-03-29</dd><dt class="changesToDocuments">Endrer</dt><dd class="changesToDocuments"><ul><li>lov/2008-05-15-35</li><li>lov/2010-05-28-16</li></ul></dd><dt class="legalArea">Rettsområde</dt><dd class="legalArea"><ul><li>Forvaltnings- og kommunalrett &gt; Politi</li> <li>Utlendingsrett</li></ul></dd><dt class="dateOfPublication">Kunngjort</dt><dd class="dateOfPublication">2019-03-29 14:20</dd><dt class="journalNumber">Journalnummer</dt><dd class="journalNumber">2019-0220</dd><dt class="titleShort">Korttittel</dt><dd class="titleShort">Lov om overgangsregler mv. ved Storbritannias uttreden fra Den europeiske union</dd><dt class="title">Tittel</dt><dd class="title">Lov om overgangsregler mv. ved Storbritannias uttreden fra Den europeiske union</dd><dt class="miscInformation">Annet om dokumentet</dt><dd class="miscInformation">Prop.45 LS (2018–2019), Innst.182 L (2018–2019), Lovvedtak 46 (2018–2019). Stortingets første og andre gangs behandling hhv. 14. og 26. mars 2019. Fremmet av Justis- og beredskapsdepartementet.</dd><dt class="refid">RefID</dt><dd class="refid">lov/2019-03-29-9</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om overgangsregler mv. ved Storbritannias uttreden fra Den europeiske union<ul class="tocSubUl"><li>§ 1. Forskriftshjemmel</li><li>§ 2. Ikrafttredelse</li><li>§ 3. Endringer i andre lover<ul class="tocSubUl"><li>§ 125 a. Rett til fortsatt opphold for britiske borgere og deres familiemedlemmer</li></ul></li></ul></li></ul></dd></dl></header><main class="documentBody" data-lovdata-URL="LTI/lov/2019-03-29-9" id="dokument"><h1>Lov om overgangsregler mv. ved Storbritannias uttreden fra Den europeiske union</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 15. mai 2008 nr. 35 om utlendingers adgang til riket og deres opphold her (utlendingsloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 28. mai 2010 nr. 16 om behandling av opplysninger i politiet og påtalemyndigheten (politiregisterloven).</article></article></li></ul></article><article class="legalArticle" data-lovdata-URL="LTI/lov/2019-03-29-9/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftshjemmel</span></h2><article class="legalP" id="paragraf-1-ledd-1">Kongen kan gi forskrift om forhold som berøres av at Det forente kongerike Storbritannia og Nord-Irland (Storbritannia) trer ut av EØS-avtalen, Schengen-samarbeidet og andre avtaler mellom Norge og Den europeiske union som Storbritannia har vært bundet av som medlemsstat i unionen.</article><article class="legalP" id="paragraf-1-ledd-2">Forskriften kan avvike fra bestemmelser i annen lovgivning.</article></article><article class="legalArticle" data-lovdata-URL="LTI/lov/2019-03-29-9/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Ikrafttredelse</span></h2><article class="legalP" id="paragraf-2-ledd-1">Loven trer i kraft straks.</article></article><article class="legalArticle" data-lovdata-URL="LTI/lov/2019-03-29-9/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Endringer i andre lover</span></h2><article class="legalP" id="paragraf-3-ledd-1">Fra den tiden loven trer i kraft, gjøres følgende endringer i andre lover:</article> <article class="defaultP" margin-top="true"><strong>1.</strong> I lov 15. mai 2008 nr. 35 om utlendingers adgang til riket og deres opphold her skal ny § 125 a lyde:</article><article class="futureLegalArticle" data-name="§125a" id="paragraf-3-foreslåttparagraf-1"><span class="futureLegalArticleHeader">§ 125 a. <span class="legalArticleTitle">Rett til fortsatt opphold for britiske borgere og deres familiemedlemmer</span></span><article class="legalP" id="paragraf-3-foreslåttparagraf-1-ledd-1">Kongen kan gi forskrift om rett til opphold for britiske borgere som har oppholdsrett eller varig oppholdsrett etter §§ 111, 112 eller 115 på det tidspunktet bestemmelsene i EØS-avtalen ikke lenger kommer til anvendelse overfor Storbritannia, og om rett til opphold for deres familiemedlemmer, jf. § 110 tredje ledd. Kongen kan gi forskrift om søknadsfrister, klage, gebyr mv. for personer som nevnt i første punktum. Forskriftene kan avvike fra øvrige bestemmelser i loven.</article></article> <article class="defaultP" margin-top="true"><strong>2.</strong> I lov 28. mai 2010 nr. 16 om behandling av opplysninger i politiet og påtalemyndigheten skal § 22 første ledd siste punktum lyde:</article><article class="legalP" id="paragraf-3-ledd-2">For utlevering av opplysninger til land som ikke er forpliktet etter direktiv (EU) 2016/680 og til internasjonale organisasjoner, gjelder i tillegg de vilkår som fastsettes i forskrift.</article></article></main></body></html>