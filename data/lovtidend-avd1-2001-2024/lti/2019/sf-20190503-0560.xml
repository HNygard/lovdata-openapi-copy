<!DOCTYPE html><html lang="no"><head><title>Endringer i departementsstrukturen og i ansvarsfordelingen mellom departementene</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-05-03-560</dd><dt class="dokid">DokumentID</dt><dd class="dokid">LTI/forskrift/2019-05-03-560</dd><dt class="ministry">Departement</dt><dd class="ministry"><ul><li>Statsministerens kontor</li></ul></dd><dt class="dateInForce">I kraft fra</dt><dd class="dateInForce">2019-05-03 kl. 12.00</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1814-05-17/§12</li></ul></dd><dt class="dateOfPublication">Kunngjort</dt><dd class="dateOfPublication">2019-05-03 15:30</dd><dt class="lastupdated">Rettet</dt><dd class="lastupdated">2019-05-06 (strekpunkt i stedet for kulepunkt)</dd><dt class="journalNumber">Journalnummer</dt><dd class="journalNumber">2019-0338</dd><dt class="titleShort">Korttittel</dt><dd class="titleShort">Endr. i departementsstrukturen og i ansvarsfordelingen mellom departementene</dd><dt class="title">Tittel</dt><dd class="title">Endringer i departementsstrukturen og i ansvarsfordelingen mellom departementene</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 3. mai 2019 med hjemmel i Kongeriket Norges Grunnlov 17. mai 1814 § 12. Fremmet av Statsministerens kontor.</dd><dt class="refid">RefID</dt><dd class="refid">forskrift/2019-05-03-560</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Endringer i departementsstrukturen og i ansvarsfordelingen mellom departementene<ul class="tocSubUl"><li>Vedlegg<ul class="tocSubUl"><li>Utenriksdepartementet</li><li>Kommunal- og moderniseringsdepartementet</li><li>Justis- og beredskapsdepartementet</li><li>Barne- og familiedepartementet</li><li>Kulturdepartementet</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2019-05-03-560" id="dokument"><h1>Endringer i departementsstrukturen og i ansvarsfordelingen mellom departementene</h1><ul class="defaultList"><li data-li-identifier="1." data-name="1."><article class="listArticle" id="punkt-1"><article class="legalP" id="punkt-1-ledd-1">Utenriksdepartementet ledes av to konstitusjonelt ansvarlige statsråder.</article><article class="legalP" id="punkt-1-ledd-2">Statsråd Ulstein har ansvaret for det utviklingspolitiske arbeidet utenfor OSSE-området, Midtøsten, Nord-Afrika og Afghanistan, utviklingssamarbeidet med FN-systemet, Verdensbanken, de regionale utviklingsbankene og øvrige globale fond og programmer samt etatsstyringen av Norad, Norec og Norfund.</article><article class="legalP" id="punkt-1-ledd-3">Utenriksminister Søreide har ansvaret for alle andre ansvarsområder som hører under Utenriksdepartementet. Utenriksminister Søreide har også det administrative ansvaret for Utenriksdepartementet, herunder lønns- og driftsbudsjettet for hele departementet.</article></article></li><li data-li-identifier="2." data-name="2."><article class="listArticle" id="punkt-2"><article class="legalP" id="punkt-2-ledd-1">Kommunal- og moderniseringsdepartementet ledes av to konstitusjonelt ansvarlige statsråder.</article><article class="legalP" id="punkt-2-ledd-2">Kommunal- og moderniseringsdepartementet overtar ansvaret for arbeidet med elektronisk kommunikasjon fra Samferdselsdepartementet og ansvaret for IKT-relaterte oppgaver fra Nærings- og fiskeridepartementet.</article><article class="legalP" id="punkt-2-ledd-3">Statsråd Astrup har ansvaret for IT-politikk, elektronisk kommunikasjon og personvern i Kommunal- og moderniseringsdepartementet. Ansvaret for samordning av regjeringens IT-politikk innebærer å identifisere sektorovergripende utfordringer og å initiere, koordinere og følge opp tverrgående tiltak. Ansvaret omfatter også samordning av digitaliseringen i offentlig sektor. Statsråd Astrup har også et særskilt ansvar for å arbeide for en styrket og mer helhetlig tilnærming til informasjonssikkerhet i statsforvaltningen. Statsråd Astrup har ansvaret for Kommunal- og moderniseringsdepartementets etatsstyring av Direktoratet for forvaltning og IKT (Difi), Nasjonal kommunikasjonsmyndighet (Nkom) og Datatilsynet. Statsråd Astrup har videre etatsstyringsansvaret for Personvernnemnda.</article><article class="legalP" id="punkt-2-ledd-4">Statsråd Mæland har ansvaret for alle andre ansvarsområder som hører under Kommunal- og moderniseringsdepartementet. Statsråd Mæland har også det administrative ansvaret for Kommunal- og moderniseringsdepartementet, herunder ansvaret for lønns- og driftsbudsjettet for hele departementet.</article></article></li><li data-li-identifier="3." data-name="3."><article class="listArticle" id="punkt-3"><article class="legalP" id="punkt-3-ledd-1">Justis- og beredskapsdepartementet ledes av to konstitusjonelt ansvarlige statsråder.</article><article class="legalP" id="punkt-3-ledd-2">Justis- og beredskapsdepartementet overtar ansvaret for sikkerhetsloven og det administrative ansvaret for Nasjonal sikkerhetsmyndighet (NSM) fra Forsvarsdepartementet.</article><article class="legalP" id="punkt-3-ledd-3">Statsråd Tybring-Gjedde har ansvaret for departementets saker knyttet til polarområdene (Arktis med Svalbard og Antarktis). Statsråd Tybring-Gjedde har også ansvaret for departementets oppgaver knyttet til etatsstyringen av Sysselmannen på Svalbard, men likevel slik at sysselmannens funksjon som politimester tilligger statsråd Kallmyrs ansvarsområde. Statsråd Tybring-Gjedde har et særlig ansvar for koordineringen av regjeringens svalbardpolitikk og sentraladministrasjonens behandling av polarsaker. Statsråd Tybring-Gjedde er ansvarlig for utarbeidelsen av Svalbardbudsjettet og er regjeringens kontaktpunkt overfor Longyearbyen lokalstyre.</article><article class="legalP" id="punkt-3-ledd-4">Statsråd Tybring-Gjedde har ansvaret for samfunnssikkerhet i sivil sektor på nasjonalt nivå, Justis- og beredskapsdepartementets samordningsrolle innen samfunnssikkerhet og for digital sikkerhet i sivil sektor, forebyggende sikkerhet i sivil sektor, den offentlig organiserte redningstjenesten, nød- og beredskapskommunikasjon og redningshelikoptertjenesten.</article><article class="legalP" id="punkt-3-ledd-5">Statsråd Kallmyr har ansvaret for forebyggende nasjonal sikkerhet som er direkte knyttet til ansvarsområder som tilligger Politiets sikkerhetstjeneste (PST), politiet og Riksadvokaten, herunder etterforskning og påtale mv.</article><article class="legalP" id="punkt-3-ledd-6">Statsråd Tybring-Gjedde har etatsstyringsansvaret for følgende underlagte virksomheter: Direktoratet for samfunnssikkerhet og beredskap, Hovedredningssentralene, Sivil klareringsmyndighet og NSM.</article><article class="legalP" id="punkt-3-ledd-7">Etatsstyringsansvaret for Justis- og beredskapsdepartementets øvrige underlagte og tilknyttede virksomheter tilligger statsråd Kallmyr.</article><article class="legalP" id="punkt-3-ledd-8">Statsråd Kallmyr og statsråd Tybring-Gjedde har ansvaret for departementets samlede beredskap og krisehåndteringen i justissektoren. Ansvarsplasseringen ved krisehåndtering følger den samme ansvarsdelingen som ellers gjelder mellom statsråd Kallmyr og statsråd Tybring-Gjedde. Dersom håndteringen krever involvering av kapasiteter som til daglig er underlagt begge statsrådene, er hovedansvarlig statsråd for håndtering av krisen den som er konstitusjonelt ansvarlig for den delen av sektoren som leder håndteringen. Det konstitusjonelle ansvaret endres ikke ved utpeking av hovedansvarlig statsråd.</article><article class="legalP" id="punkt-3-ledd-9">Beslutning om tiltak beskrevet i Nasjonalt beredskapssystem er fordelt mellom statsråd Kallmyr og statsråd Tybring-Gjedde. Ved anmodninger om bistand fra Forsvaret utøver statsråd Kallmyr alminnelig styringsrett i Justis- og beredskapsdepartementet.</article><article class="legalP" id="punkt-3-ledd-10">For alle andre ansvarsområder som hører under Justis- og beredskapsdepartementet har statsråd Kallmyr ansvaret. Statsråd Kallmyr har også det administrative ansvaret for Justis- og beredskapsdepartementet, herunder ansvaret for lønns- og driftsbudsjettet for hele departementet.</article></article></li><li data-li-identifier="4." data-name="4."><article class="listArticle" id="punkt-4"><article class="legalP" id="punkt-4-ledd-1">Kongens myndighet etter sikkerhetsloven § 7-5 til å fastsette forbudsområder og adgangsforbud av hensyn til forsvar, sikkerhet og beredskap delegeres til Forsvarsdepartementet.</article></article></li><li data-li-identifier="5." data-name="5."><article class="listArticle" id="punkt-5"><article class="legalP" id="punkt-5-ledd-1">Barne- og likestillingsdepartementets navn endres til Barne- og familiedepartementet.</article></article></li><li data-li-identifier="6." data-name="6."><article class="listArticle" id="punkt-6"><article class="legalP" id="punkt-6-ledd-1">Barne- og familiedepartementet overtar ansvaret for tro- og livssynsområdet fra Kulturdepartementet.</article></article></li><li data-li-identifier="7." data-name="7."><article class="listArticle" id="punkt-7"><article class="legalP" id="punkt-7-ledd-1">Kulturdepartementet overtar ansvaret for arbeidet med likestillings- og diskrimineringsspørsmål fra Barne- og familiedepartementet.</article></article></li><li data-li-identifier="8." data-name="8."><article class="listArticle" id="punkt-8"><article class="legalP" id="punkt-8-ledd-1">Ved endringene har departementene, og statsrådene i de departementene som har to statsråder, forvaltningsanvar for lover i samsvar med vedlagte forslag.</article></article></li><li data-li-identifier="9." data-name="9."><article class="listArticle" id="punkt-9"><article class="legalP" id="punkt-9-ledd-1">Delegering til departementene til å foreta endringer i forskrifter, instrukser mv. som er en nødvendig følge av endringene.</article></article></li><li data-li-identifier="10." data-name="10."><article class="listArticle" id="punkt-10"><article class="legalP" id="punkt-10-ledd-1">Alle endringene ovenfor trer i kraft 3. mai 2019 kl. 1200.</article></article></li></ul><section class="section" id="kapittel-1" data-lovdata-URL="LTI/forskrift/2019-05-03-560/KAPITTEL_1"><h2>Vedlegg</h2><section class="section" id="kapittel-1-kapittel-1" data-lovdata-URL="LTI/forskrift/2019-05-03-560/KAPITTEL_1-1"><h3>Utenriksdepartementet</h3><article class="defaultP"><i>Oversikt over lover statsråd Dag Inge Ulstein har forvaltningsansvar for etter endringene:</i><ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-1-punkt-1"><article class="legalP" id="kapittel-1-kapittel-1-punkt-1-ledd-1">Lov 9. mai 1997 nr. 26 om Statens investeringsfond for næringsvirksomhet i utviklingsland (Norfundloven)</article></article></li></ul></article> <article class="defaultP" margin-top="true"><i>Oversikt over lover utenriksminster Ine Eriksen Søreide har forvaltningsansvar for etter endringene:</i><ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-1-punkt-2"><article class="legalP" id="kapittel-1-kapittel-1-punkt-2-ledd-1">Alle øvrige lover under Utenriksdepartementet.</article></article></li></ul></article></section><section class="section" id="kapittel-1-kapittel-2" data-lovdata-URL="LTI/forskrift/2019-05-03-560/KAPITTEL_1-2"><h3>Kommunal- og moderniseringsdepartementet</h3><article class="defaultP"><i>Oversikt over lover statsråd Nikolai Eivindssøn Astup har forvaltningsansvar for etter endringene:</i><ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-2-punkt-1"><article class="legalP" id="kapittel-1-kapittel-2-punkt-1-ledd-1">Lov 14. juni 1884 nr. 3 om beskyttelse av undersjøiske kabler og rørledninger utenfor sjøterritoriet (lov om undersjøiske kabler)</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-2"><article class="legalP" id="kapittel-1-kapittel-2-punkt-2-ledd-1">Lov 23. mai 2003 nr. 35 om visse sider av elektronisk handel og andre informasjonssamfunnstjenester (ehandelsloven)</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-3"><article class="legalP" id="kapittel-1-kapittel-2-punkt-3-ledd-1">Lov 4. juli 2003 nr. 83 om elektronisk kommunikasjon (ekomloven)</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-4"><article class="legalP" id="kapittel-1-kapittel-2-punkt-4-ledd-1">Lov 15. juni 2018 nr. 44 om gjennomføring av EUs forordning om elektronisk identifikasjon og tillitstjenester for elektroniske transaksjoner i det indre marked (lov om elektroniske tillitstjenester)</article></article></li></ul></article> <article class="defaultP" margin-top="true"><i>Oversikt over lover statsråd Monica Mæland har forvaltningsansvar for etter endringene:</i><ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-2-punkt-5"><article class="legalP" id="kapittel-1-kapittel-2-punkt-5-ledd-1">Alle øvrige lover under Kommunal- og moderniseringsdepartementet.</article></article></li></ul></article></section><section class="section" id="kapittel-1-kapittel-3" data-lovdata-URL="LTI/forskrift/2019-05-03-560/KAPITTEL_1-3"><h3>Justis- og beredskapsdepartementet</h3><article class="defaultP"><i>Oversikt over lover statsråd Ingvil Smines Tybring-Gjedde har forvaltningsansvar for etter endringene:</i><ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-3-punkt-1"><article class="legalP" id="kapittel-1-kapittel-3-punkt-1-ledd-1">Lov 17. juli 1925 nr. 11 om Svalbard (Svalbardloven)</article></article></li><li data-li-identifier="-" data-name="-"><article class="listArticle" id="kapittel-1-kapittel-3-punkt-2"><article class="legalP" id="kapittel-1-kapittel-3-punkt-2-ledd-1">Lov 24. mai 1929 nr. 4 om tilsyn med elektriske anlegg og elektrisk utstyr (el-tilsynsloven)</article></article></li><li data-li-identifier="-" data-name="-"><article class="listArticle" id="kapittel-1-kapittel-3-punkt-3"><article class="legalP" id="kapittel-1-kapittel-3-punkt-3-ledd-1">Lov 27. februar 1930 nr. 2 om Jan Mayen</article></article></li><li data-li-identifier="-" data-name="-"><article class="listArticle" id="kapittel-1-kapittel-3-punkt-4"><article class="legalP" id="kapittel-1-kapittel-3-punkt-4-ledd-1">Lov 27. februar nr. 3<sup class="footnotereference" data-footnotereferencevalue="1" data-unique-footnote-counter="1">1</sup> om Bouvet-øya, Peter I's øy og Dronning Mauds Land m.m. (bilandsloven)</article></article></li><li data-li-identifier="-" data-name="-"><article class="listArticle" id="kapittel-1-kapittel-3-punkt-5"><article class="legalP" id="kapittel-1-kapittel-3-punkt-5-ledd-1">Lov 21. mai 1971 nr. 47 om brannfarlige varer samt væsker og gasser under trykk (brannfarligvareloven) (gjelder bare for Svalbard)</article></article></li><li data-li-identifier="-" data-name="-"><article class="listArticle" id="kapittel-1-kapittel-3-punkt-6"><article class="legalP" id="kapittel-1-kapittel-3-punkt-6-ledd-1">Lov 14. juni 1974 nr. 39 om eksplosive varer (gjelder bare for Svalbard)</article></article></li><li data-li-identifier="-" data-name="-"><article class="listArticle" id="kapittel-1-kapittel-3-punkt-7"><article class="legalP" id="kapittel-1-kapittel-3-punkt-7-ledd-1">Lov 11. juni 1976 nr. 79 om kontroll med produkter og forbrukertjenester (produktkontrolloven)</article></article></li><li data-li-identifier="-" data-name="-"><article class="listArticle" id="kapittel-1-kapittel-3-punkt-8"><article class="legalP" id="kapittel-1-kapittel-3-punkt-8-ledd-1">Lov 14. juni 2002 nr. 20 om vern mot brann, eksplosjon og ulykker med farlig stoff og om brannvesenets redningsoppgaver (brann- og eksplosjonsvernloven)</article></article></li><li data-li-identifier="-" data-name="-"><article class="listArticle" id="kapittel-1-kapittel-3-punkt-9"><article class="legalP" id="kapittel-1-kapittel-3-punkt-9-ledd-1">Lov 25. juni 2010 nr. 45 om kommunal beredskapsplikt, sivile beskyttelsestiltak og Sivilforsvaret (sivilbeskyttelsesloven)</article></article></li><li data-li-identifier="-" data-name="-"><article class="listArticle" id="kapittel-1-kapittel-3-punkt-10"><article class="legalP" id="kapittel-1-kapittel-3-punkt-10-ledd-1">Lov 1. juni 2018 nr. 24 om nasjonal sikkerhet (sikkerhetsloven)</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Skal være lov 27. februar 1930 nr. 3, Lovtidend-redaksjonens anm.</article></footer> <article class="defaultP" margin-top="true"><i>Oversikt over lover statsråd Jøran André Smedal Kallmyr har forvaltningsansvar for etter endringene:</i><ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-3-punkt-11"><article class="legalP" id="kapittel-1-kapittel-3-punkt-11-ledd-1">Alle øvrige lover under Justis- og beredskapsdepartementet.</article></article></li></ul></article></section><section class="section" id="kapittel-1-kapittel-4" data-lovdata-URL="LTI/forskrift/2019-05-03-560/KAPITTEL_1-4"><h3>Barne- og familiedepartementet</h3><article class="defaultP"><i>Oversikt over lover statsråd Ropstad har forvaltningsansvar for etter endringene:</i><ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-4-punkt-1"><article class="legalP" id="kapittel-1-kapittel-4-punkt-1-ledd-1">Lov 30. juni 1955 nr. 20 om når norsk tenestemakt kan halda brudvigjing i utlandet og utenlandsk tenestemakt i Noreg</article></article></li><li data-li-identifier="-" data-name="-"><article class="listArticle" id="kapittel-1-kapittel-4-punkt-2"><article class="legalP" id="kapittel-1-kapittel-4-punkt-2-ledd-1">Lov 13. juni 1969 nr. 25 om trudomssamfunn og ymist anna</article></article></li><li data-li-identifier="-" data-name="-"><article class="listArticle" id="kapittel-1-kapittel-4-punkt-3"><article class="legalP" id="kapittel-1-kapittel-4-punkt-3-ledd-1">Lov 2. juni 1978 nr. 38 om anerkjennelse av utenlandske skilsmisser og separasjoner (lov om utenlandske skilsmisser)</article></article></li><li data-li-identifier="-" data-name="-"><article class="listArticle" id="kapittel-1-kapittel-4-punkt-4"><article class="legalP" id="kapittel-1-kapittel-4-punkt-4-ledd-1">Lov 6. mars 1981 nr. 5 om barneombud (barneombudsloven)</article></article></li><li data-li-identifier="-" data-name="-"><article class="listArticle" id="kapittel-1-kapittel-4-punkt-5"><article class="legalP" id="kapittel-1-kapittel-4-punkt-5-ledd-1">Lov 8. april 1981 nr. 7 om barn og foreldre (barnelova)</article></article></li><li data-li-identifier="-" data-name="-"><article class="listArticle" id="kapittel-1-kapittel-4-punkt-6"><article class="legalP" id="kapittel-1-kapittel-4-punkt-6-ledd-1">Lov 12. juni 1981 nr. 64 om tilskott til livssynssamfunn</article></article></li><li data-li-identifier="-" data-name="-"><article class="listArticle" id="kapittel-1-kapittel-4-punkt-7"><article class="legalP" id="kapittel-1-kapittel-4-punkt-7-ledd-1">Lov 18. desember 1981 nr. 90 om merking av forbruksvarer mv. (forbrukermerkeloven)</article></article></li><li data-li-identifier="-" data-name="-"><article class="listArticle" id="kapittel-1-kapittel-4-punkt-8"><article class="legalP" id="kapittel-1-kapittel-4-punkt-8-ledd-1">Lov 17. juli 1992 nr. 99 om frivillig og tvungen gjeldsordning for privatpersoner (gjeldsordningsloven)</article></article></li><li data-li-identifier="-" data-name="-"><article class="listArticle" id="kapittel-1-kapittel-4-punkt-9"><article class="legalP" id="kapittel-1-kapittel-4-punkt-9-ledd-1">Lov 17. juli 1992 nr. 100 om barneverntjenester (barnevernloven)</article></article></li><li data-li-identifier="-" data-name="-"><article class="listArticle" id="kapittel-1-kapittel-4-punkt-10"><article class="legalP" id="kapittel-1-kapittel-4-punkt-10-ledd-1">Lov 24. februar 1995 nr. 12 om helligdager og helligdagsfred (helligdagsfredloven)</article></article></li><li data-li-identifier="-" data-name="-"><article class="listArticle" id="kapittel-1-kapittel-4-punkt-11"><article class="legalP" id="kapittel-1-kapittel-4-punkt-11-ledd-1">Lov 7. juni 1996 nr. 31 om Den norske kirke (kirkeloven)</article></article></li><li data-li-identifier="-" data-name="-"><article class="listArticle" id="kapittel-1-kapittel-4-punkt-12"><article class="legalP" id="kapittel-1-kapittel-4-punkt-12-ledd-1">Lov 7. juni 1996 nr. 32 om gravplasser, kremasjon og gravferd (gravferdsloven)</article></article></li><li data-li-identifier="-" data-name="-"><article class="listArticle" id="kapittel-1-kapittel-4-punkt-13"><article class="legalP" id="kapittel-1-kapittel-4-punkt-13-ledd-1">Lov 7. juni 1996 nr. 33 om Opplysningsvesenets fond</article></article></li><li data-li-identifier="-" data-name="-"><article class="listArticle" id="kapittel-1-kapittel-4-punkt-14"><article class="legalP" id="kapittel-1-kapittel-4-punkt-14-ledd-1">Lov 28. februar 1997 nr. 19 om folketrygd (folketrygdloven), kapittel 14 Ytelser ved svangerskap, fødsel og adopsjon</article></article></li><li data-li-identifier="-" data-name="-"><article class="listArticle" id="kapittel-1-kapittel-4-punkt-15"><article class="legalP" id="kapittel-1-kapittel-4-punkt-15-ledd-1">Lov 19. juni 1997 nr. 62 om familievernkontorer (familievernkontorloven)</article></article></li><li data-li-identifier="-" data-name="-"><article class="listArticle" id="kapittel-1-kapittel-4-punkt-16"><article class="legalP" id="kapittel-1-kapittel-4-punkt-16-ledd-1">Lov 4. juli 1997 nr. 47<sup class="footnotereference" data-footnotereferencevalue="1" data-unique-footnote-counter="1">1</sup> om ekteskap (ekteskapsloven)</article></article></li><li data-li-identifier="-" data-name="-"><article class="listArticle" id="kapittel-1-kapittel-4-punkt-17"><article class="legalP" id="kapittel-1-kapittel-4-punkt-17-ledd-1">Lov 26. juni 1998 nr. 41 om kontantstøtte til småbarnsforeldre (kontantstøtteloven)</article></article></li><li data-li-identifier="-" data-name="-"><article class="listArticle" id="kapittel-1-kapittel-4-punkt-18"><article class="legalP" id="kapittel-1-kapittel-4-punkt-18-ledd-1">Lov 8. mars 2002 nr. 4 om barnetrygd (barnetrygdloven)</article></article></li><li data-li-identifier="-" data-name="-"><article class="listArticle" id="kapittel-1-kapittel-4-punkt-19"><article class="legalP" id="kapittel-1-kapittel-4-punkt-19-ledd-1">Lov 9. januar 2009 nr. 2 om kontroll med markedsføring og avtalevilkår mv. (markedsføringsloven)</article></article></li><li data-li-identifier="-" data-name="-"><article class="listArticle" id="kapittel-1-kapittel-4-punkt-20"><article class="legalP" id="kapittel-1-kapittel-4-punkt-20-ledd-1">Lov 19. juni 2009 nr. 44 om kommunale krisesentertilbod (krisesenterlova)</article></article></li><li data-li-identifier="-" data-name="-"><article class="listArticle" id="kapittel-1-kapittel-4-punkt-21"><article class="legalP" id="kapittel-1-kapittel-4-punkt-21-ledd-1">Lov 25. mai 2012 nr. 27 om avtaler om deltidsbruksrett og langtidsferieprodukter mv. (tidpartsloven)</article></article></li><li data-li-identifier="-" data-name="-"><article class="listArticle" id="kapittel-1-kapittel-4-punkt-22"><article class="legalP" id="kapittel-1-kapittel-4-punkt-22-ledd-1">Lov 20. juni 2014 nr. 27 om opplysningsplikt og angrerett ved fjernsalg og salg utenom faste forretningslokaler (angrerettloven)</article></article></li><li data-li-identifier="-" data-name="-"><article class="listArticle" id="kapittel-1-kapittel-4-punkt-23"><article class="legalP" id="kapittel-1-kapittel-4-punkt-23-ledd-1">Lov 4. september 2015 nr. 85 om gjennomføring av konvensjon 19. oktober 1996 om jurisdiksjon, lovvalg, anerkjennelse, fullbyrdelse og samarbeid vedrørende foreldremyndighet og tiltak for beskyttelse av barn (lov om Haagkonvensjonen 1996)</article></article></li><li data-li-identifier="-" data-name="-"><article class="listArticle" id="kapittel-1-kapittel-4-punkt-24"><article class="legalP" id="kapittel-1-kapittel-4-punkt-24-ledd-1">Lov 17. juni 2016 nr. 29 om godkjenning av klageorganer for forbrukersaker</article></article></li><li data-li-identifier="-" data-name="-"><article class="listArticle" id="kapittel-1-kapittel-4-punkt-25"><article class="legalP" id="kapittel-1-kapittel-4-punkt-25-ledd-1">Lov 17. februar 2017 nr. 7 om Forbrukerklageutvalget (forbrukerklageloven)</article></article></li><li data-li-identifier="-" data-name="-"><article class="listArticle" id="kapittel-1-kapittel-4-punkt-26"><article class="legalP" id="kapittel-1-kapittel-4-punkt-26-ledd-1">Lov 16. juni 2017 nr. 47 om gjeldsinformasjon ved kredittvurdering av privatpersoner (gjeldsinformasjonsloven)</article></article></li><li data-li-identifier="-" data-name="-"><article class="listArticle" id="kapittel-1-kapittel-4-punkt-27"><article class="legalP" id="kapittel-1-kapittel-4-punkt-27-ledd-1">Lov 16. juni 2017 nr. 48 om adopsjon (adopsjonsloven)</article></article></li><li data-li-identifier="-" data-name="-"><article class="listArticle" id="kapittel-1-kapittel-4-punkt-28"><article class="legalP" id="kapittel-1-kapittel-4-punkt-28-ledd-1">Lov 15. juni 2018 nr. 32 om pakkereiser og reisegaranti mv. (pakkereiseloven)</article></article></li></ul></article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Skal være lov 4. juli 1991 nr. 47, Lovtidend-redaksjonens anm.</article></footer></section><section class="section" id="kapittel-1-kapittel-5" data-lovdata-URL="LTI/forskrift/2019-05-03-560/KAPITTEL_1-5"><h3>Kulturdepartementet</h3><article class="defaultP"><i>Oversikt over lover statsråd Trine Skei Grande har forvaltningsansvar for etter endringene:</i><ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-5-punkt-1"><article class="legalP" id="kapittel-1-kapittel-5-punkt-1-ledd-1">Lov 4. november 1948 nr. 1 om avgift på omsetning av billedkunst m.m. (kunstavgiftsloven)</article></article></li><li data-li-identifier="-" data-name="-"><article class="listArticle" id="kapittel-1-kapittel-5-punkt-2"><article class="legalP" id="kapittel-1-kapittel-5-punkt-2-ledd-1">Lov 13. desember 1948 nr. 5 om Riksteatret (riksteaterlova)</article></article></li><li data-li-identifier="-" data-name="-"><article class="listArticle" id="kapittel-1-kapittel-5-punkt-3"><article class="legalP" id="kapittel-1-kapittel-5-punkt-3-ledd-1">Lov 14. desember 1956 nr. 4 om avgift på offentlig framføring av utøvende kunstneres prestasjoner m.v. (lov om avgift til fond for utøvende kunstnere)</article></article></li><li data-li-identifier="-" data-name="-"><article class="listArticle" id="kapittel-1-kapittel-5-punkt-4"><article class="legalP" id="kapittel-1-kapittel-5-punkt-4-ledd-1">Lov 23. oktober 1959 nr. 3 om oreigning av fast eigedom (oreigningslova) for så vidt gjelder grunn til formål som nevnt i: <ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-5-punkt-4-ledd-1-punkt-1"><article class="legalP" id="kapittel-1-kapittel-5-punkt-4-ledd-1-punkt-1-ledd-1">§ 2 nr. 4, 5, 34, 38 og 39</article></article></li></ul></article></article></li><li data-li-identifier="-" data-name="-"><article class="listArticle" id="kapittel-1-kapittel-5-punkt-5"><article class="legalP" id="kapittel-1-kapittel-5-punkt-5-ledd-1">Lov 9. april 1965 nr. 1 om avgift til Det norske komponistfond</article></article></li><li data-li-identifier="-" data-name="-"><article class="listArticle" id="kapittel-1-kapittel-5-punkt-6"><article class="legalP" id="kapittel-1-kapittel-5-punkt-6-ledd-1">Lov 9. juni 1978 nr. 50 om kulturminner (kulturminneloven), jf. forskrift 9. februar 1979 nr. 8785 om faglig ansvarsfordeling mv. etter kulturminneloven § 1 nr. 5 og § 12 nr. 3: <ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-5-punkt-6-ledd-1-punkt-1"><article class="legalP" id="kapittel-1-kapittel-5-punkt-6-ledd-1-punkt-1-ledd-1">§ 23 første ledd</article></article></li><li data-li-identifier="-" data-name="-"><article class="listArticle" id="kapittel-1-kapittel-5-punkt-6-ledd-1-punkt-2"><article class="legalP" id="kapittel-1-kapittel-5-punkt-6-ledd-1-punkt-2-ledd-1">§ 23a til § 23f</article></article></li></ul></article></article></li><li data-li-identifier="-" data-name="-"><article class="listArticle" id="kapittel-1-kapittel-5-punkt-7"><article class="legalP" id="kapittel-1-kapittel-5-punkt-7-ledd-1">Lov 11. april 1980 nr. 5 om målbruk i offentleg teneste (mållova)</article></article></li><li data-li-identifier="-" data-name="-"><article class="listArticle" id="kapittel-1-kapittel-5-punkt-8"><article class="legalP" id="kapittel-1-kapittel-5-punkt-8-ledd-1">Lov 20. desember 1985 nr. 108 om folkebibliotek (folkebibliotekloven)</article></article></li><li data-li-identifier="-" data-name="-"><article class="listArticle" id="kapittel-1-kapittel-5-punkt-9"><article class="legalP" id="kapittel-1-kapittel-5-punkt-9-ledd-1">Lov 15. mai 1987 nr. 21 om film og videogram (film- og videogramlova)</article></article></li><li data-li-identifier="-" data-name="-"><article class="listArticle" id="kapittel-1-kapittel-5-punkt-10"><article class="legalP" id="kapittel-1-kapittel-5-punkt-10-ledd-1">Lov 29. mai 1987 nr. 23 om bibliotekvederlag (bibliotekvederlagsloven)</article></article></li><li data-li-identifier="-" data-name="-"><article class="listArticle" id="kapittel-1-kapittel-5-punkt-11"><article class="legalP" id="kapittel-1-kapittel-5-punkt-11-ledd-1">Lov 9. juni 1989 nr. 32 om avleveringsplikt for allment tilgjengelege dokument (pliktavleveringslova)</article></article></li><li data-li-identifier="-" data-name="-"><article class="listArticle" id="kapittel-1-kapittel-5-punkt-12"><article class="legalP" id="kapittel-1-kapittel-5-punkt-12-ledd-1">Lov 18. mai 1990 nr. 11 om stadnamn (stadnamnlova)</article></article></li><li data-li-identifier="-" data-name="-"><article class="listArticle" id="kapittel-1-kapittel-5-punkt-13"><article class="legalP" id="kapittel-1-kapittel-5-punkt-13-ledd-1">Lov 28. august 1992 nr. 103 om pengespill m.v. (pengespilloven)</article></article></li><li data-li-identifier="-" data-name="-"><article class="listArticle" id="kapittel-1-kapittel-5-punkt-14"><article class="legalP" id="kapittel-1-kapittel-5-punkt-14-ledd-1">Lov 4. desember 1992 nr. 126 om arkiv (arkivlova)</article></article></li><li data-li-identifier="-" data-name="-"><article class="listArticle" id="kapittel-1-kapittel-5-punkt-15"><article class="legalP" id="kapittel-1-kapittel-5-punkt-15-ledd-1">Lov 4. desember 1992 nr. 127 om kringkasting og audiovisuelle bestillingstjenester (kringkastingsloven)</article></article></li><li data-li-identifier="-" data-name="-"><article class="listArticle" id="kapittel-1-kapittel-5-punkt-16"><article class="legalP" id="kapittel-1-kapittel-5-punkt-16-ledd-1">Lov 28. mai 1993 nr. 52 om vederlag for visning av billedkunst og kunsthåndverk m.v. (lov om vederlag for kunstvisning)</article></article></li><li data-li-identifier="-" data-name="-"><article class="listArticle" id="kapittel-1-kapittel-5-punkt-17"><article class="legalP" id="kapittel-1-kapittel-5-punkt-17-ledd-1">Lov 24. februar 1995 nr. 11 om lotterier m.v. (lotteriloven)</article></article></li><li data-li-identifier="-" data-name="-"><article class="listArticle" id="kapittel-1-kapittel-5-punkt-18"><article class="legalP" id="kapittel-1-kapittel-5-punkt-18-ledd-1">Lov 15. juni 2001 nr. 73 om organisert kampaktivitet som tillater knockout (knockoutloven)</article></article></li><li data-li-identifier="-" data-name="-"><article class="listArticle" id="kapittel-1-kapittel-5-punkt-19"><article class="legalP" id="kapittel-1-kapittel-5-punkt-19-ledd-1">Lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven) for så vidt gjelder: <ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-5-punkt-19-ledd-1-punkt-1"><article class="legalP" id="kapittel-1-kapittel-5-punkt-19-ledd-1-punkt-1-ledd-1">Kapittel 13. Vern mot diskriminering</article></article></li></ul></article></article></li><li data-li-identifier="-" data-name="-"><article class="listArticle" id="kapittel-1-kapittel-5-punkt-20"><article class="legalP" id="kapittel-1-kapittel-5-punkt-20-ledd-1">Lov 29. juni 2007 nr. 86 om forbud mot prispåslag ved videresalg av billetter til kultur- og idrettsarrangemneter (svartebørsloven)</article></article></li><li data-li-identifier="-" data-name="-"><article class="listArticle" id="kapittel-1-kapittel-5-punkt-21"><article class="legalP" id="kapittel-1-kapittel-5-punkt-21-ledd-1">Lov 29. juni 2007 nr. 88 om register for frivillig virksomhet (frivillighetsregisterloven)</article></article></li><li data-li-identifier="-" data-name="-"><article class="listArticle" id="kapittel-1-kapittel-5-punkt-22"><article class="legalP" id="kapittel-1-kapittel-5-punkt-22-ledd-1">Lov 29. juni 2007 nr. 89 om offentlege styresmakters ansvar for kulturverksemd (kulturlova)</article></article></li><li data-li-identifier="-" data-name="-"><article class="listArticle" id="kapittel-1-kapittel-5-punkt-23"><article class="legalP" id="kapittel-1-kapittel-5-punkt-23-ledd-1">Lov 13. juni 2008 nr. 41 om redaksjonell fridom i media (mediefridomslova)</article></article></li><li data-li-identifier="-" data-name="-"><article class="listArticle" id="kapittel-1-kapittel-5-punkt-24"><article class="legalP" id="kapittel-1-kapittel-5-punkt-24-ledd-1">Lov 7. juni 2013 nr. 31 om Norsk kulturråd (kulturrådsloven)</article></article></li><li data-li-identifier="-" data-name="-"><article class="listArticle" id="kapittel-1-kapittel-5-punkt-25"><article class="legalP" id="kapittel-1-kapittel-5-punkt-25-ledd-1">Lov 6. februar 2015 nr. 7 om beskyttelse av mindreårige mot skadelige bildeprogram mv. (bildeprogramloven)</article></article></li><li data-li-identifier="-" data-name="-"><article class="listArticle" id="kapittel-1-kapittel-5-punkt-26"><article class="legalP" id="kapittel-1-kapittel-5-punkt-26-ledd-1">Lov 17. juni 2016 nr. 64 om åpenhet om eierskap i medier</article></article></li><li data-li-identifier="-" data-name="-"><article class="listArticle" id="kapittel-1-kapittel-5-punkt-27"><article class="legalP" id="kapittel-1-kapittel-5-punkt-27-ledd-1">Lov 16. juni 2017 nr. 50 om Likestillings- og diskrimineringsombudet og Diskrimineringsnemnda (diskrimineringsombudsloven)</article></article></li><li data-li-identifier="-" data-name="-"><article class="listArticle" id="kapittel-1-kapittel-5-punkt-28"><article class="legalP" id="kapittel-1-kapittel-5-punkt-28-ledd-1">Lov 16. juni 2017 nr. 51 om likestilling og forbud mot diskriminering (likestillings- og diskrimineringsloven)</article></article></li><li data-li-identifier="-" data-name="-"><article class="listArticle" id="kapittel-1-kapittel-5-punkt-29"><article class="legalP" id="kapittel-1-kapittel-5-punkt-29-ledd-1">Lov 15. juni 2018 nr. 40 om opphavsrett til åndsverk mv. (åndsverkloven).</article></article></li></ul></article></section></section></main></body></html>