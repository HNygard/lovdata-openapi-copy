<!DOCTYPE html><html lang="no"><head><title>Forskrift om fastsetting av myndighet mv. etter kulturminneloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-02-15-127</dd><dt class="dokid">DokumentID</dt><dd class="dokid">LTI/forskrift/2019-02-15-127</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>forskrift/1979-02-09-8785</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1978-06-09-50/§28</li><li>lov/1967-02-10/§28</li></ul></dd><dt class="dateOfPublication">Kunngjort</dt><dd class="dateOfPublication">2019-02-18 14:30</dd><dt class="journalNumber">Journalnummer</dt><dd class="journalNumber">2019-0108</dd><dt class="titleShort">Korttittel</dt><dd class="titleShort">Forskrift om fastsetting av myndighet mv. etter kulturminneloven</dd><dt class="title">Tittel</dt><dd class="title">Forskrift om fastsetting av myndighet mv. etter kulturminneloven</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 15. februar 2019 med hjemmel i lov 9. juni 1978 nr. 50 om kulturminner § 28 og lov 10. februar 1967 om behandlingsmåten i forvaltningssaker (forvaltningsloven) § 28 fjerde ledd. Fremmet av Klima- og miljødepartementet.</dd><dt class="refid">RefID</dt><dd class="refid">forskrift/2019-02-15-127</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fastsetting av myndighet mv. etter kulturminneloven<ul class="tocSubUl"><li>§ 1. Definisjoner</li><li>§ 2. Riksantikvarens myndighet</li><li>§ 3. Fylkeskommunens myndighet</li><li>§ 4. Sametingets myndighet</li><li>§ 5. Universitetsmuseenes myndighet</li><li>§ 6. Sjøfartsmuseenes myndighet</li><li>§ 7. Underretningsplikt mv.</li><li>§ 8. Tilråding, prosjektplan og budsjett</li><li>§ 9. Gjennomføring av arkeologiske utgravinger mv.</li><li>§ 10. Særskilte registreringsoppgaver mv.</li><li>§ 11. Forskningsinititerte granskinger og sikringstiltak</li><li>§ 12. Statens eiendomsrett til løse kulturminner og skipsfunn</li><li>§ 13. Klage</li><li>§ 14. Avgjørelsesmyndighet</li><li>§ 15. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2019-02-15-127" id="dokument"><h1>Forskrift om fastsetting av myndighet mv. etter kulturminneloven</h1><article class="legalArticle" data-lovdata-URL="LTI/forskrift/2019-02-15-127/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Definisjoner</span></h2><article class="legalP" id="paragraf-1-ledd-1">I forskriften menes med<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1"><i>universitetsmuseene:</i> <ul class="defaultList"><li><article class="listArticle" id="paragraf-1-ledd-1-punkt-1-ledd-1-punkt-1"><article class="legalP" id="paragraf-1-ledd-1-punkt-1-ledd-1-punkt-1-ledd-1">Arkeologisk museum, Universitetet i Stavanger</article></article></li><li><article class="listArticle" id="paragraf-1-ledd-1-punkt-1-ledd-1-punkt-2"><article class="legalP" id="paragraf-1-ledd-1-punkt-1-ledd-1-punkt-2-ledd-1">Kulturhistorisk museum, Universitetet i Oslo</article></article></li><li><article class="listArticle" id="paragraf-1-ledd-1-punkt-1-ledd-1-punkt-3"><article class="legalP" id="paragraf-1-ledd-1-punkt-1-ledd-1-punkt-3-ledd-1">Tromsø Museum, Universitetet i Tromsø</article></article></li><li><article class="listArticle" id="paragraf-1-ledd-1-punkt-1-ledd-1-punkt-4"><article class="legalP" id="paragraf-1-ledd-1-punkt-1-ledd-1-punkt-4-ledd-1">Universitetsmuseet i Bergen, Universitetet i Bergen</article></article></li><li><article class="listArticle" id="paragraf-1-ledd-1-punkt-1-ledd-1-punkt-5"><article class="legalP" id="paragraf-1-ledd-1-punkt-1-ledd-1-punkt-5-ledd-1">Vitenskapsmuseet, Norges teknisk-naturvitenskapelige universitet (NTNU)</article></article></li></ul></article></article></li><li data-li-identifier="b)" data-name="b)"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1"><i>sjøfartsmuseene:</i> <ul class="defaultList"><li><article class="listArticle" id="paragraf-1-ledd-1-punkt-2-ledd-1-punkt-1"><article class="legalP" id="paragraf-1-ledd-1-punkt-2-ledd-1-punkt-1-ledd-1">Bergens Sjøfartsmuseum</article></article></li><li><article class="listArticle" id="paragraf-1-ledd-1-punkt-2-ledd-1-punkt-2"><article class="legalP" id="paragraf-1-ledd-1-punkt-2-ledd-1-punkt-2-ledd-1">Museum Stavanger, avdeling Stavanger maritime museum</article></article></li><li><article class="listArticle" id="paragraf-1-ledd-1-punkt-2-ledd-1-punkt-3"><article class="legalP" id="paragraf-1-ledd-1-punkt-2-ledd-1-punkt-3-ledd-1">Norsk Folkemuseum, avdeling Norsk Maritim Museum</article></article></li><li><article class="listArticle" id="paragraf-1-ledd-1-punkt-2-ledd-1-punkt-4"><article class="legalP" id="paragraf-1-ledd-1-punkt-2-ledd-1-punkt-4-ledd-1">Tromsø Museum, Universitetet i Tromsø</article></article></li><li><article class="listArticle" id="paragraf-1-ledd-1-punkt-2-ledd-1-punkt-5"><article class="legalP" id="paragraf-1-ledd-1-punkt-2-ledd-1-punkt-5-ledd-1">Vitenskapsmuseet, Norges teknisk-naturvitenskapelige universitet (NTNU)</article></article></li></ul></article></article></li><li data-li-identifier="c)" data-name="c)"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1"><i>forvaltningsmuseene:</i> <ul class="defaultList"><li><article class="listArticle" id="paragraf-1-ledd-1-punkt-3-ledd-1-punkt-1"><article class="legalP" id="paragraf-1-ledd-1-punkt-3-ledd-1-punkt-1-ledd-1">universitetsmuseene og sjøfartsmuseene</article></article></li></ul></article></article></li><li data-li-identifier="d)" data-name="d)"><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1"><i>NIKU:</i> <ul class="defaultList"><li><article class="listArticle" id="paragraf-1-ledd-1-punkt-4-ledd-1-punkt-1"><article class="legalP" id="paragraf-1-ledd-1-punkt-4-ledd-1-punkt-1-ledd-1">Norsk institutt for kulturminneforskning.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2019-02-15-127/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Riksantikvarens myndighet</span></h2><article class="numberedLegalP" data-numerator="1" id="paragraf-2-nummer-1">(1) Riksantikvaren har myndighet etter kulturminneloven § 4 og § 5. Riksantikvaren har myndighet etter kulturminneloven § 6 til å avgrense sikringssonen rundt automatisk fredete kulturminner som omfattes av sjette ledd og rundt byggverk som nevnt i kulturminneloven § 4 tredje ledd. Riksantikvaren har myndighet etter kulturminneloven § 9 andre ledd fjerde punktum og § 10 første ledd. Riksantikvaren har myndighet til å avgjøre om det skal gjennomføres tiltak som nevnt i kulturminneloven § 11 første ledd bokstav a og b.</article><article class="numberedLegalP" data-numerator="2" id="paragraf-2-nummer-2">(2) Riksantikvaren har myndighet etter kulturminneloven § 8 og § 14 andre ledd i saker som gjelder kulturminner som omfattes av sjette ledd.</article><article class="numberedLegalP" data-numerator="3" id="paragraf-2-nummer-3">(3) Riksantikvaren har myndighet til å gi tillatelse etter kulturminneloven § 8 første ledd til forskningsinitierte granskinger som gjennomføres av andre enn rette myndighet etter denne forskriften.</article><article class="numberedLegalP" data-numerator="4" id="paragraf-2-nummer-4">(4) Riksantikvaren har myndighet etter kulturminneloven § 12 andre ledd, § 13 første og tredje ledd, § 14 fjerde ledd, § 15, § 19 første og andre ledd, § 22 nr. 4 og § 22a første ledd. Riksantikvaren sørger for tinglysing etter kulturminneloven § 22 nr. 5. Riksantikvaren har i tillegg myndighet etter kulturminneloven § 14a første og andre ledd, § 23 første ledd og § 23 c i saker som gjelder båter. Riksantikvaren har myndighet etter kulturminneloven § 14a tredje ledd første punktum til å avmerke vedtak om fredning i vedkommende skipsregister.</article><article class="numberedLegalP" data-numerator="5" id="paragraf-2-nummer-5">(5) Riksantikvaren har myndighet etter kulturminneloven § 15a, jf. § 14a tredje ledd andre punktum og § 22a andre ledd, og etter § 19 tredje ledd og § 20 tredje ledd i saker som omfattes av sjette ledd. Riksantikvaren har også myndighet etter § 16 til § 18 og § 21 i saker som gjelder kulturminner som omfattes av sjette ledd. Riksantikvaren kan gi samtykke i alle saker etter kulturminneloven § 17 første ledd andre punktum, gi tilskudd etter § 17 andre ledd og forlenge fristen etter § 18 første ledd tredje punktum.</article><article class="numberedLegalP" data-numerator="6" id="paragraf-2-nummer-6">(6) Riksantikvaren har myndighet til å fastsette hvilke kulturminner og kulturmiljøer som Riksantikvaren skal ha forvaltningsansvaret for. Dette kan gjelde kulturminner og kulturmiljøer som<ul class="defaultList"><li data-li-identifier="a)" data-name="a)"><article class="listArticle" id="paragraf-2-nummer-6-punkt-1"><article class="legalP" id="paragraf-2-nummer-6-punkt-1-ledd-1">er særlig viktige for landets kulturhistorie</article></article></li><li data-li-identifier="b)" data-name="b)"><article class="listArticle" id="paragraf-2-nummer-6-punkt-2"><article class="legalP" id="paragraf-2-nummer-6-punkt-2-ledd-1">betraktes som viktige nasjonale symboler</article></article></li><li data-li-identifier="c)" data-name="c)"><article class="listArticle" id="paragraf-2-nummer-6-punkt-3"><article class="legalP" id="paragraf-2-nummer-6-punkt-3-ledd-1">er knyttet til statsmakten og til utøvelse av statlige funksjoner som er sentrale for landet</article></article></li><li data-li-identifier="d)" data-name="d)"><article class="listArticle" id="paragraf-2-nummer-6-punkt-4"><article class="legalP" id="paragraf-2-nummer-6-punkt-4-ledd-1">Norge har et internasjonalt ansvar for å bevare</article></article></li><li data-li-identifier="e)" data-name="e)"><article class="listArticle" id="paragraf-2-nummer-6-punkt-5"><article class="legalP" id="paragraf-2-nummer-6-punkt-5-ledd-1">har særlig vitenskapelig betydning, eller</article></article></li><li data-li-identifier="f)" data-name="f)"><article class="listArticle" id="paragraf-2-nummer-6-punkt-6"><article class="legalP" id="paragraf-2-nummer-6-punkt-6-ledd-1">det kreves særskilt kompetanse å forvalte.</article></article></li></ul></article></article><article class="legalArticle" data-lovdata-URL="LTI/forskrift/2019-02-15-127/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fylkeskommunens myndighet</span></h2><article class="numberedLegalP" data-numerator="1" id="paragraf-3-nummer-1">(1) Fylkeskommunen har myndighet etter kulturminneloven § 3.</article><article class="numberedLegalP" data-numerator="2" id="paragraf-3-nummer-2">(2) Fylkeskommunen har myndighet etter kulturminneloven § 6 og § 8 og § 9 andre ledd første og tredje punktum. Fylkeskommunen kan søke etter, registrere, vedlikeholde mv. automatisk fredete kulturminner etter kulturminneloven § 11 første ledd bokstav a. Fylkeskommunen har myndighet til å avgjøre om det skal gjennomføres tiltak som nevnt i kulturminneloven § 11 første ledd bokstav b. Fylkeskommunen har myndighet for skipsfunn etter kulturminneloven § 14 andre ledd og tredje ledd første punktum. Myndigheten etter første til fjerde punktum gjelder ikke i saker som omfattes av § 2 sjette ledd.</article><article class="numberedLegalP" data-numerator="3" id="paragraf-3-nummer-3">(3) Fylkeskommunen har myndighet etter kulturminneloven § 13 andre ledd.</article><article class="numberedLegalP" data-numerator="4" id="paragraf-3-nummer-4">(4) Fylkeskommunen har myndighet etter kulturminneloven § 15a, jf. § 14a tredje ledd andre punktum og § 22a andre ledd, og etter § 19 tredje ledd, § 20 tredje ledd og § 22 nr. 4. Fylkeskommunen har myndighet etter kulturminneloven § 16 til § 18 og § 21, med unntak av saker etter § 2 femte ledd tredje punktum. Myndigheten etter første og andre punktum gjelder ikke i saker som omfattes av § 2 sjette ledd.</article><article class="numberedLegalP" data-numerator="5" id="paragraf-3-nummer-5">(5) Melding etter kulturminneloven § 25 skal sendes fylkeskommunen.</article></article><article class="legalArticle" data-lovdata-URL="LTI/forskrift/2019-02-15-127/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Sametingets myndighet</span></h2><article class="legalP" id="paragraf-4-ledd-1">(Sametingets myndighet for samiske kulturminner og kulturmiljøer tilføyes senere ved endring av denne forskriften.)</article></article><article class="legalArticle" data-lovdata-URL="LTI/forskrift/2019-02-15-127/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Universitetsmuseenes myndighet</span></h2><article class="numberedLegalP" data-numerator="1" id="paragraf-5-nummer-1">(1) Universitetsmuseene har myndighet til å gjennomføre tiltak etter kulturminneloven § 11 og § 13 første ledd i saker som gjelder kulturminner som befinner seg på land. Dette gjelder ikke for middelalderske byanlegg, kirker, kirketufter, kirkegårder, klosteranlegg, forsvarsverk og rester av alle slike kulturminner.</article><article class="numberedLegalP" data-numerator="2" id="paragraf-5-nummer-2">(2) Universitetsmuseene har myndighet til å gjennomføre tiltak etter kulturminneloven § 14 andre ledd første punktum og tredje ledd andre punktum for skipsfunn fra før 1537, som befinner seg på land.</article></article><article class="legalArticle" data-lovdata-URL="LTI/forskrift/2019-02-15-127/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Sjøfartsmuseenes myndighet</span></h2><article class="legalP" id="paragraf-6-ledd-1">Sjøfartsmuseene har myndighet til å gjennomføre tiltak etter kulturminneloven § 11, § 13 første ledd og § 14 andre ledd første punktum og tredje ledd andre punktum i saker som gjelder<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">automatisk fredete kulturminner som befinner seg under vann</article></article></li><li data-li-identifier="b)" data-name="b)"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">skipsfunn eldre enn 100 år som befinner seg under vann</article></article></li><li data-li-identifier="c)" data-name="c)"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">skipsfunn yngre enn 1536 som befinner seg på land.</article></article></li></ul></article></article><article class="legalArticle" data-lovdata-URL="LTI/forskrift/2019-02-15-127/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Underretningsplikt mv.</span></h2><article class="numberedLegalP" data-numerator="1" id="paragraf-7-nummer-1">(1) Riksantikvaren, fylkeskommunene, forvaltningsmuseene og NIKU har underretningsplikt overfor hverandre i saker som er av gjensidig interesse.</article><article class="numberedLegalP" data-numerator="2" id="paragraf-7-nummer-2">(2) Forvaltningsmuseene og NIKU skal underrette vedkommende myndighet om resultatet av gransking av automatisk fredete kulturminner eller skipsfunn, eller sikringstiltak på samme, senest innen tre uker etter at granskingen eller sikringstiltaket er avsluttet.</article><article class="numberedLegalP" data-numerator="3" id="paragraf-7-nummer-3">(3) Dersom fylkeskommunen, i saker som berører kulturminner eller kulturmiljøer av nasjonal eller vesentlig regional verdi, vil fatte et vedtak som er i strid med de faglige tilrådinger i saken, skal Riksantikvaren underrettes. Riksantikvaren kan beslutte å overta slike saker, uavhengig av om det er gitt underretning, og overtar da fylkeskommunens myndighet etter denne forskriften § 3.</article><article class="numberedLegalP" data-numerator="4" id="paragraf-7-nummer-4">(4) Riksantikvaren kan overta saker fra fylkeskommunen når nasjonale kulturminneverdier er truet, og overtar fylkeskommunens myndighet etter denne forskriften § 3.</article></article><article class="legalArticle" data-lovdata-URL="LTI/forskrift/2019-02-15-127/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilråding, prosjektplan og budsjett</span></h2><article class="legalP" id="paragraf-8-ledd-1">Før behandling av en søknad om tillatelse etter kulturminneloven § 8 første, andre eller fjerde ledd eller § 14 andre ledd, skal forvaltningsmuseene og NIKU snarest gi sin tilråding i saken og på anmodning utarbeide en prosjektplan og et forslag til budsjett. Ved tillatelse etter kulturminneloven § 8 fjerde ledd kan, i samråd med tiltakshaver, prosjektplan og forslag til budsjett utstå til gjennomføring av planen.</article></article><article class="legalArticle" data-lovdata-URL="LTI/forskrift/2019-02-15-127/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Gjennomføring av arkeologiske utgravinger mv.</span></h2><article class="legalP" id="paragraf-9-ledd-1">Blir det gitt tillatelse etter kulturminneloven § 8 første eller andre ledd, eller akseptert arealplan etter plan- og bygningsloven, jf. kulturminneloven § 8 fjerde ledd, eller gitt tillatelse etter kulturminneloven § 14 andre ledd, skal<ul class="defaultList"><li data-li-identifier="a)" data-name="a)"><article class="listArticle" id="paragraf-9-ledd-1-punkt-1"><article class="legalP" id="paragraf-9-ledd-1-punkt-1-ledd-1">universitetsmuseene gjennomføre utgravinger mv. på land av automatisk fredete kulturminner og skipsfunn fra før 1537, med unntak av kulturminner som nevnt i bokstav c</article></article></li><li data-li-identifier="b)" data-name="b)"><article class="listArticle" id="paragraf-9-ledd-1-punkt-2"><article class="legalP" id="paragraf-9-ledd-1-punkt-2-ledd-1">sjøfartsmuseene gjennomføre utgravinger mv. under vann av automatisk fredete kulturminner og skipsfunn eldre enn 100 år, og av skipsfunn yngre enn 1536 som befinner seg på land</article></article></li><li data-li-identifier="c)" data-name="c)"><article class="listArticle" id="paragraf-9-ledd-1-punkt-3"><article class="legalP" id="paragraf-9-ledd-1-punkt-3-ledd-1">NIKU gjennomføre utgravinger mv. av middelalderske byanlegg, kirker, kirketufter, kirkegårder, klosteranlegg, forsvarsverk og rester av alle slike kulturminner.</article></article></li></ul></article></article><article class="legalArticle" data-lovdata-URL="LTI/forskrift/2019-02-15-127/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Særskilte registreringsoppgaver mv.</span></h2><article class="legalP" id="paragraf-10-ledd-1">Riksantikvaren kan, uavhengig av ansvarsfordelingen i denne forskriften, beslutte at forvaltningsmuseene eller NIKU skal utføre særskilte tiltak etter kulturminneloven § 11 første ledd bokstav a for bestemte saker eller innenfor et bestemt tidsrom.</article></article><article class="legalArticle" data-lovdata-URL="LTI/forskrift/2019-02-15-127/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Forskningsinititerte granskinger og sikringstiltak</span></h2><article class="numberedLegalP" data-numerator="1" id="paragraf-11-nummer-1">(1) Forvaltningsmuseene skal underrette Riksantikvaren og fylkeskommunen om sine forskningsinitierte granskinger etter denne forskriften § 5 og § 6 senest tre måneder før granskingen starter. Riksantikvaren kan i særlige tilfeller fastsette en annen frist.</article><article class="numberedLegalP" data-numerator="2" id="paragraf-11-nummer-2">(2) I saker som gjelder middelalderske byanlegg, kirker, kirketufter, kirkegårder, klosteranlegg, forsvarsverk og rester av alle slike kulturminner, kan Riksantikvaren beslutte at NIKU skal gjennomføre forskningsinitierte granskinger eller sikringstiltak etter kulturminneloven § 11 første ledd bokstav b og § 13 første ledd andre punktum.</article></article><article class="legalArticle" data-lovdata-URL="LTI/forskrift/2019-02-15-127/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Statens eiendomsrett til løse kulturminner og skipsfunn</span></h2><article class="numberedLegalP" data-numerator="1" id="paragraf-12-nummer-1">(1) Universitetsmuseene skal forvalte statens eiendomsrett til løse kulturminner, jf. kulturminneloven § 12 første ledd. Museene kan etter kulturminneloven § 13 fjerde ledd og § 14 tredje ledd andre punktum overlate funnet helt eller delvis til finner eller grunneier.</article><article class="numberedLegalP" data-numerator="2" id="paragraf-12-nummer-2">(2) Sjøfartsmuseene skal forvalte statens eiendomsrett til skipsfunn, jf. kulturminneloven § 14 første ledd. Museene kan etter kulturminneloven § 14 tredje ledd andre punktum overlate funnet helt eller delvis til finner eller grunneier.</article></article><article class="legalArticle" data-lovdata-URL="LTI/forskrift/2019-02-15-127/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Klage</span></h2><article class="legalP" id="paragraf-13-ledd-1">Riksantikvaren er klageinstans for vedtak fattet av fylkeskommunen i medhold av denne forskriften. Klima- og miljødepartementet er klageinstans for vedtak fattet av Riksantikvaren i medhold av denne forskriften.</article></article><article class="legalArticle" data-lovdata-URL="LTI/forskrift/2019-02-15-127/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Avgjørelsesmyndighet</span></h2><article class="legalP" id="paragraf-14-ledd-1">Er det tvil om hvem som har myndighet i en sak og det ikke oppnås enighet om det, avgjør departementet spørsmålet.</article></article><article class="legalArticle" data-lovdata-URL="LTI/forskrift/2019-02-15-127/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Ikrafttredelse</span></h2><article class="legalP" id="paragraf-15-ledd-1">Forskriften trer i kraft fra den tid Kongen bestemmer. Samtidig oppheves forskrift 9. februar 1979 nr. 8785 om faglig ansvarsfordeling mv. etter kulturminneloven.</article></article></main></body></html>