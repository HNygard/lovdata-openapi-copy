<!DOCTYPE html><html lang="no"><head><title>Forskrift om endring i forskrift om tekniske krav og godkjenning av kjøretøy, deler og utstyr (kjøretøyforskriften) og forskrift om førerkort m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-06-20-841</dd><dt class="dokid">DokumentID</dt><dd class="dokid">LTI/forskrift/2014-06-20-841</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 9 s 1296</dd><dt class="dateInForce">I kraft fra</dt><dd class="dateInForce">2014-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-10-04-918</li><li>forskrift/2004-01-19-298</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§13</li><li>lov/1965-06-18-4/§14</li><li>lov/1965-06-18-4/§15</li><li>lov/1965-06-18-4/§16</li><li>lov/1965-06-18-4/§24</li><li>forskrift/1980-11-24-1</li><li>forskrift/1967-03-17-3462</li><li>forskrift/2003-09-29-1196</li></ul></dd><dt class="dateOfPublication">Kunngjort</dt><dd class="dateOfPublication">2014-06-26 16:30</dd><dt class="journalNumber">Journalnummer</dt><dd class="journalNumber">2014-0586</dd><dt class="titleShort">Korttittel</dt><dd class="titleShort">Endr. i kjøretøyforskriften og førerkortforskriften</dd><dt class="title">Tittel</dt><dd class="title">Forskrift om endring i forskrift om tekniske krav og godkjenning av kjøretøy, deler og utstyr (kjøretøyforskriften) og forskrift om førerkort m.m.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 20. juni 2014 med hjemmel i lov 18. juni 1965 nr. 4 om vegtrafikk (vegtrafikkloven) § 13, § 14, § 15, § 16 og § 24, jf. delegeringsvedtak 24. november 1980 nr. 1, delegeringsvedtak 17. mars 1967 nr. 3462 og delegeringsvedtak 29. september 2003 nr. 1196.</dd><dt class="refid">RefID</dt><dd class="refid">forskrift/2014-06-20-841</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tekniske krav og godkjenning av kjøretøy, deler og utstyr (kjøretøyforskriften) og forskrift om førerkort m.m.<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2014-06-20-841" id="dokument"><h1>Forskrift om endring i forskrift om tekniske krav og godkjenning av kjøretøy, deler og utstyr (kjøretøyforskriften) og forskrift om førerkort m.m.</h1><section class="section" data-name="kapI" id="kapittel-1" data-lovdata-URL="LTI/forskrift/2014-06-20-841/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 4. oktober 1994 nr. 918 om tekniske krav og godkjenning av kjøretøy, deler og utstyr (kjøretøyforskriften) gjøres følgende endringer:</article> <article class="defaultP" margin-top="true">§ 2-5 nr. 4 nytt sjette ledd skal lyde:</article><article class="legalP" id="kapittel-1-ledd-2">Som motorredskap regnes også selvbalanserende elektrisk drevet kjøretøy for transport av én person (føreren). Innretningen må ha egenvekt ikke over 70 kg (inklusiv eventuelle batterier), bredde ikke over 85 cm og konstruktiv hastighet ikke over 20 km/t. Med selvbalanserende kjøretøy forstås etthjulet kjøretøy eller tohjulet, tosporet kjøretøy som har en iboende ustabil likevekt der et hjelpestyresystem sørger for å holde balansen.</article> <article class="defaultP" margin-top="true">§ 26-8 nr. 0 nytt annet ledd skal lyde:</article><article class="legalP" id="kapittel-1-ledd-3">Bestemmelsene i denne paragraf, med unntak av nr. 2.7, gjelder ikke for motorredskap som nevnt i § 2-5 nr. 4 sjette ledd.</article> <article class="defaultP" margin-top="true">§ 26-8 nytt nr. 2.7 skal lyde:</article><article class="legalP" id="kapittel-1-ledd-4">Motorredskap som nevnt i § 2-5 nr. 4 sjette ledd skal være utstyrt med driftsbremseanlegg som gir kjøretøyet en retardasjon av minst 3 m/s<sup>2</sup> .</article> <article class="defaultP" margin-top="true">§ 28-15 nytt nr. 0 skal lyde:</article><article class="legalP" id="kapittel-1-ledd-5">Bestemmelsene i denne paragraf, med unntak av nr. 1.7, 4.3 og 5.3, gjelder ikke for motorredskap som nevnt i § 2-5 nr. 4 sjette ledd.</article> <article class="defaultP" margin-top="true">§ 28-15 nytt nr. 1.7 skal lyde:</article><article class="legalP" id="kapittel-1-ledd-6">Motorredskap som nevnt i § 2-5 nr. 4 sjette ledd skal ha fast lysende hvitt lys forover. Lykten(e) skal være plassert symmetrisk om kjøretøyets lengdeakse.</article> <article class="defaultP" margin-top="true">§ 28-15 nytt nr. 4.3 skal lyde:</article><article class="legalP" id="kapittel-1-ledd-7">Motorredskap som nevnt i § 2-5 nr. 4 sjette ledd skal ha rødt baklys. Lykten(e) skal være plassert symmetrisk om kjøretøyets lengdeakse.</article> <article class="defaultP" margin-top="true">§ 28-15 nytt nr. 5.3 skal lyde:</article><article class="legalP" id="kapittel-1-ledd-8">Motorredskap som nevnt i § 2-5 nr. 4 sjette ledd skal ha rød refleks (ikke trekantet) bakover, hvit refleks forover og gul eller hvit refleks på hvert hjul eller på hver side. For- og bakoverrettet refleks(er) skal være plassert symmetrisk om kjøretøyets lengdeakse. Refleks(er) på hjul skal være synlig til siden.</article> <article class="defaultP" margin-top="true">§ 29-1 nr. 2 første ledd nytt annet punktum skal lyde:</article><article class="legalP" id="kapittel-1-ledd-9">Motorredskap som nevnt i § 2-5 nr. 4 sjette ledd kan alternativt ha signalklokke.</article> <article class="defaultP" margin-top="true">§ 29-1 nr. 2 første ledd nåværende annet til fjerde punktum blir nytt tredje til femte punktum.</article> <article class="defaultP" margin-top="true">§ 30-7 nr. 1 annet ledd nytt annet punktum skal lyde:</article><article class="legalP" id="kapittel-1-ledd-10">For motorredskap som nevnt i § 2-5 nr. 4 sjette ledd stilles det ikke krav om speil.</article></section><section class="section" data-name="kapII" id="kapittel-2" data-lovdata-URL="LTI/forskrift/2014-06-20-841/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 19. januar 2004 nr. 298 om førerkort m.m. gjøres følgende endringer:</article> <article class="defaultP" margin-top="true">§ 12-1 overskriften skal lyde:</article> <article class="defaultP" margin-top="true"><i>Alminnelige unntak fra førerkortplikten for traktor, motorredskap, saktegående motorvogn og selvbalanserende kjøretøy</i></article> <article class="defaultP" margin-top="true">§ 12-1 nytt tredje ledd skal lyde:</article><article class="legalP" id="kapittel-2-ledd-2">Selvbalanserende kjøretøy som definert i kjøretøyforskriften § 2-5 nr. 4 kan føres av person som har fylt 16 år og har nødvendig ferdighet.</article></section><section class="section" data-name="kapIII" id="kapittel-3" data-lovdata-URL="LTI/forskrift/2014-06-20-841/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene trer i kraft 1. juli 2014.</article></section></main></body></html>