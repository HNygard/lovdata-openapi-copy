<!DOCTYPE html><html lang="no"><head><title>Forskrift om forbud mot fangst av snøkrabbe</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-12-19-1836</dd><dt class="dokid">DokumentID</dt><dd class="dokid">LTI/forskrift/2014-12-19-1836</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 18 s 3009</dd><dt class="dateInForce">I kraft fra</dt><dd class="dateInForce">2015-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§16</li><li>lov/1925-07-17-11/§4</li></ul></dd><dt class="dateOfPublication">Kunngjort</dt><dd class="dateOfPublication">2015-01-07 15:20</dd><dt class="journalNumber">Journalnummer</dt><dd class="journalNumber">2014-1366</dd><dt class="titleShort">Korttittel</dt><dd class="titleShort">Forskrift om forbud mot fangst av snøkrabbe</dd><dt class="title">Tittel</dt><dd class="title">Forskrift om forbud mot fangst av snøkrabbe</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 19. desember 2014 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 16 og lov 17. juli 1925 nr. 11 om Svalbard § 4.</dd><dt class="refid">RefID</dt><dd class="refid">forskrift/2014-12-19-1836</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forbud mot fangst av snøkrabbe<ul class="tocSubUl"><li>§ 1. Generelt forbud</li><li>§ 2. Dispensasjon</li><li>§ 3. Overtredelsesgebyr</li><li>§ 4. Straff</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2014-12-19-1836" id="dokument"><h1>Forskrift om forbud mot fangst av snøkrabbe</h1><article class="legalArticle" data-lovdata-URL="LTI/forskrift/2014-12-19-1836/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Generelt forbud</span></h2><article class="legalP" id="paragraf-1-ledd-1">Det er forbudt for norske og utenlandske fartøy å fangste snøkrabbe i Norges territorialfarvann, herunder territorialfarvannet ved Svalbard, økonomisk sone og fiskevernsonen ved Svalbard. For norske fartøy gjelder forbudet også i internasjonalt farvann.</article></article><article class="legalArticle" data-lovdata-URL="LTI/forskrift/2014-12-19-1836/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Dispensasjon</span></h2><article class="legalP" id="paragraf-2-ledd-1">Det kan gis dispensasjon fra forbudet på vilkår fastsatt av Fiskeridirektoratet. Vilkårene skal gjelde forhold som rapportering av fangst og posisjoner, område- og periodebegrensninger og lignende.</article><article class="legalP" id="paragraf-2-ledd-2">Søknad om dispensasjon sendes Fiskeridirektoratet.</article><article class="legalP" id="paragraf-2-ledd-3">Fartøy som har fangstet snøkrabbe i 2014 kan fortsette fangsten også etter 1. januar 2015, men må søke om dispensasjon innen 15. februar 2015.</article></article><article class="legalArticle" data-lovdata-URL="LTI/forskrift/2014-12-19-1836/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Overtredelsesgebyr</span></h2><article class="legalP" id="paragraf-3-ledd-1">Foretak og den som forsettlig eller uaktsomt overtrer bestemmelser gitt i eller i medhold av denne forskrift, kan ilegges overtredelsesgebyr i henhold til lov 6. juni 2008 nr. 37 om forvaltning av viltlevande marine ressursar § 59 og forskrift 20. desember 2011 nr. 1437 om bruk av tvangsmulkt og overtredelsesgebyr ved brudd på havressursloven.</article></article><article class="legalArticle" data-lovdata-URL="LTI/forskrift/2014-12-19-1836/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Straff</span></h2><article class="legalP" id="paragraf-4-ledd-1">Den som forsettlig eller uaktsomt overtrer bestemmelser gitt i eller i medhold av denne forskriften straffes i henhold til lov 6. juni 2008 nr. 37 om forvaltning av viltlevande marine ressursar (havressurslova) § 61, § 64 og § 65. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2014-12-19-1836/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Denne forskrift trer i kraft 1. januar 2015.</article></article></main></body></html>