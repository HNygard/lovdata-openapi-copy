<!DOCTYPE html><html lang="no"><head><title>Forskrift om endring i forskrift om studier og eksamen ved Høgskolen Stord/Haugesund</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-10-03-1299</dd><dt class="dokid">DokumentID</dt><dd class="dokid">LTI/forskrift/2014-10-03-1299</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 13 s 2175</dd><dt class="dateInForce">I kraft fra</dt><dd class="dateInForce">2014-11-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-06-16-811</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-9</li></ul></dd><dt class="dateOfPublication">Kunngjort</dt><dd class="dateOfPublication">2014-10-17 15:50</dd><dt class="journalNumber">Journalnummer</dt><dd class="journalNumber">2014-0920</dd><dt class="titleShort">Korttittel</dt><dd class="titleShort">Endr. i forskrift om studier og eksamen ved HSH</dd><dt class="title">Tittel</dt><dd class="title">Forskrift om endring i forskrift om studier og eksamen ved Høgskolen Stord/Haugesund</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av direktør ved Høgskolen Stord/Haugesund 3. oktober 2014 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-9.</dd><dt class="refid">RefID</dt><dd class="refid">forskrift/2014-10-03-1299</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om studier og eksamen ved Høgskolen Stord/Haugesund<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2014-10-03-1299" id="dokument"><h1>Forskrift om endring i forskrift om studier og eksamen ved Høgskolen Stord/Haugesund</h1><section class="section" data-name="kapI" id="kapittel-1" data-lovdata-URL="LTI/forskrift/2014-10-03-1299/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 16. juni 2011 nr. 811 om studier og eksamen ved Høgskolen Stord/Haugesund gjøres følgende endringer:</article> <article class="defaultP" margin-top="true">§ 2-5 Vilkår for oppmelding til eksamen, punkt 1 skal lyde:</article><article class="legalP" id="kapittel-1-ledd-2">Student med ikke bestått på siste ordinær eksamen har rett til kontinuasjonseksamen. Det samme gjelder for student med forfall på siste ordinær eksamen, uavhengig av forfallsgrunn.</article><article class="legalP" id="kapittel-1-ledd-3">En student som er gravid, har rett til kontinuasjonseksamen hvis dato for ordinær eksamen er i perioden mellom tre uker før termin og seks uker etter fødsel. Far har rett til kontinuasjonseksamen hvis eksamensdato er i perioden to uker etter fødsel. Bestemmelsen gjelder også for medmor og adoptivforeldre.</article><article class="legalP" id="kapittel-1-ledd-4">Studenten er selv ansvarlig for å melde seg opp innen gjeldende frister, jf. § 2-3 punkt 1, andre avsnitt.</article> <article class="defaultP" margin-top="true">§ 4-3 Klage på eksamensresultat, punkt 2 skal lyde:</article><article class="legalP" id="kapittel-1-ledd-5">Ved ny sensurering skal sensorene ikke få oppgitt opprinnelig karakter, sensors begrunnelse for denne eller studentens begrunnelse for klagen.<ul class="defaultList"><li><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">Foreligger det sensorveiledning/løsningsforslag skal dette legges ved.</article></article></li></ul></article> <article class="defaultP" margin-top="true">§ 4-4 Klage på formelle feil skal lyde:</article><article class="legalP" id="kapittel-1-ledd-6">Klage over formelle feil stiles til Høgskolen Stord/Haugesund jf. lov om universiteter og høyskoler § 5-2 punkt 1 og 5.</article> <article class="defaultP" margin-top="true">§ 5-1 punkt 3 skal lyde:</article><article class="legalP" id="kapittel-1-ledd-7">Brudd på, eller medvirkning til brudd på reglene om samarbeid og kildebruk som fremgår av retningslinjer for behandling av fusk blir betraktet som forsøk på fusk eller fusk.</article></section><section class="section" data-name="kapII" id="kapittel-2" data-lovdata-URL="LTI/forskrift/2014-10-03-1299/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft fra 1. november 2014</article></section></main></body></html>