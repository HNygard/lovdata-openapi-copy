<!DOCTYPE html><html lang="no"><head><title>Lov om losordningen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2014-08-15-61</dd><dt class="dokid">DokumentID</dt><dd class="dokid">LTI/lov/2014-08-15-61</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 11 s 1633</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1989-06-16-59</li></ul></dd><dt class="legalArea">Rettsområde</dt><dd class="legalArea"><ul><li>Stats-, statsforfatnings- og statsborgerrett &gt; Forsvaret</li> <li>Svalbard og biland &gt; Arbeidsforhold</li></ul></dd><dt class="dateOfPublication">Kunngjort</dt><dd class="dateOfPublication">2014-08-15 16:30</dd><dt class="journalNumber">Journalnummer</dt><dd class="journalNumber">2014-0554</dd><dt class="titleShort">Korttittel</dt><dd class="titleShort">Losloven</dd><dt class="title">Tittel</dt><dd class="title">Lov om losordningen</dd><dt class="miscInformation">Annet om dokumentet</dt><dd class="miscInformation">Prop.65 L (2013–2014), Innst.253 L (2013–2014), Lovvedtak 90 (2013–2014). Stortingets første og andre gangs behandling hhv. 16. og 20. juni 2014. Fremmet av Samferdselsdepartementet.</dd><dt class="refid">RefID</dt><dd class="refid">lov/2014-08-15-61</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om losordningen<ul class="tocSubUl"><li>§ 1. Lovens formål</li><li>§ 2. Virkeområde</li><li>§ 3. Forholdet til folkeretten</li><li>§ 4. Definisjoner</li><li>§ 5. Organisering av lostjenesten</li><li>§ 6. Losplikt</li><li>§ 7. Skipsførerens plikter ved losing</li><li>§ 8. Losens plikter ved losing</li><li>§ 9. Adgang til å nekte et fartøy losing</li><li>§ 10. Erstatningsansvar</li><li>§ 11. Farledsbevis</li><li>§ 12. Krav til losen</li><li>§ 13. Avgifter</li><li>§ 14. Sikring og innkreving av avgifter</li><li>§ 15. Tilsyn og vedtak</li><li>§ 16. Adgang til fartøy og opplysningsplikt</li><li>§ 17. Tap av retten til farledsbevis</li><li>§ 18. Overtredelsesgebyr</li><li>§ 19. Tvangsmidler</li><li>§ 20. Straffansvar</li><li>§ 21. Ikrafttredelse</li><li>§ 22. Overgangsbestemmelser</li></ul></li></ul></dd></dl></header><main class="documentBody" data-lovdata-URL="LTI/lov/2014-08-15-61" id="dokument"><h1>Lov om losordningen</h1><article class="defaultP" data-text-size="small">Følgende lov oppheves:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 16. juni 1989 nr. 59 om lostjenesten m.v.</article></article></li></ul></article><article class="legalArticle" data-lovdata-URL="LTI/lov/2014-08-15-61/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Lovens formål</span></h2><article class="legalP" id="paragraf-1-ledd-1">Loven skal legge til rette for en losordning som, ved å sikre tilstrekkelig farvannskompetanse om bord, skal bidra til å trygge ferdselen på sjøen ut fra samfunnmessige hensyn, samt medvirke til at Forsvaret kan løse sine oppgaver.</article></article><article class="legalArticle" data-lovdata-URL="LTI/lov/2014-08-15-61/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Loven gjelder i sjøterritoriet og i de indre farvann såfremt annet ikke er bestemt i loven.</article><article class="legalP" id="paragraf-2-ledd-2">Loven gjelder for elver og innsjøer som er farbare med fartøy fra sjøen i den utstrekning departementet bestemmer.</article><article class="legalP" id="paragraf-2-ledd-3">Loven gjelder for Svalbard og Jan Mayen i den utstrekning Kongen bestemmer. Kongen kan gjøre unntak fra loven og fastsette slike særlige regler som de stedlige forholdene tilsier.</article><article class="legalP" id="paragraf-2-ledd-4">Kongen kan fastsette de endringer i loven som er nødvendige ved beredskap og i krig.</article></article><article class="legalArticle" data-lovdata-URL="LTI/lov/2014-08-15-61/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forholdet til folkeretten</span></h2><article class="legalP" id="paragraf-3-ledd-1">Loven gjelder med de begrensninger som er anerkjent i folkeretten eller følger av overenskomst med fremmed stat.</article></article><article class="legalArticle" data-lovdata-URL="LTI/lov/2014-08-15-61/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Definisjoner</span></h2><article class="legalP" id="paragraf-4-ledd-1">I denne lov forstås med:<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">losing: veiledning for fartøy ved navigering og manøvrering, som utføres av los</article></article></li><li data-li-identifier="b)" data-name="b)"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">los: person ansatt i lostjenesten med lossertifikat som er utstedt i henhold til loven her</article></article></li><li data-li-identifier="c)" data-name="c)"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">losplikt: plikt til å bruke los eller farledsbevis</article></article></li><li data-li-identifier="d)" data-name="d)"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">fartøy: enhver flytende innretning som kan brukes som transportmiddel, fremkomstmiddel, løfteinnretning, oppholdssted, produksjonssted eller lagersted, herunder undervannsfartøy av enhver art</article></article></li><li data-li-identifier="e)" data-name="e)"><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">kadettfarledsbevis: midlertidig farledsbevis som utstedes til navigatører som er under kontraktfestet opplæring i kystseilas om bord</article></article></li></ul></article></article><article class="legalArticle" data-lovdata-URL="LTI/lov/2014-08-15-61/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Organisering av lostjenesten</span></h2><article class="legalP" id="paragraf-5-ledd-1">Lostjenesten skal organiseres i en forvaltningsmessig del og en operativ del som skal være uavhengige av hverandre.</article><article class="legalP" id="paragraf-5-ledd-2">Departementet bestemmer hvem som er forvaltningsmessig del og operativ del.</article><article class="legalP" id="paragraf-5-ledd-3">Det statlige tilsynet utøves i henhold til § 15.</article><article class="legalP" id="paragraf-5-ledd-4">Departementet kan gi forskrift for lostjenesten ved beredskap og i krig.</article></article><article class="legalArticle" data-lovdata-URL="LTI/lov/2014-08-15-61/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Losplikt</span></h2><article class="legalP" id="paragraf-6-ledd-1">Lospliktige fartøy skal bruke navigatør med farledsbevis eller los med sertifikat for vedkommende farvann. Hvis los med sertifikat for vedkommende farvann ikke kan tilvises, kan annen los som er kjent i farvannet tilvises.</article><article class="legalP" id="paragraf-6-ledd-2">Finner en skipsfører eller reder at det er nødvendig med veiledning med hensyn til navigering og manøvrering av andre enn fartøyets faste navigatører, skal los benyttes. Dette gjelder ikke for militære fartøy og andre fartøy under militær kommando.</article><article class="legalP" id="paragraf-6-ledd-3">Departementet gir forskrift om<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-3-punkt-1"><article class="legalP" id="paragraf-6-ledd-3-punkt-1-ledd-1">hvilke geografiske områder losplikten gjelder for</article></article></li><li data-li-identifier="b)" data-name="b)"><article class="listArticle" id="paragraf-6-ledd-3-punkt-2"><article class="legalP" id="paragraf-6-ledd-3-punkt-2-ledd-1">hvilke fartøy som er lospliktige, herunder hvilke som skal bruke los og hvilke som kan benytte farledsbevis</article></article></li></ul></article><article class="legalP" id="paragraf-6-ledd-4">Ved fastsettelse av losplikt skal det legges vekt på farvannets beskaffenhet og på om fartøyet på grunn av sin størrelse, last eller antall passasjerer kan utgjøre en risiko for tap av menneskeliv, skade på miljøet og tap av verdier.</article><article class="legalP" id="paragraf-6-ledd-5">Departementet kan gi forskrift om bestilling av los.</article><article class="legalP" id="paragraf-6-ledd-6">Kongen kan fastsette forskrifter om losplikt av hensyn til rikets sikkerhet.</article></article><article class="legalArticle" data-lovdata-URL="LTI/lov/2014-08-15-61/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Skipsførerens plikter ved losing</span></h2><article class="legalP" id="paragraf-7-ledd-1">Skipsføreren, eller den som fører kommandoen i hans sted, plikter å legge til rette for losingen.</article><article class="legalP" id="paragraf-7-ledd-2">Skipsføreren, eller den som fører kommandoen i hans sted, kan overlate kontrollen med fartøyets fremdrift, navigering og manøvrering til losen. Losen skal i slike tilfeller ikke erstatte noen av fartøyets navigatører.</article><article class="legalP" id="paragraf-7-ledd-3">Loven her medfører ingen endringer i de regler som gjelder ansvaret for skipsførere, eller den som fører kommandoen i hans sted.</article><article class="legalP" id="paragraf-7-ledd-4">Departementet kan gi forskrift med nærmere bestemmelser om tilrettelegging for losingen.</article></article><article class="legalArticle" data-lovdata-URL="LTI/lov/2014-08-15-61/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Losens plikter ved losing</span></h2><article class="legalP" id="paragraf-8-ledd-1">Losen skal veilede skipsføreren, eller den som fører kommandoen i hans sted, ved navigering og manøvrering av fartøyet.</article><article class="legalP" id="paragraf-8-ledd-2">Losingen skal utføres slik at navigeringen og manøvreringen av skipet skjer på en sikker måte.</article><article class="legalP" id="paragraf-8-ledd-3">Under losingen skal losen være på kommandobroen eller på det sted hvor losingen best kan utføres.</article><article class="legalP" id="paragraf-8-ledd-4">Losen skal av sikkerhetshensyn ha minst tolv timers tjenestefrihet fra losing hvert døgn. Dette gjelder ikke for militære fartøy og andre fartøy under militær kommando ved beredskap og i krig.</article><article class="legalP" id="paragraf-8-ledd-5">Departementet kan gi forskrift med nærmere bestemmelser om losens plikter ved losing.</article></article><article class="legalArticle" data-lovdata-URL="LTI/lov/2014-08-15-61/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Adgang til å nekte et fartøy losing</span></h2><article class="legalP" id="paragraf-9-ledd-1">Departementet kan treffe vedtak om ikke å tilvise los eller å avbryte en pågående losing, dersom seilasen<ul class="defaultList"><li data-li-identifier="a)" data-name="a)"><article class="listArticle" id="paragraf-9-ledd-1-punkt-1"><article class="legalP" id="paragraf-9-ledd-1-punkt-1-ledd-1">medfører et forsettlig brudd på nasjonalt regelverk som skal trygge ferdselen på sjøen, eller</article></article></li><li data-li-identifier="b)" data-name="b)"><article class="listArticle" id="paragraf-9-ledd-1-punkt-2"><article class="legalP" id="paragraf-9-ledd-1-punkt-2-ledd-1">utgjør en åpenbar risiko for tap av menneskeliv, skade på miljøet eller tap av verdier</article></article></li></ul></article><article class="legalP" id="paragraf-9-ledd-2">Departementet skal i slike tilfeller umiddelbart underrette fartøyet om årsakene til at fartøyet nektes losing etter første ledd.</article><article class="legalP" id="paragraf-9-ledd-3">Departementet kan gi forskrift med nærmere bestemmelser om i hvilke tilfeller det kan treffes vedtak om ikke å tilvise fartøy los eller å avbryte en pågående losing, og hvordan slike saker skal behandles.</article></article><article class="legalArticle" data-lovdata-URL="LTI/lov/2014-08-15-61/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Erstatningsansvar</span></h2><article class="legalP" id="paragraf-10-ledd-1">Ved anvendelse av skadeserstatningsloven § 2-1 betraktes losen for å være i fartøyets tjeneste under losingen. Loven her medfører ellers ingen endring i gjeldende erstatningsregler.</article><article class="legalP" id="paragraf-10-ledd-2">Losen plikter å erstatte skade som losen volder ved feil eller forsømmelse i tjenesten, etter gjeldende erstatningsregler, jf. skadeserstatningsloven § 2-3.</article></article><article class="legalArticle" data-lovdata-URL="LTI/lov/2014-08-15-61/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Farledsbevis</span></h2><article class="legalP" id="paragraf-11-ledd-1">Farledsbevis kan utstedes til skipsfører og andre av fartøyets navigatører. Farledsbeviset gir rett til å seile i angitte lospliktige farleder eller områder med angitte fartøy uten los.</article><article class="legalP" id="paragraf-11-ledd-2">For at andre av fartøyets navigatører skal kunne benytte sitt farledsbevis, må skipsføreren ha farledsbevis for det aktuelle området.</article><article class="legalP" id="paragraf-11-ledd-3">Ved utstedelse av farledsbevis skal det legges vekt på søkerens kompetanse og farvannskunnskap, risikoen knyttet til fartøyet og risikoen knyttet til farvannet.</article><article class="legalP" id="paragraf-11-ledd-4">Departementet gir forskrift om utstedelse og bruk av farledsbevis, herunder om etablering av ordninger med rederiers egenkontroll av søkers kompetanse og farvannskunnskap.</article></article><article class="legalArticle" data-lovdata-URL="LTI/lov/2014-08-15-61/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Krav til losen</span></h2><article class="legalP" id="paragraf-12-ledd-1">En los skal ha gyldig lossertifikat utstedt i henhold til forskrift fastsatt i medhold av bestemmelsen her.</article><article class="legalP" id="paragraf-12-ledd-2">Departementet gir forskrift om:<ul class="defaultList"><li data-li-identifier="a)" data-name="a)"><article class="listArticle" id="paragraf-12-ledd-2-punkt-1"><article class="legalP" id="paragraf-12-ledd-2-punkt-1-ledd-1">kvalifikasjonskrav for opptak som losaspirant, herunder helsekrav og krav til utdanning, fartstid og sertifikater</article></article></li><li data-li-identifier="b)" data-name="b)"><article class="listArticle" id="paragraf-12-ledd-2-punkt-2"><article class="legalP" id="paragraf-12-ledd-2-punkt-2-ledd-1">helsekrav til og legeundersøkelse av loser</article></article></li><li data-li-identifier="c)" data-name="c)"><article class="listArticle" id="paragraf-12-ledd-2-punkt-3"><article class="legalP" id="paragraf-12-ledd-2-punkt-3-ledd-1">krav til utdanning og eksaminering av loser</article></article></li><li data-li-identifier="d)" data-name="d)"><article class="listArticle" id="paragraf-12-ledd-2-punkt-4"><article class="legalP" id="paragraf-12-ledd-2-punkt-4-ledd-1">vilkår for å få, utvide og opprettholde lossertifikat, herunder de krav som stilles til farvannskunnskap</article></article></li><li data-li-identifier="e)" data-name="e)"><article class="listArticle" id="paragraf-12-ledd-2-punkt-5"><article class="legalP" id="paragraf-12-ledd-2-punkt-5-ledd-1">krav til lossertifikaters form, utstedelse og innhold</article></article></li></ul></article></article><article class="legalArticle" data-lovdata-URL="LTI/lov/2014-08-15-61/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Avgifter</span></h2><article class="legalP" id="paragraf-13-ledd-1">Lospliktige fartøy skal betale losavgifter.</article><article class="legalP" id="paragraf-13-ledd-2">Departementet kan gi forskrift om:<ul class="defaultList"><li data-li-identifier="a)" data-name="a)"><article class="listArticle" id="paragraf-13-ledd-2-punkt-1"><article class="legalP" id="paragraf-13-ledd-2-punkt-1-ledd-1">losberedskapsavgift og losingsavgift for fartøy som bruker los</article></article></li><li data-li-identifier="b)" data-name="b)"><article class="listArticle" id="paragraf-13-ledd-2-punkt-2"><article class="legalP" id="paragraf-13-ledd-2-punkt-2-ledd-1">losberedskapsavgift for fartøy som benytter navigatør med farledsbevis</article></article></li><li data-li-identifier="c)" data-name="c)"><article class="listArticle" id="paragraf-13-ledd-2-punkt-3"><article class="legalP" id="paragraf-13-ledd-2-punkt-3-ledd-1">at den som søker om farledsbevis skal betale avgift for behandling og utstedelse av farledsbevis</article></article></li><li data-li-identifier="d)" data-name="d)"><article class="listArticle" id="paragraf-13-ledd-2-punkt-4"><article class="legalP" id="paragraf-13-ledd-2-punkt-4-ledd-1">avgiftenes utforming</article></article></li></ul></article></article><article class="legalArticle" data-lovdata-URL="LTI/lov/2014-08-15-61/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Sikring og innkreving av avgifter</span></h2><article class="legalP" id="paragraf-14-ledd-1">Reder og agent er solidarisk ansvarlige for avgifter etter loven her.</article><article class="legalP" id="paragraf-14-ledd-2">Et fartøy som ikke har betalt forfalte avgifter, kan nektes losing med mindre det stilles sikkerhet for betaling av losavgifter.</article><article class="legalP" id="paragraf-14-ledd-3">Ved forsinket betaling av avgifter svares forsinkelsesrente etter forsinkelsesrenteloven. Annet ledd gjelder tilsvarende.</article><article class="legalP" id="paragraf-14-ledd-4">Skyldig avgift er tvangsgrunnlag for utlegg.</article><article class="legalP" id="paragraf-14-ledd-5">Krav på avgifter som nevnt i § 12 innkreves av Statens innkrevingssentral, med mindre departementet bestemmer noe annet.</article><article class="legalP" id="paragraf-14-ledd-6">Departementet kan gi forskrift om:<ul class="defaultList"><li data-li-identifier="a)" data-name="a)"><article class="listArticle" id="paragraf-14-ledd-6-punkt-1"><article class="legalP" id="paragraf-14-ledd-6-punkt-1-ledd-1">utferdigelse, kontroll og innkreving</article></article></li><li data-li-identifier="b)" data-name="b)"><article class="listArticle" id="paragraf-14-ledd-6-punkt-2"><article class="legalP" id="paragraf-14-ledd-6-punkt-2-ledd-1">tilleggsavgift for fartøy som unnlater å betale avgift etter loven her</article></article></li></ul></article></article><article class="legalArticle" data-lovdata-URL="LTI/lov/2014-08-15-61/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Tilsyn og vedtak</span></h2><article class="legalP" id="paragraf-15-ledd-1">Departementet bestemmer hvem som er tilsynsmyndighet etter denne loven. Tilsynsmyndigheten skal føre tilsyn med at bestemmelsene i og i medhold av denne loven blir overholdt.</article><article class="legalP" id="paragraf-15-ledd-2">Departementet kan gi forskrift om organisering, gjennomføring og avgrensning av tilsynsoppgavene.</article><article class="legalP" id="paragraf-15-ledd-3">Departementet kan ved enkeltvedtak eller i forskrift gi nærmere bestemmelser om plikt til å gi meldinger og opplysninger som er nødvendige for å føre tilsyn med at bestemmelsene i og i medhold av denne loven blir overholdt.</article></article><article class="legalArticle" data-lovdata-URL="LTI/lov/2014-08-15-61/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Adgang til fartøy og opplysningsplikt</span></h2><article class="legalP" id="paragraf-16-ledd-1">Tilsynsmyndigheten etter denne loven skal ha uhindret adgang til fartøy som er lospliktige etter § 6 i den utstrekning det er nødvendig for gjennomføringen av tilsynet.</article><article class="legalP" id="paragraf-16-ledd-2">Fartøy, rederi og innehaver av farledsbevis skal, når tilsynsmyndigheten krever det, fremlegge dokumentasjon som er relevant for å føre tilsyn med at bestemmelsene om plikt til å bruke los eller benytte navigatør med farledsbevis blir overholdt.</article></article><article class="legalArticle" data-lovdata-URL="LTI/lov/2014-08-15-61/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Tap av retten til farledsbevis</span></h2><article class="legalP" id="paragraf-17-ledd-1">Innehaveren av farledsbevis eller kadettfarledsbevis kan tape retten til farledsbeviset dersom<ul class="defaultList"><li data-li-identifier="a)" data-name="a)"><article class="listArticle" id="paragraf-17-ledd-1-punkt-1"><article class="legalP" id="paragraf-17-ledd-1-punkt-1-ledd-1">innehaveren overtrer bestemmelser i lov, forskrift eller enkeltvedtak som gjelder sikkerheten til sjøs eller</article></article></li><li data-li-identifier="b)" data-name="b)"><article class="listArticle" id="paragraf-17-ledd-1-punkt-2"><article class="legalP" id="paragraf-17-ledd-1-punkt-2-ledd-1">innehaveren bryter vilkår for å ha farledsbeviset eller kadettfarledsbeviset eller</article></article></li><li data-li-identifier="c)" data-name="c)"><article class="listArticle" id="paragraf-17-ledd-1-punkt-3"><article class="legalP" id="paragraf-17-ledd-1-punkt-3-ledd-1">innehaveren blir involvert i forhold, eller det foreligger omstendigheter, som gjør at han eller hun åpenbart ikke er skikket til å ha farledsbeviset eller kadettfarledsbeviset.</article></article></li></ul></article><article class="legalP" id="paragraf-17-ledd-2">Tilsynsmyndigheten kan fatte vedtak om rettighetstap for inntil to år. Rettighetstapet kan gjøres betinget eller innebære begrensninger i farledsbeviset. Rettighetstap ut over to år avgjøres ved dom.</article><article class="legalP" id="paragraf-17-ledd-3">Departementet kan gi forskrift med nærmere bestemmelser om tap av retten til farledsbevis eller kadettfarledsbevis.</article></article><article class="legalArticle" data-lovdata-URL="LTI/lov/2014-08-15-61/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Overtredelsesgebyr</span></h2><article class="legalP" id="paragraf-18-ledd-1">Tilsynsmyndigheten kan ilegge overtredelsesgebyr til den som forsettlig eller uaktsomt overtrer bestemmelser gitt i eller i medhold av §§ 6, 7, 8, 11, 12, 16 eller 19.</article><article class="legalP" id="paragraf-18-ledd-2">Når en overtredelse som kan medføre overtredelsesgebyr er begått av noen som har handlet på vegne av et rederi, kan overtredelsesgebyr ilegges rederiet selv om overtredelsesgebyr ikke kan ilegges noen enkeltperson.</article><article class="legalP" id="paragraf-18-ledd-3">Ved avgjørelsen av om et rederi skal ilegges overtredelsesgebyr og ved utmåling av gebyret, skal det særlig legges vekt på<ul class="defaultList"><li data-li-identifier="a)" data-name="a)"><article class="listArticle" id="paragraf-18-ledd-3-punkt-1"><article class="legalP" id="paragraf-18-ledd-3-punkt-1-ledd-1">overtredelsens grovhet</article></article></li><li data-li-identifier="b)" data-name="b)"><article class="listArticle" id="paragraf-18-ledd-3-punkt-2"><article class="legalP" id="paragraf-18-ledd-3-punkt-2-ledd-1">om rederiet ved retningslinjer, instruksjon, opplæring, kontroll eller andre tiltak kunne forebygge overtredelsen</article></article></li><li data-li-identifier="c)" data-name="c)"><article class="listArticle" id="paragraf-18-ledd-3-punkt-3"><article class="legalP" id="paragraf-18-ledd-3-punkt-3-ledd-1">om overtredelsen er begått for å fremme rederiets interesser</article></article></li><li data-li-identifier="d)" data-name="d)"><article class="listArticle" id="paragraf-18-ledd-3-punkt-4"><article class="legalP" id="paragraf-18-ledd-3-punkt-4-ledd-1">om rederiet har hatt eller kunne oppnådd noen fordel ved overtredelsen</article></article></li><li data-li-identifier="e)" data-name="e)"><article class="listArticle" id="paragraf-18-ledd-3-punkt-5"><article class="legalP" id="paragraf-18-ledd-3-punkt-5-ledd-1">om det foreligger gjentagelse</article></article></li><li data-li-identifier="f)" data-name="f)"><article class="listArticle" id="paragraf-18-ledd-3-punkt-6"><article class="legalP" id="paragraf-18-ledd-3-punkt-6-ledd-1">rederiets økonomiske evne</article></article></li></ul></article><article class="legalP" id="paragraf-18-ledd-4">Betalingsfristen for ilagt gebyr er fire uker fra vedtakstidspunktet. Endelig vedtak om overtredelsesgebyr er tvangsgrunnlag for utlegg.</article></article><article class="legalArticle" data-lovdata-URL="LTI/lov/2014-08-15-61/§19" data-name="§19" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Tvangsmidler</span></h2><article class="legalP" id="paragraf-19-ledd-1">Ved mistanke om overtredelse av § 6 kan tilsynsmyndigheten beordre fartøyet stanset og anvise oppankring eller anløp til bestemt sted for nærmere undersøkelser.</article></article><article class="legalArticle" data-lovdata-URL="LTI/lov/2014-08-15-61/§20" data-name="§20" id="paragraf-20"><h2 class="legalArticleHeader"><span class="legalArticleValue">§ 20</span>. <span class="legalArticleTitle">Straffansvar</span></h2><article class="legalP" id="paragraf-20-ledd-1">Den som forsettlig eller uaktsomt vesentlig overtrer §§ 6, 7, 8, 11 eller 12, eller forskrifter gitt i medhold av disse bestemmelsene når det i forskriften er fastsatt at slik overtredelse av den aktuelle bestemmelse er straffbar, straffes med bøter eller fengsel inntil 1 år.</article><article class="legalP" id="paragraf-20-ledd-2">Ved vurderingen av om en overtredelse er vesentlig skal det særlig legges vekt på overtredelsens omfang og virkninger og graden av utvist skyld.</article></article><article class="legalArticle" data-lovdata-URL="LTI/lov/2014-08-15-61/§21" data-name="§21" id="paragraf-21"><h2 class="legalArticleHeader"><span class="legalArticleValue">§ 21</span>. <span class="legalArticleTitle">Ikrafttredelse</span></h2><article class="legalP" id="paragraf-21-ledd-1">Loven gjelder fra den tid Kongen bestemmer. Lov 16. juni 1989 nr. 59 om lostjenesten m.v. oppheves fra den tid Kongen bestemmer.</article></article><article class="legalArticle" data-lovdata-URL="LTI/lov/2014-08-15-61/§22" data-name="§22" id="paragraf-22"><h2 class="legalArticleHeader"><span class="legalArticleValue">§ 22</span>. <span class="legalArticleTitle">Overgangsbestemmelser</span></h2><article class="legalP" id="paragraf-22-ledd-1">Forskrifter og enkeltvedtak gitt i medhold av lov 16. juni 1989 nr. 59 og lov 9. april 1948 nr. 2 gjelder også etter at loven her har trådt i kraft.</article><article class="legalP" id="paragraf-22-ledd-2">Kongen kan gi forskrift om overgangsbestemmelser.</article></article></main></body></html>