<!DOCTYPE html><html lang="no"><head><title>Forskrift om transfettsyrer i næringsmidler</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-01-16-34</dd><dt class="dokid">DokumentID</dt><dd class="dokid">LTI/forskrift/2014-01-16-34</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 1 s 118</dd><dt class="dateInForce">I kraft fra</dt><dd class="dateInForce">2014-01-16</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§9</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2014-01-24 15:10</dd><dt class="journalNumber">Journalnummer</dt><dd class="journalNumber">2014-0043</dd><dt class="titleShort">Korttittel</dt><dd class="titleShort">Forskrift om transfettsyrer i næringsmidler</dd><dt class="title">Tittel</dt><dd class="title">Forskrift om transfettsyrer i næringsmidler</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 16. januar 2014 med hjemmel i lov 19. desember 2003 nr. 124 om matproduksjon og mattrygghet mv. (matloven) § 9 første ledd, jf. delegeringsvedtak 19. desember 2003 nr. 1790.</dd><dt class="refid">RefID</dt><dd class="refid">forskrift/2014-01-16-34</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om transfettsyrer i næringsmidler<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li><li>§ 4. Forbud</li><li>§ 5. Tilsyn og vedtak</li><li>§ 6. Straff</li><li>§ 7. Overgangsbestemmelse</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2014-01-16-34" id="dokument"><h1>Forskrift om transfettsyrer i næringsmidler</h1><article class="legalP" data-text-size="small" id="ledd-1">Forskriften er meldt til EFTAs overvåkingsorgan i henhold til kravene i lov 17. desember 2004 nr. 101 om europeisk meldeplikt for tekniske regler (EØS-høringsloven) og EØS-avtalen vedlegg II kap. XIX nr. 1 (direktiv 98/34/EF endret ved direktiv 98/48/EF).</article><article class="legalArticle" data-lovdata-URL="LTI/forskrift/2014-01-16-34/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Denne forskriften skal bidra til å fremme helse i befolkningen ved å begrense innholdet av industrielt framstilte transfettsyrer i næringsmidler.</article></article><article class="legalArticle" data-lovdata-URL="LTI/forskrift/2014-01-16-34/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Denne forskriften gjelder fettstoffer og næringsmidler som inneholder fettstoffer.</article><article class="legalP" id="paragraf-2-ledd-2">Forskriften gjelder likevel ikke naturlig forekommende innhold av transfettsyrer i animalske fettstoffer, eller produkter som er særlig regulert i annen lovgivning.</article></article><article class="legalArticle" data-lovdata-URL="LTI/forskrift/2014-01-16-34/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I denne forskriften menes med:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1"><i>transfettsyrer:</i> fettsyrer med minst én ikke-konjugert (dvs. atskilt av minst én metylengruppe) karbon-karbon-dobbeltbinding i transkonfigurasjonen.</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1"><i>sluttforbruker:</i> den endelige forbruker av et næringsmiddel som ikke bruker næringsmiddelet som ledd i et næringsmiddelforetaks virksomhet.</article></article></li></ul></article></article><article class="legalArticle" data-lovdata-URL="LTI/forskrift/2014-01-16-34/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forbud</span></h2><article class="legalP" id="paragraf-4-ledd-1">Det er ikke tillatt å omsette til sluttforbruker produkter som omfattes av forskriften og som inneholder mer enn 2 gram transfettsyrer per 100 gram fett.</article></article><article class="legalArticle" data-lovdata-URL="LTI/forskrift/2014-01-16-34/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilsyn og vedtak</span></h2><article class="legalP" id="paragraf-5-ledd-1">Mattilsynet fører tilsyn og kan fatte nødvendige enkeltvedtak, jf. matloven § 23, for å oppnå etterlevelse av bestemmelser gitt i eller i medhold av denne forskriften. Mattilsynet kan også fatte enkeltvedtak i henhold til matloven § 24 til § 26.</article></article><article class="legalArticle" data-lovdata-URL="LTI/forskrift/2014-01-16-34/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Straff</span></h2><article class="legalP" id="paragraf-6-ledd-1">Overtredelse av bestemmelser gitt i denne forskriften eller enkeltvedtak gitt i medhold av forskriften, er straffbart i henhold til matloven § 28.</article></article><article class="legalArticle" data-lovdata-URL="LTI/forskrift/2014-01-16-34/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Overgangsbestemmelse</span></h2><article class="legalP" id="paragraf-7-ledd-1">Produkter som omfattes av forskriften og som er framstilt før forskriftens ikrafttredelse, kan omsettes til lagrene er tomme.</article></article><article class="legalArticle" data-lovdata-URL="LTI/forskrift/2014-01-16-34/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Denne forskriften trer i kraft straks.</article></article></main></body></html>