<!DOCTYPE html><html lang="no"><head><title>Forskrift for eksamen ved Høyskolen Diakonova</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-06-17-919</dd><dt class="dokid">DokumentID</dt><dd class="dokid">LTI/forskrift/2014-06-17-919</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 10 s 1455</dd><dt class="dateInForce">I kraft fra</dt><dd class="dateInForce">2014-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-06-18-1157</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-5</li><li>lov/2005-04-01-15/§3-9</li><li>lov/2005-04-01-15/§3-10</li><li>lov/2005-04-01-15/§4-7</li><li>lov/2005-04-01-15/§5-1</li><li>lov/2005-04-01-15/§5-2</li><li>lov/2005-04-01-15/§5-3</li></ul></dd><dt class="dateOfPublication">Kunngjort</dt><dd class="dateOfPublication">2014-07-04 16:00</dd><dt class="journalNumber">Journalnummer</dt><dd class="journalNumber">2014-0659</dd><dt class="titleShort">Korttittel</dt><dd class="titleShort">Forskrift om eksamen ved Høyskolen Diakonova</dd><dt class="title">Tittel</dt><dd class="title">Forskrift for eksamen ved Høyskolen Diakonova</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Høyskolen Diakonova 17. juni 2014 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-5, § 3-9, § 3-10, § 4-7, § 5-1, § 5-2 og § 5-3.</dd><dt class="refid">RefID</dt><dd class="refid">forskrift/2014-06-17-919</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for eksamen ved Høyskolen Diakonova<ul class="tocSubUl"><li>Kapittel 1. Definisjoner<ul class="tocSubUl"><li>§ 1-1. Definisjoner</li></ul></li><li>Kapittel 2. Eksamen<ul class="tocSubUl"><li>§ 2-1. Krav ved oppmelding og gjennomføring av eksamen</li><li>§ 2-2. Antall forsøk ved eksamen</li><li>§ 2-3. Forbedring av eksamenskarakter</li><li>§ 2-4. Eksamensoppgavers målform og eksamensbesvarelsers språk</li><li>§ 2-5. Forfall/gyldig fravær fra eksamen</li><li>§ 2-6. Særordninger og hjelpemidler</li><li>§ 2-7. Karaktersystem</li><li>§ 2-8. Sensur</li><li>§ 2-9. Klageadgang</li><li>§ 2-10. Fusk<ul class="tocSubUl"><li>§ 2-10-1. Definisjon av fusk</li><li>§ 2-10-2. Retningslinjer for behandling av fusk/forsøk på fusk</li><li>§ 2-10-3. Konsekvenser ved fusk eller forsøk på fusk</li></ul></li><li>§ 2-11. Oppbevaring av studentarbeider<ul class="tocSubUl"><li>§ 2-11-1. Oppgaver som publiseres i Brage</li></ul></li><li>§ 2-12. Utfyllende retningslinjer for eksamen<ul class="tocSubUl"><li>§ 2-12-1. Generelle regler ved skriftlig skoleeksamen</li><li>§ 2-12-2. Generelle regler ved hjemmeeksamen</li></ul></li></ul></li><li>Kapittel 3. Ikrafttredelse<ul class="tocSubUl"><li>§ 3-1. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2014-06-17-919" id="dokument"><h1>Forskrift for eksamen ved Høyskolen Diakonova</h1><section class="section" data-name="kap1" id="kapittel-1" data-lovdata-URL="LTI/forskrift/2014-06-17-919/KAPITTEL_1"><h2>Kapittel 1. Definisjoner</h2><section class="section" data-name="§1-1" id="kapittel-1-kapittel-1" data-lovdata-URL="LTI/forskrift/2014-06-17-919/KAPITTEL_1-1"><h3>§ 1-1. Definisjoner</h3><article class="defaultP"><i>Eksamen</i></article><article class="legalP" id="kapittel-1-kapittel-1-ledd-1">En skriftlig, muntlig eller praktisk prøving av kunnskaper, ferdigheter og generell kompetanse med fastsetting av selvstendig karakter (A–F, Bestått/Ikke bestått) på vitnemålet.</article> <article class="defaultP" margin-top="true"><i>Eksamen med tilsyn – skoleeksamen</i></article><article class="legalP" id="kapittel-1-kapittel-1-ledd-2">Skriftlig prøving av kunnskaper, ferdigheter og generell kompetanse under tilsyn.</article> <article class="defaultP" margin-top="true"><i>Eksamen uten tilsyn – hjemmeeksamen</i></article><article class="legalP" id="kapittel-1-kapittel-1-ledd-3">Skriftlig prøving av kunnskaper, ferdigheter og generell kompetanse uten tilsyn.</article> <article class="defaultP" margin-top="true"><i>Ordinær eksamen</i></article><article class="legalP" id="kapittel-1-kapittel-1-ledd-4">Den første eksamen som arrangeres i et fag eller emne.</article> <article class="defaultP" margin-top="true"><i>Utsatt eksamen</i></article><article class="legalP" id="kapittel-1-kapittel-1-ledd-5">Arrangeres for studenter:<ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-1-ledd-5-punkt-1"><article class="legalP" id="kapittel-1-kapittel-1-ledd-5-punkt-1-ledd-1">som har fått karakteren F eller Ikke bestått ved ordinær eksamen</article></article></li><li data-li-identifier="-" data-name="-"><article class="listArticle" id="kapittel-1-kapittel-1-ledd-5-punkt-2"><article class="legalP" id="kapittel-1-kapittel-1-ledd-5-punkt-2-ledd-1">som har godkjent fravær ved ordinær eksamen</article></article></li><li data-li-identifier="-" data-name="-"><article class="listArticle" id="kapittel-1-kapittel-1-ledd-5-punkt-3"><article class="legalP" id="kapittel-1-kapittel-1-ledd-5-punkt-3-ledd-1">som ikke har møtt til ordinær eksamen</article></article></li></ul></article><article class="legalP" id="kapittel-1-kapittel-1-ledd-6">Studenten gis mulighet til å forbedre hver enkelt eksamen én (1) gang. Eksamen skal avlegges ved neste arrangerte eksamen</article></section></section><section class="section" data-name="kap2" id="kapittel-2" data-lovdata-URL="LTI/forskrift/2014-06-17-919/KAPITTEL_2"><h2>Kapittel 2. Eksamen</h2><section class="section" data-name="§2-1" id="kapittel-2-kapittel-1" data-lovdata-URL="LTI/forskrift/2014-06-17-919/KAPITTEL_2-1"><h3>§ 2-1. Krav ved oppmelding og gjennomføring av eksamen</h3><article class="legalP" id="kapittel-2-kapittel-1-ledd-1">Studenter blir automatisk oppmeldt til ordinær eksamen når pålagte avgifter er betalt. Studenter som ikke har bestått ordinær eksamen, hatt godkjent forfall ved ordinær eksamen eller som ikke møtte til ordinær eksamen, blir automatisk oppmeldt til neste eksamen. Studenter som skal avlegge eksamen må ha oppfylt studiekravene og modulens arbeidskrav/forprøver. For å kunne gjennomføre skoleeksamen må studenten fremvise gyldig studiekort med oblat eller annen legitimasjon. Studenter som ikke kan framvise dette kan ikke gjennomføre eksamen, og har tapt ett eksamensforsøk. Studenten har ansvar for å holde seg orientert om tid og sted for eksamen.</article></section><section class="section" data-name="§2-2" id="kapittel-2-kapittel-2" data-lovdata-URL="LTI/forskrift/2014-06-17-919/KAPITTEL_2-2"><h3>§ 2-2. Antall forsøk ved eksamen</h3><article class="legalP" id="kapittel-2-kapittel-2-ledd-1">En student som får sin besvarelse vurdert til Ikke bestått ved tredje (3.) gangs forsøk mister retten til å fullføre utdanningen.</article><article class="legalP" id="kapittel-2-kapittel-2-ledd-2">Forfall til skoleeksamen uten gyldig grunn, regnes som ett benyttet eksamensforsøk. Dersom hjemmeeksamen ikke innleveres uten gyldig grunn, eller ikke innleveres til rett tid regnes dette som ett benyttet eksamensforsøk.</article><article class="legalP" id="kapittel-2-kapittel-2-ledd-3">Hvis studenten ikke består eksamen innen utgangen av påfølgende semester etter at ordinær eksamen ble avviklet, blir studenten permittert til eksamen er bestått. Studiet kan gjenopptas ved neste gjennomføring av aktuell modul, emne eller semester. Søknad om gjenopptagelse av studiet sendes studieadministrasjonen umiddelbart etter bestått eksamen. Se eget skjema.</article></section><section class="section" data-name="§2-3" id="kapittel-2-kapittel-3" data-lovdata-URL="LTI/forskrift/2014-06-17-919/KAPITTEL_2-3"><h3>§ 2-3. Forbedring av eksamenskarakter</h3><article class="legalP" id="kapittel-2-kapittel-3-ledd-1">Studenten gis mulighet til å forbedre hver enkelt eksamen én (1) gang. Eksamen skal avlegges ved neste arrangerte eksamen. Beste karakter vil være gjeldende. Studenter som vil forbedre karakter må søke studieadministrasjonen om dette senest fire (4) uker før eksamen avholdes. Se søknad for forbedring av eksamenskarakter.</article><article class="legalP" id="kapittel-2-kapittel-3-ledd-2">Studenter som velger å trekke seg fra oppmeldt forbedringsforsøk må gjøre dette skriftlig på e-post til studieadministrasjonen senest én (1) uke før eksamen avholdes.</article></section><section class="section" data-name="§2-4" id="kapittel-2-kapittel-4" data-lovdata-URL="LTI/forskrift/2014-06-17-919/KAPITTEL_2-4"><h3>§ 2-4. Eksamensoppgavers målform og eksamensbesvarelsers språk</h3><article class="legalP" id="kapittel-2-kapittel-4-ledd-1">Skriftlige eksamensoppgaver foreligger på bokmål ved Høyskolen Diakonova. Kandidaten kan besvare oppgaven på bokmål, nynorsk, svensk, eller dansk. Norske faguttrykk skal benyttes.</article></section><section class="section" data-name="§2-5" id="kapittel-2-kapittel-5" data-lovdata-URL="LTI/forskrift/2014-06-17-919/KAPITTEL_2-5"><h3>§ 2-5. Forfall/gyldig fravær fra eksamen</h3><article class="legalP" id="kapittel-2-kapittel-5-ledd-1">Studenter som har gyldig fravær fra en ordinær eksamen har rett til ny eksamen. Som gyldig fravær regnes sykdom dokumentert med legeerklæring. Ved forfall under skoleeksamen må legeerklæringen være utstedt senest den aktuelle eksamensdagen. Legeerklæringen skal være studieadministrasjonen i hende senest tre (3) dager etter utstedt dato.</article><article class="legalP" id="kapittel-2-kapittel-5-ledd-2">Det kan søkes om forlenget tid til hjemmeeksamen ut fra legeerklæring. Det må stå i legeerklæringen hvor lang tid kandidaten har behov for. Søknad må være studieadministrasjonen i hende før innleveringsfristen. Dokumentasjon som ikke oppfyller de gitte krav vil ikke bli akseptert. Ikke gyldig forfall regnes som et benyttet eksamensforsøk.</article> <article class="defaultP" margin-top="true"><i>Sykdom ved gruppeeksamen</i></article><article class="legalP" id="kapittel-2-kapittel-5-ledd-3">Dersom et enkelt gruppemedlem har fravær grunnet sykdom, dokumentert med legeerklæring, kan studenten etter søknad få innvilget å levere individuell eksamensoppgave.</article></section><section class="section" data-name="§2-6" id="kapittel-2-kapittel-6" data-lovdata-URL="LTI/forskrift/2014-06-17-919/KAPITTEL_2-6"><h3>§ 2-6. Særordninger og hjelpemidler</h3><article class="legalP" id="kapittel-2-kapittel-6-ledd-1">Studenter som har behov for særordninger i forbindelse med eksamen beskrevet nedenfor, må søke om dette senest fire (4) uker før eksamen avholdes. Se søknad om tilrettelegging/særordning/hjelpemidler ved eksamen.</article><article class="legalP" id="kapittel-2-kapittel-6-ledd-2">Søknad med vedlagt attest fra lege eller annen sakkyndig sendes studieadministrasjonen. Attesten må inneholde en nærmere begrunnelse for behov for særordning i eksamenssituasjonen. Søknader som leveres etter fristen vil ikke bli behandlet med mindre behovet for særordning ved eksamen har oppstått akutt.</article> <article class="defaultP" margin-top="true"><i>Søknad om forlenget tid</i></article><article class="legalP" id="kapittel-2-kapittel-6-ledd-3">Skoleeksamen kan ved søknad forlenges med maksimum en (1) time. (Medikamentregningsprøve – ½ time.) Hjemmeeksamen kan ved søknad forlenges med maksimum to (2) dager. Tredagerseksamen kan ved søknad forlenges med maksimum en (1) dag.</article> <article class="defaultP" margin-top="true"><i>Andre hjelpemidler</i></article><article class="legalP" id="kapittel-2-kapittel-6-ledd-4">Studenten kan søke om å benytte ordbok eller datamaskin til gjennomføring av skoleeksamen. Studenter som må benytte egne ordbøker må levere disse til gjennomsyn hos studieadministrasjonen senest tre (3) dager før eksamen.</article> <article class="defaultP" margin-top="true"><i>Bruk av datamaskin ved eksamen</i></article><article class="legalP" id="kapittel-2-kapittel-6-ledd-5">Høyskolen stiller datamaskin til rådighet for studenter som har fått innvilget bruk av slikt hjelpemiddel ved skoleeksamen. Det er ikke anledning til å bruke eget utstyr. Eksamensbesvarelsen skal leveres utskrevet i sin helhet og påført kandidatnummer.</article><article class="legalP" id="kapittel-2-kapittel-6-ledd-6">Det gis ikke utsatt innleveringsfrist på grunn av problemer med datautstyr. Studenten må beherske data som abeidsverktøy. Det kan ikke påregnes brukerstøtte.</article><article class="legalP" id="kapittel-2-kapittel-6-ledd-7">Høyskolen Diakonova er ikke ansvarlig for tap av tekst/data som følge av strømbrudd eller feil ved maskinen.</article></section><section class="section" data-name="§2-7" id="kapittel-2-kapittel-7" data-lovdata-URL="LTI/forskrift/2014-06-17-919/KAPITTEL_2-7"><h3>§ 2-7. Karaktersystem</h3><article class="defaultP"><i>Karaktersystem</i></article><article class="legalP" id="kapittel-2-kapittel-7-ledd-1">Vurderingsuttrykket ved eksamen, prøve, bedømmelse av oppgave eller annen vurdering skal være Bestått/Ikke bestått eller en gradert skala med karakterene A–F, med A som høyeste beståtte karakter og F for ikke bestått. <table><thead><tr><th data-text-align="left" data-vertical-align="top"><i>Symbol</i></th><th data-text-align="left" data-vertical-align="top"><i>Betegnelse</i></th><th data-text-align="left" data-vertical-align="top"><i>Generell kvalitativ beskrivelse av vurderingskriteriene</i></th></tr></thead><tbody><tr><td data-text-align="left" data-vertical-align="top">A</td><td data-text-align="left" data-vertical-align="top">Fremragende</td><td data-text-align="left" data-vertical-align="top">Fremragende prestasjon som klart utmerker seg. Kandidaten viser svært god vurderingsevne og stor grad av selvstendighet.</td></tr><tr><td data-text-align="left" data-vertical-align="top">B</td><td data-text-align="left" data-vertical-align="top">Meget god</td><td data-text-align="left" data-vertical-align="top">Meget god prestasjon. Kandidaten viser god vurderingsevne og selvstendighet.</td></tr><tr><td data-text-align="left" data-vertical-align="top">C</td><td data-text-align="left" data-vertical-align="top">God</td><td data-text-align="left" data-vertical-align="top">Jevnt god prestasjon som er tilfredsstillende på de fleste områder. Kandidaten viser god vurderingsevne og selvstendighet på de viktigste områdene.</td></tr><tr><td data-text-align="left" data-vertical-align="top">D</td><td data-text-align="left" data-vertical-align="top">Nokså god</td><td data-text-align="left" data-vertical-align="top">En akseptabel prestasjon med noen vesentlige mangler. Kandidaten viser en viss grad av vurderingsevne og selvstendighet.</td></tr><tr><td data-text-align="left" data-vertical-align="top">E</td><td data-text-align="left" data-vertical-align="top">Tilstrekkelig</td><td data-text-align="left" data-vertical-align="top">Prestasjon som tilfredsstiller minimumskravene, men heller ikke mer. Kandidaten viser liten vurderingsevne og selvstendighet.</td></tr><tr><td data-text-align="left" data-vertical-align="top">F</td><td data-text-align="left" data-vertical-align="top">Ikke bestått</td><td data-text-align="left" data-vertical-align="top">Prestasjon som ikke tilfredsstiller de faglige minimumskravene. Kandidaten viser både manglende vurderingsevne og selvstendighet.</td></tr></tbody></table></article></section><section class="section" data-name="§2-8" id="kapittel-2-kapittel-8" data-lovdata-URL="LTI/forskrift/2014-06-17-919/KAPITTEL_2-8"><h3>§ 2-8. Sensur</h3><article class="legalP" id="kapittel-2-kapittel-8-ledd-1">Kandidaten har ikke mulighet til å unndra seg sensur etter at eksamensbesvarelsen er levert.</article> <article class="defaultP" margin-top="true"><i>Offentliggjøring av sensur</i></article><article class="legalP" id="kapittel-2-kapittel-8-ledd-2">Sensur skal foreligge innen tre (3) uker. Høyskolen Diakonova kan gjøre unntak fra denne regelen ved mangel på kvalifiserte sensorer. Dersom sensur faller i forbindelse med høytider, eller ferier må lengre tid påregnes. Eksamensresultater anses som offentliggjort når det er gjort tilgjengelig på Studentweb.</article> <article class="defaultP" margin-top="true"><i>Begrunnelse for karakterfastsetting – se søknad om begrunnelse for karaktersetting</i></article><article class="legalP" id="kapittel-2-kapittel-8-ledd-3">Studenten kan søke om begrunnelse for karakterfastsettingen. Ved skriftlige besvarelser må krav om begrunnelse framsettes til Studieadministrasjonen innen én (1) uke etter at sensuren er kunngjort.</article><article class="legalP" id="kapittel-2-kapittel-8-ledd-4">Ved muntlig eksamen eller bedømmelse av praksisopplæring må krav om begrunnelse framsettes umiddelbart etter at karakteren er meddelt.</article><article class="legalP" id="kapittel-2-kapittel-8-ledd-5">Skriftlige retningslinjer for bedømmelsen (sensorveiledning) der en slik foreligger, offentliggjøres på itslearning etter at sensuren er kunngjort.</article><article class="legalP" id="kapittel-2-kapittel-8-ledd-6">Begrunnelsen gis av intern sensor ved Diakonova. Begrunnelsen gis muntlig eller skriftlig etter sensors valg.</article><article class="legalP" id="kapittel-2-kapittel-8-ledd-7">I begrunnelsen skal det gjøres rede for de generelle prinsipper som er lagt til grunn for bedømmelsen og for bedømmelsen av kandidatens prestasjon.</article><article class="legalP" id="kapittel-2-kapittel-8-ledd-8">Begrunnelse skal normalt være gitt innen to (2) uker etter at kandidaten har bedt om dette. Dersom sensur faller i forbindelse med høytider og ferier, må lengre saksbehandlingstid påregnes.</article></section><section class="section" data-name="§2-9" id="kapittel-2-kapittel-9" data-lovdata-URL="LTI/forskrift/2014-06-17-919/KAPITTEL_2-9"><h3>§ 2-9. Klageadgang</h3><article class="legalP" id="kapittel-2-kapittel-9-ledd-1">Se forskrift for studier ved Høyskolen Diakonova, kapittel 16 Klagebehandling.</article> <article class="defaultP" margin-top="true"><i>Klage over karakterfastsetting – se skjema klage over karaktersetting</i></article><article class="legalP" id="kapittel-2-kapittel-9-ledd-2">En student kan klage skriftlig over karakteren for sine prestasjoner innen tre (3) uker etter at eksamensresultatet er kunngjort i henhold til universitets- og høyskoleloven 1. april 2005 § 5-3. Der hvor flere leverer felles besvarelse må klage underskrives av samtlige kandidater.</article><article class="legalP" id="kapittel-2-kapittel-9-ledd-3">Klagen skal begrunnes faglig. I henhold til § 3-9 (5) i universitets- og høyskoleloven skal det ved ny sensurering benyttes minst to (2) nye sensorer, hvorav minst én (1) ekstern.</article><article class="legalP" id="kapittel-2-kapittel-9-ledd-4">Karakterfastsetting ved ny sensurering er endelig og kan ikke påklages. Ny sensurering kan være både til gunst eller ugunst for klager. Er krav om begrunnelse for karakterfastsettingen framsatt, løper klagefristen etter at studenten har fått begrunnelsen. Skriftlig klage på karakterfastsetting rettes til studieadministrasjonen. Bedømmelse av muntlig prestasjon eller vurdering av praksisopplæring som på grunn av sin art ikke lar seg etterprøve, kan ikke påklages.</article> <article class="defaultP" margin-top="true"><i>Frist for klagebehandlingen ved ny sensur</i></article><article class="legalP" id="kapittel-2-kapittel-9-ledd-5">Høyskolen Diakonova tilstreber 30 dagers behandlingstid.</article> <article class="defaultP" margin-top="true"><i>Klage over formelle feil ved eksamen</i></article><article class="legalP" id="kapittel-2-kapittel-9-ledd-6">Den som har avlagt eksamen eller prøve kan klage over formelle feil innen tre (3) uker etter at han eller hun er eller burde være kjent med det forhold som begrunner klagen i henhold til universitets- og høyskoleloven 1. april 2005 § 5-2.</article><article class="legalP" id="kapittel-2-kapittel-9-ledd-7">Hvis det er begått feil som kan ha hatt betydning for studentens prestasjon eller bedømmelsen av denne, skal sensurvedtaket oppheves. Hvis feilen kan rettes opp ved ny sensur av innleverte arbeider, foretas ny sensurering. I motsatt fall holdes ny eksamen eller prøve med nye sensorer. Karakterfastsetting ved ny sensurering kan påklages. Finner Høyskolen at det er begått formelle feil, og det er rimelig å anta at dette kan ha hatt betydning for en eller flere kandidaters prestasjon eller bedømmelse av denne, kan det bestemmes at det skal foretas ny sensurering eller holdes ny eksamen eller prøve.</article><article class="legalP" id="kapittel-2-kapittel-9-ledd-8">Som eksempel på formell feil ved eksamen kan nevnes:<ul class="defaultList"><li data-li-identifier="-" data-name="-"><article class="listArticle" id="kapittel-2-kapittel-9-ledd-8-punkt-1"><article class="legalP" id="kapittel-2-kapittel-9-ledd-8-punkt-1-ledd-1">spørsmål ved skoleeksamen omhandler tema som ligger utenfor oppgitt pensum</article></article></li><li data-li-identifier="-" data-name="-"><article class="listArticle" id="kapittel-2-kapittel-9-ledd-8-punkt-2"><article class="legalP" id="kapittel-2-kapittel-9-ledd-8-punkt-2-ledd-1">oppgaveteksten eller spørsmål er helt eller delvis kjent på forhånd av en eller flere studenter</article></article></li><li data-li-identifier="-" data-name="-"><article class="listArticle" id="kapittel-2-kapittel-9-ledd-8-punkt-3"><article class="legalP" id="kapittel-2-kapittel-9-ledd-8-punkt-3-ledd-1">andre momenter enn oppgitte kriterier for vurdering eller sensorveiledning der en slik finnes, er lagt til grunn for bedømmelse av eksamensbesvarelsene.</article></article></li></ul></article></section><section class="section" data-name="§2-10" id="kapittel-2-kapittel-10" data-lovdata-URL="LTI/forskrift/2014-06-17-919/KAPITTEL_2-10"><h3>§ 2-10. Fusk</h3><article class="legalArticle" data-lovdata-URL="LTI/forskrift/2014-06-17-919/§2-10-1" data-name="§2-10-1" id="kapittel-2-kapittel-10-paragraf-1"><h4 class="legalArticleHeader"><span class="legalArticleValue">§ 2-10-1</span>. <span class="legalArticleTitle">Definisjon av fusk</span></h4><article class="legalP" id="kapittel-2-kapittel-10-paragraf-1-ledd-1">Fusk eller forsøk på fusk ved hjemmeeksamen, studentarbeider og lignende vurderingsformer kan være:<ul class="defaultList"><li data-li-identifier="-" data-name="-"><article class="listArticle" id="kapittel-2-kapittel-10-paragraf-1-ledd-1-punkt-1"><article class="legalP" id="kapittel-2-kapittel-10-paragraf-1-ledd-1-punkt-1-ledd-1">kopiering eller avskrivning av litteratur uten henvisninger</article></article></li><li data-li-identifier="-" data-name="-"><article class="listArticle" id="kapittel-2-kapittel-10-paragraf-1-ledd-1-punkt-2"><article class="legalP" id="kapittel-2-kapittel-10-paragraf-1-ledd-1-punkt-2-ledd-1">at besvarelsen er svært lik en annen/andre besvarelser</article></article></li><li data-li-identifier="-" data-name="-"><article class="listArticle" id="kapittel-2-kapittel-10-paragraf-1-ledd-1-punkt-3"><article class="legalP" id="kapittel-2-kapittel-10-paragraf-1-ledd-1-punkt-3-ledd-1">at besvarelsen åpenbart er utført av andre enn studenten.</article></article></li></ul></article><article class="legalP" id="kapittel-2-kapittel-10-paragraf-1-ledd-2">Fusk eller forsøk på fusk ved skoleeksamen kan være:<ul class="defaultList"><li data-li-identifier="-" data-name="-"><article class="listArticle" id="kapittel-2-kapittel-10-paragraf-1-ledd-2-punkt-1"><article class="legalP" id="kapittel-2-kapittel-10-paragraf-1-ledd-2-punkt-1-ledd-1">bruk og besittelse av ulovlige hjelpemidler etter at eksamen er igangsatt.</article></article></li></ul></article><article class="legalP" id="kapittel-2-kapittel-10-paragraf-1-ledd-3">Ved fusk, forsøk på fusk, eller mistanke om fusk ved skoleeksamener skal hovedvakten straks gjøre studenten oppmerksom på at hun/han vil bli rapportert til Høyskolen Diakonovas rektor. Studenten kan velge om hun/han vil fortsette eller avbryte eksamen.</article></article><article class="legalArticle" data-lovdata-URL="LTI/forskrift/2014-06-17-919/§2-10-2" data-name="§2-10-2" id="kapittel-2-kapittel-10-paragraf-2"><h4 class="legalArticleHeader"><span class="legalArticleValue">§ 2-10-2</span>. <span class="legalArticleTitle">Retningslinjer for behandling av fusk/forsøk på fusk</span></h4><article class="legalP" id="kapittel-2-kapittel-10-paragraf-2-ledd-1">Høyskolen Diakonovas rektor avgjør om saken skal oversendes høyskolens klagenemnd for behandling.</article></article><article class="legalArticle" data-lovdata-URL="LTI/forskrift/2014-06-17-919/§2-10-3" data-name="§2-10-3" id="kapittel-2-kapittel-10-paragraf-3"><h4 class="legalArticleHeader"><span class="legalArticleValue">§ 2-10-3</span>. <span class="legalArticleTitle">Konsekvenser ved fusk eller forsøk på fusk</span></h4><article class="legalP" id="kapittel-2-kapittel-10-paragraf-3-ledd-1">Konsekvenser av fusk, eller forsøk på fusk reguleres av universitets- og høyskoleloven 1. april 2005, jf. § 4-7 til § 4-8, og kan bestå i annullering av eksamen eller prøve, eller at studenten utestenges fra studiet og fratas retten til å avlegge eksamen ved høyere utdanningsinstitusjoner i inntil ett (1) år.</article><article class="legalP" id="kapittel-2-kapittel-10-paragraf-3-ledd-2">Annullert eksamen eller prøve teller som ett forsøk til eksamen eller prøve. Eventuell sensur blir ikke offentliggjort før saken er ferdigbehandlet.</article> <article class="defaultP" margin-top="true"><i>Felles klagenemnd (etter at høyskolens klagenemd har behandlet saken) for behandling av klagesaker etter lov om universiteter og høyskoler § 4-7 til § 4-10</i></article><article class="legalP" id="kapittel-2-kapittel-10-paragraf-3-ledd-3">Dette gjelder enkeltvedtak om annullering av eksamen eller prøve og vedtak om utestenging og bortvisning grunnet fusk, straffbare forhold eller manglende skikkethet. Behandling av denne type klagesaker i en felles klagenemnd skal ivareta studentenes rettssikkerhet gjennom likebehandling, ekspertise og redusert saksbehandlingstid. Departementet legger til grunn at vedtakene som fattes i den nasjonale klagenemnda vil være veiledende for lærerstedenes behandling av tilsvarende saker, og dermed bidra til likebehandling også på institusjonsnivå.</article></article></section><section class="section" data-name="§2-11" id="kapittel-2-kapittel-11" data-lovdata-URL="LTI/forskrift/2014-06-17-919/KAPITTEL_2-11"><h3>§ 2-11. Oppbevaring av studentarbeider</h3><article class="legalP" id="kapittel-2-kapittel-11-ledd-1">Viser til lov 10. februar 1967 om behandlingsmåten i forvaltningssaker (forvaltingsloven) § 31.</article><article class="legalP" id="kapittel-2-kapittel-11-ledd-2">Studentarbeider skal oppbevares på en betryggende måte i ett (1) år etter avsluttet studium.</article><article class="legalArticle" data-lovdata-URL="LTI/forskrift/2014-06-17-919/§2-11-1" data-name="§2-11-1" id="kapittel-2-kapittel-11-paragraf-1"><h4 class="legalArticleHeader"><span class="legalArticleValue">§ 2-11-1</span>. <span class="legalArticleTitle">Oppgaver som publiseres i Brage</span></h4><article class="legalP" id="kapittel-2-kapittel-11-paragraf-1-ledd-1">BIBSYS Brage er et verktøy for å publisere og formidle studentoppgaver i åpne publiseringsarkiv. Høyskolen Diakonova har valgt å publisere avsluttende oppgaver (bacheloroppgaver, avsluttende oppgaver i form av artikkel og masteroppgaver) med karakteren A eller B i BIBSYS Brage. Dette betyr at oppgaven blir tilgjengelig over internett.</article><article class="legalP" id="kapittel-2-kapittel-11-paragraf-1-ledd-2">Studenter som ikke ønsker publisering av sin oppgave i BIBSYS Brage kan reservere seg mot dette.</article></article></section><section class="section" data-name="§2-12" id="kapittel-2-kapittel-12" data-lovdata-URL="LTI/forskrift/2014-06-17-919/KAPITTEL_2-12"><h3>§ 2-12. Utfyllende retningslinjer for eksamen</h3><article class="legalArticle" data-lovdata-URL="LTI/forskrift/2014-06-17-919/§2-12-1" data-name="§2-12-1" id="kapittel-2-kapittel-12-paragraf-1"><h4 class="legalArticleHeader"><span class="legalArticleValue">§ 2-12-1</span>. <span class="legalArticleTitle">Generelle regler ved skriftlig skoleeksamen</span></h4> <article class="defaultP" margin-top="true"><i>Fremmøte og øvrige vilkår under eksamen</i></article><article class="legalP" id="kapittel-2-kapittel-12-paragraf-1-ledd-1">Studentene møter fram senest 15 minutter før eksamen skal begynne. For å kunne avlegge eksamen må studenten fremvise gyldig studiekort med oblat eller legitimasjon.</article><article class="legalP" id="kapittel-2-kapittel-12-paragraf-1-ledd-2">Eksamen anses begynt når oppgaven er utdelt. Ved for sent fremmøte til eksamen kan studenter tillates å delta i eksamen dersom ingen av medstudentene har forlatt eksamenslokalet. Under eksamen skal det være ro i lokalet. Ingen kommunikasjon mellom studentene tillates.</article><article class="legalP" id="kapittel-2-kapittel-12-paragraf-1-ledd-3">Vesker og lignende oppbevares i lokalet utenfor studentens rekkevidde. Mobiltelefon skal være avslått og oppbevares i studentens veske/legges hos eksamensvakten. Det er ikke tillatt å bruke telefon under eksamen.</article><article class="legalP" id="kapittel-2-kapittel-12-paragraf-1-ledd-4">Brudd på disse bestemmelsene defineres som fusk.</article><article class="legalP" id="kapittel-2-kapittel-12-paragraf-1-ledd-5">Til oppgavebesvarelsen skal det bare benyttes innføringsark utlevert av Høyskolen Diakonova. Kandidatnummeret skal påføres alle ark i besvarelsen.</article> <article class="defaultP" margin-top="true"><i>Innlevering</i></article><article class="legalP" id="kapittel-2-kapittel-12-paragraf-1-ledd-6">Besvarelsen leveres når studenten anser seg ferdig. Når eksamenstiden er ute, må studenten slutte å skrive. Det gis inntil 15 minutter til stifting, innlevering og rydding.</article><article class="legalP" id="kapittel-2-kapittel-12-paragraf-1-ledd-7">Når studenten leverer eksamensbesvarelse kontrollerer eksamensvakten at kandidatnummer er riktig og at oppgitt antall ark stemmer.</article><article class="legalP" id="kapittel-2-kapittel-12-paragraf-1-ledd-8">Dersom en student forlater eksamenslokalet uten å levere besvarelsen, regnes dette som ikke bestått eksamen.</article></article><article class="legalArticle" data-lovdata-URL="LTI/forskrift/2014-06-17-919/§2-12-2" data-name="§2-12-2" id="kapittel-2-kapittel-12-paragraf-2"><h4 class="legalArticleHeader"><span class="legalArticleValue">§ 2-12-2</span>. <span class="legalArticleTitle">Generelle regler ved hjemmeeksamen</span></h4> <article class="defaultP" margin-top="true"><i>Tildeling av kandidatnummer</i></article><article class="legalP" id="kapittel-2-kapittel-12-paragraf-2-ledd-1">For hver eksamen (hvert eksamensforsøk) tildeles nytt kandidatnummer. Kandidatnummer ved hjemmeeksamen hentes på Studentweb.</article> <article class="defaultP" margin-top="true"><i>Elektronisk innlevering via itslearning</i></article><article class="legalP" id="kapittel-2-kapittel-12-paragraf-2-ledd-2">Studenten har selv ansvar for at besvarelsen er korrekt levert innen fastsatt frist, og kan ikke påregne at Høyskolen kontrollerer at besvarelsen er korrekt levert. Besvarelser skal leveres i pdf-format.</article><article class="legalP" id="kapittel-2-kapittel-12-paragraf-2-ledd-3">For sen innlevering betyr at kandidaten registreres som ikke møtt, og har mistet et eksamensforsøk.</article><article class="legalP" id="kapittel-2-kapittel-12-paragraf-2-ledd-4">Når besvarelsen er levert regnes den som levert. Det gis ikke anledning til å erstatte eller etterlevere hele eller deler av en innlevert besvarelse. Studenten har heller ikke anledning til å få en innlevert besvarelse utlevert, selv om innleveringsfristen for eksamen ikke er gått ut.</article></article></section></section><section class="section" data-name="kap3" id="kapittel-3" data-lovdata-URL="LTI/forskrift/2014-06-17-919/KAPITTEL_3"><h2>Kapittel 3. Ikrafttredelse</h2><section class="section" data-name="§3-1" id="kapittel-3-kapittel-1" data-lovdata-URL="LTI/forskrift/2014-06-17-919/KAPITTEL_3-1"><h3>§ 3-1. Ikrafttredelse</h3><article class="legalP" id="kapittel-3-kapittel-1-ledd-1">Denne forskriften trer i kraft 1. august 2014. Samtidig oppheves eksamensforskrift 18. juni 2013 nr. 1157 ved Høyskolen Diakonova.</article></section></section></main></body></html>