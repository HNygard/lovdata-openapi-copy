<!DOCTYPE html><html lang="no"><head><title>Forskrift om endring i forskrift til lov om lotterier m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-10-04-1305</dd><dt class="dokid">DokumentID</dt><dd class="dokid">LTI/forskrift/2014-10-04-1305</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 14 s 2187</dd><dt class="dateInForce">I kraft fra</dt><dd class="dateInForce">2014-10-04</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-02-24-185</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-02-24-11/§3</li></ul></dd><dt class="dateOfPublication">Kunngjort</dt><dd class="dateOfPublication">2014-10-21 14:30</dd><dt class="lastupdated">Rettet</dt><dd class="lastupdated">2014-10-24 (§ 8 siste ledd)</dd><dt class="journalNumber">Journalnummer</dt><dd class="journalNumber">2014-0943</dd><dt class="titleShort">Korttittel</dt><dd class="titleShort">Endr. i forskrift til lotteriloven</dd><dt class="title">Tittel</dt><dd class="title">Forskrift om endring i forskrift til lov om lotterier m.v.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kulturdepartementet 4. oktober 2014 med hjemmel i lov 24. februar 1995 nr. 11 om lotterier m.v. (lotteriloven) § 3.</dd><dt class="refid">RefID</dt><dd class="refid">forskrift/2014-10-04-1305</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til lov om lotterier m.v.<ul class="tocSubUl"><li>I<ul class="tocSubUl"><li>§ 8. Turneringspoker</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2014-10-04-1305" id="dokument"><h1>Forskrift om endring i forskrift til lov om lotterier m.v.</h1><section class="section" data-name="kapI" id="kapittel-1" data-lovdata-URL="LTI/forskrift/2014-10-04-1305/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 24. februar 1995 nr. 185 til lov om lotterier m.v. gjøres følgende endringer:</article> <article class="defaultP" margin-top="true">§ 2 nytt tredje ledd skal lyde:</article><article class="legalP" id="kapittel-1-ledd-2">For behandling av søknader om tillatelse til turneringspoker i henhold til § 8 skal det betales et gebyr på kr 10&#xa0;000. Det skal også betales et årlig gebyr på kr 60&#xa0;000 for tilsyn og kontroll med poker-NM.</article> <article class="defaultP" margin-top="true">§ 5 andre ledd pkt. 4) skal lyde:<ul class="defaultList"><li data-li-identifier="4)" data-name="4)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Lotteri med tillatelse etter § 7 eller § 8 i denne forskrift.</article></article></li></ul></article> <article class="defaultP" margin-top="true">Ny § 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Turneringspoker</span></span><article class="legalP" id="kapittel-1-foreslåttparagraf-1-ledd-1">Lotteritilsynet kan etter søknad gi én tillatelse av tre års varighet til å avholde et årlig norgesmesterskap med inntil tre former for turneringspoker med inntil fem tilhørende regionale kvalifiseringsturneringer. Det kan ikke avholdes mer enn én kvalifiseringsturnering per region. Tillatelsen tildeles etter forutgående utlysning med søknadsfrist fastsatt av Lotteritilsynet.</article><article class="legalP" id="kapittel-1-foreslåttparagraf-1-ledd-2">Tillatelse kan bare gis dersom følgende vilkår er oppfylt:<ul class="defaultList"><li data-li-identifier="1)" data-name="1)"><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">søker er en eller flere landsdekkende samfunnsnyttige eller humanitære organisasjoner som har få eller ingen inntekter fra det norske lotteri- eller pengespillmarkedet,</article></article></li><li data-li-identifier="2)" data-name="2)"><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">turneringene skal avholdes i lokaler som kan sikre at turneringene kan gjennomføres i henhold til god offentlig tilsyn og kontroll,</article></article></li><li data-li-identifier="3)" data-name="3)"><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">det er opplyst om tid, sted og lokaler for turneringene,</article></article></li><li data-li-identifier="4)" data-name="4)"><article class="listArticle" id="kapittel-1-foreslåttparagraf-1-ledd-2-punkt-4"><article class="legalP" id="kapittel-1-foreslåttparagraf-1-ledd-2-punkt-4-ledd-1">det er oppnevnt en person som har hovedansvar for gjennomføringen av turneringene,</article></article></li><li data-li-identifier="5)" data-name="5)"><article class="listArticle" id="kapittel-1-foreslåttparagraf-1-ledd-2-punkt-5"><article class="legalP" id="kapittel-1-foreslåttparagraf-1-ledd-2-punkt-5-ledd-1">det er utarbeidet et tilfredsstillende spillereglement og gevinstplan for turneringene. Gevinstplanen må inneholde oversikt over gevinstbeløpene, samt gevinstfordelingen mellom deltakerne,</article></article></li><li data-li-identifier="6)" data-name="6)"><article class="listArticle" id="kapittel-1-foreslåttparagraf-1-ledd-2-punkt-6"><article class="legalP" id="kapittel-1-foreslåttparagraf-1-ledd-2-punkt-6-ledd-1">deltakerantallet i norgesmesterskapet begrenses til 5&#xa0;000,</article></article></li><li data-li-identifier="7)" data-name="7)"><article class="listArticle" id="kapittel-1-foreslåttparagraf-1-ledd-2-punkt-7"><article class="legalP" id="kapittel-1-foreslåttparagraf-1-ledd-2-punkt-7-ledd-1">deltagelsen i norgesmesterskapet skjer ved direktedeltagelse med et engangsinnskudd på maksimalt kr 10&#xa0;000 eller gjennom en regional kvalifiseringsturnering med et engangsinnskudd på maksimalt kr 2&#xa0;000,</article></article></li><li data-li-identifier="8)" data-name="8)"><article class="listArticle" id="kapittel-1-foreslåttparagraf-1-ledd-2-punkt-8"><article class="legalP" id="kapittel-1-foreslåttparagraf-1-ledd-2-punkt-8-ledd-1">spillere som kvalifiserer seg til norgesmesterskap via en kvalifiseringsturnering skal ikke betale nytt innskudd,</article></article></li><li data-li-identifier="9)" data-name="9)"><article class="listArticle" id="kapittel-1-foreslåttparagraf-1-ledd-2-punkt-9"><article class="legalP" id="kapittel-1-foreslåttparagraf-1-ledd-2-punkt-9-ledd-1">det kan ikke utbetales gevinster i kvalifiseringsturneringene,</article></article></li><li data-li-identifier="10)" data-name="10)"><article class="listArticle" id="kapittel-1-foreslåttparagraf-1-ledd-2-punkt-10"><article class="legalP" id="kapittel-1-foreslåttparagraf-1-ledd-2-punkt-10-ledd-1">det kan ikke tilbys spill på kreditt,</article></article></li><li data-li-identifier="11)" data-name="11)"><article class="listArticle" id="kapittel-1-foreslåttparagraf-1-ledd-2-punkt-11"><article class="legalP" id="kapittel-1-foreslåttparagraf-1-ledd-2-punkt-11-ledd-1">hovedgevinsten i norgesmesterskapet kan ikke overstige en verdi av kr 2 millioner,</article></article></li><li data-li-identifier="12)" data-name="12)"><article class="listArticle" id="kapittel-1-foreslåttparagraf-1-ledd-2-punkt-12"><article class="legalP" id="kapittel-1-foreslåttparagraf-1-ledd-2-punkt-12-ledd-1">deltakere i norgesmesterskapet og tilhørende kvalifiseringsturneringer må være over 18 år,</article></article></li><li data-li-identifier="13)" data-name="13)"><article class="listArticle" id="kapittel-1-foreslåttparagraf-1-ledd-2-punkt-13"><article class="legalP" id="kapittel-1-foreslåttparagraf-1-ledd-2-punkt-13-ledd-1">minimum 5&#xa0;% av brutto omsetning (samlede innskudd fra deltagerne), skal gå til inntekt for den eller de samfunnsnyttige eller humanitære organisasjonene som står bak søknaden,</article></article></li><li data-li-identifier="14)" data-name="14)"><article class="listArticle" id="kapittel-1-foreslåttparagraf-1-ledd-2-punkt-14"><article class="legalP" id="kapittel-1-foreslåttparagraf-1-ledd-2-punkt-14-ledd-1">inntil 10&#xa0;% av brutto omsetning (samlede innskudd fra deltagerne) kan gå til entreprenør til dekning av kostnader forbundet med mesterskapet og turneringene,</article></article></li><li data-li-identifier="15)" data-name="15)"><article class="listArticle" id="kapittel-1-foreslåttparagraf-1-ledd-2-punkt-15"><article class="legalP" id="kapittel-1-foreslåttparagraf-1-ledd-2-punkt-15-ledd-1">gevinstgrunnlaget (brutto omsetning med fradrag for formålsandel og entreprenørgodtgjørelse) skal danne grunnlaget for gevinstutbetalingene,</article></article></li><li data-li-identifier="16)" data-name="16)"><article class="listArticle" id="kapittel-1-foreslåttparagraf-1-ledd-2-punkt-16"><article class="legalP" id="kapittel-1-foreslåttparagraf-1-ledd-2-punkt-16-ledd-1">eventuelle beløp som ikke utbetales som gevinst utbetales til organisasjonen som nevnt i punkt 12),</article></article></li><li data-li-identifier="17)" data-name="17)"><article class="listArticle" id="kapittel-1-foreslåttparagraf-1-ledd-2-punkt-17"><article class="legalP" id="kapittel-1-foreslåttparagraf-1-ledd-2-punkt-17-ledd-1">enhver innbetaling av deltakerinnskudd og utbetaling av gevinster skal skje ved elektronisk overføring mellom arrangørens bankkonto og den enkelte deltakers bankkonto. Kontant betaling av deltakerinnskudd og kontant utbetaling av gevinster er forbudt,</article></article></li><li data-li-identifier="18)" data-name="18)"><article class="listArticle" id="kapittel-1-foreslåttparagraf-1-ledd-2-punkt-18"><article class="legalP" id="kapittel-1-foreslåttparagraf-1-ledd-2-punkt-18-ledd-1">en entreprenør som brukes til å arrangere mesterskapet og turneringer på vegne av organisasjonen som har tillatelsen må ha eller knytte til seg relevant kompetanse til å arrangere landbasert turneringspoker,</article></article></li><li data-li-identifier="19)" data-name="19)"><article class="listArticle" id="kapittel-1-foreslåttparagraf-1-ledd-2-punkt-19"><article class="legalP" id="kapittel-1-foreslåttparagraf-1-ledd-2-punkt-19-ledd-1">alle deltakere i norgesmesterskapet og i tilhørende kvalifiseringsturneringer skal registreres, med navn, fødselsdato, bostedsadresse og bankkontonummer, og</article></article></li><li data-li-identifier="20)" data-name="20)"><article class="listArticle" id="kapittel-1-foreslåttparagraf-1-ledd-2-punkt-20"><article class="legalP" id="kapittel-1-foreslåttparagraf-1-ledd-2-punkt-20-ledd-1">det er i søknaden utarbeidet nødvendige rutiner knyttet til gjennomføringen av turneringene.</article></article></li></ul></article><article class="legalP" id="kapittel-1-foreslåttparagraf-1-ledd-3">I utlysningen kan Lotteritilsynet fastsette nærmere presiseringer av vilkårene i andre ledd.</article><article class="legalP" id="kapittel-1-foreslåttparagraf-1-ledd-4">Dersom flere enn én søker oppfyller vilkårene i andre ledd, tildeles tillatelsen ved loddtrekning foretatt av Lotteritilsynet med et trekningsprogram som ivaretar kravet til notoritet.</article><article class="legalP" id="kapittel-1-foreslåttparagraf-1-ledd-5">Lotteritilsynets skal behandle alle søknader innen rimelig tid etter søknadsfristens utløp og i alle tilfeller innen en frist offentliggjort i utlysningen. Ved klage på Lotteritilsynets avgjørelse av om vilkårene i andre ledd er oppfylt, skal alle klager ferdigbehandles i Lotterinemnda før loddtrekning etter tredje ledd gjennomføres.</article><article class="legalP" id="kapittel-1-foreslåttparagraf-1-ledd-6">Det skal innen en måned etter avsluttet mesterskap og turneringer føres regnskap for mesterskapet og for den enkelte turnering som skal oversendes Lotteritilsynet.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2014-10-04-1305/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>