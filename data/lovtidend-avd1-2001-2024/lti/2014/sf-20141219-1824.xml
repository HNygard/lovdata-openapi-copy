<!DOCTYPE html><html lang="no"><head><title>Forskrift om endring i førerkortforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-12-19-1824</dd><dt class="dokid">DokumentID</dt><dd class="dokid">LTI/forskrift/2014-12-19-1824</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 18 s 2980</dd><dt class="dateInForce">I kraft fra</dt><dd class="dateInForce">2015-01-01, 2016-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-01-19-298</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§24</li><li>forskrift/2003-09-29-1196</li></ul></dd><dt class="dateOfPublication">Kunngjort</dt><dd class="dateOfPublication">2015-01-06 11:00</dd><dt class="journalNumber">Journalnummer</dt><dd class="journalNumber">2014-1358</dd><dt class="titleShort">Korttittel</dt><dd class="titleShort">Endr. i førerkortforskriften</dd><dt class="title">Tittel</dt><dd class="title">Forskrift om endring i førerkortforskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 19. desember 2014 med hjemmel i lov 18. juni 1965 nr. 4 om vegtrafikk (vegtrafikkloven) § 24 og delegeringsvedtak 29. september 2003 nr. 1196. <br /><strong>EØS-henvisninger:</strong> EØS-avtalen vedlegg XIII nr. 24f (direktiv 2006/126/EF endret ved direktiv 2009/113/EF, direktiv 2011/94/EU, direktiv 2012/36/EU, direktiv 2013/22/EU, direktiv 2013/47/EU og beslutning 2014/209/EU).</dd><dt class="refid">RefID</dt><dd class="refid">forskrift/2014-12-19-1824</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i førerkortforskriften<ul class="tocSubUl"><li>I<ul class="tocSubUl"><li>§ 10-4. Innbytte av førerkort utstedt i annen EØS-stat etter innbytte fra land utenfor EØS</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2014-12-19-1824" id="dokument"><h1>Forskrift om endring i førerkortforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2014-12-19-1824/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. januar 2004 nr. 298 om førerkort m.m. gjøres følgende endringer:</article> <article class="defaultP" margin-top="true">EØS-henvisninger skal lyde:</article> <article class="defaultP" margin-top="true">EØS-avtalen vedlegg XIII nr. 24f (direktiv 2006/126/EF endret ved direktiv 2009/113/EF, direktiv 2011/94/EU, direktiv 2012/36/EU, direktiv 2013/22/EU, direktiv 2013/47/EU og beslutning 2014/209/EU).</article> <article class="defaultP" margin-top="true">§ 1-2 første ledd andre punktum og nytt tredje punktum skal lyde:</article><article class="legalP" id="kapittel-1-ledd-2">EØS-førerkort som ikke er utstedt etter kravene i direktiv 2006/126/EF eller ikke omfattes av beslutning 2014/209/EU, gir ikke førerett i Norge. Førerkortklasser som tidligere er ervervet i tråd med direktivet, påvirkes ikke av senere utstedelser av førerkort i strid med direktivet.</article> <article class="defaultP" margin-top="true">§ 2-2 tredje ledd første kolon skal lyde:</article><article class="legalP" id="kapittel-1-ledd-3">For øvrig gjelder følgende definisjoner for internasjonale førerkortklasser fastsatt i henhold til tredje førerkortdirektiv (direktiv 2006/126/EF):</article> <article class="defaultP" margin-top="true">§ 4-1 første ledd første punktum skal lyde:</article><article class="legalP" id="kapittel-1-ledd-4">Førerkort i klassene A, A2, A1, AM, B, BE, S og T gis 15 års gyldighet med mindre det settes en kortere gyldighetstid i henhold til § 4-2 til § 4-4.</article> <article class="defaultP" margin-top="true">§ 4-5 andre ledd skal lyde:</article><article class="legalP" id="kapittel-1-ledd-5">For å oppnå uavbrutt førerett, må dokumentasjon for gjennomført sikkerhetskurs på bane eller glattkjøringskurs fremlegges før gyldighetstiden utløper. Føreretten kan gjenerverves senere ved dokumentasjon av gjennomført kurs. Dersom førerkortet er utløpt med mer enn ett år, må i tillegg praktisk prøve bestås, jf. § 6-1 andre ledd første punktum. Når disse vilkårene foreligger, utstedes nytt førerkort med vanlig gyldighetstid regnet fra tidspunktet for den første utstedelsen hvis ikke ny helseattest fremlegges.</article> <article class="defaultP" margin-top="true">§ 5-2 fjerde ledd skal lyde:</article><article class="legalP" id="kapittel-1-ledd-6">Førerkort utstedes bare til personer som har lovlig opphold og fast bopel i Norge. Søker må være registrert i folkeregisteret som bosatt i Norge før førerkort kan utstedes. Kravet om fast bopel kan fravikes for personer som dokumenterer at oppholdet skal vare i minst 185 dager. Ved innbytte og fornyelse gjelder samme krav. Førerkort kan også utstedes til student fra annet EØS-stat som studerer i Norge og som dokumenterer at vedkommende har studert minst 185 dager i landet.</article> <article class="defaultP" margin-top="true">§ 8-1 første ledd skal lyde:</article><article class="legalP" id="kapittel-1-ledd-7">Førerkort som er utstedt i en annen EØS-stat, er gyldig her i landet i samsvar med sitt innhold med de unntak som følger av denne forskriften. Føreretten er begrenset til de internasjonale klassene som er nevnt i § 3-1 og rettigheter som følger av beslutning 2014/209/EU. Førerkort som er utstedt i en annen EØS-stat etter innbytte av førerkort fra et land utenfor EØS, kan brukes i Norge i inntil 3 måneder.</article> <article class="defaultP" margin-top="true">§ 9-1 andre ledd skal lyde:</article><article class="legalP" id="kapittel-1-ledd-8">Når en person tar fast bopel i Norge, gjelder de vanlige bestemmelsene i denne forskrift også for utenlandske førerkort, så langt de passer og ikke annet er spesielt angitt. Førerkortinnehavere må oppfylle norske alderskrav i aktuelle førerkortklasser. Innehavere av gyldig EØS-førerkort er underlagt kravet i § 4-1 om helseundersøkelse og utstedelse av nytt førerkort fra fylte 75 år.</article> <article class="defaultP" margin-top="true">§ 9-2 første og nytt andre ledd skal lyde:</article><article class="legalP" id="kapittel-1-ledd-9">Førerkortinnehaver som tar fast bopel i Norge og som har førerkort utstedt i en annen EØS-stat, kan benytte sitt førerkort i samsvar med førerkortets innhold, med de unntak som følger av denne forskriften. Føreretten er begrenset til de internasjonale klassene som er nevnt i § 3-1 og rettigheter som følger av beslutning 2014/209/EU.</article><article class="legalP" id="kapittel-1-ledd-10">Førerkort utstedt i en annen EØS-stat etter innbytte av førerkort fra et land utenfor EØS, kan brukes i Norge i inntil 3 måneder. Dersom innehaveren tok fast bopel i Norge før 19. januar 2013 og EØS-førerkortet er utstedt før denne datoen, kan EØS-førerkortet brukes som et ordinært EØS-førerkort.</article> <article class="defaultP" margin-top="true">§ 9-2 nytt siste ledd skal lyde:</article><article class="legalP" id="kapittel-1-ledd-11">Førerkort ervervet etter dokumentert minst 6 måneders studieopphold i annen EØS-stat av person som har fast bopel i Norge, anerkjennes etter paragrafens øvrige ledd.</article> <article class="defaultP" margin-top="true">Gjeldende andre og tredje ledd blir henholdsvis nytt tredje og fjerde ledd.</article> <article class="defaultP" margin-top="true">§ 9-3 nytt tredje og fjerde ledd skal lyde:</article><article class="legalP" id="kapittel-1-ledd-12">Førerkort ervervet etter dokumentert minst 6 måneders studieopphold i annen EØS-stat av person som har fast bopel i Norge, anerkjennes etter paragrafens øvrige ledd.</article><article class="legalP" id="kapittel-1-ledd-13">Førerkort utstedt i Sveits, jf. § 8-3, er gyldig for kjøring i Norge i inntil ett år.</article> <article class="defaultP" margin-top="true">§ 9-4 oppheves.</article> <article class="defaultP" margin-top="true">§ 10-2 første ledd syvende punktum skal lyde:</article><article class="legalP" id="kapittel-1-ledd-14">Gjelder innbyttet flere førerkortklasser, må praktisk prøve i klasse B eller BE bestås først.</article> <article class="defaultP" margin-top="true">§ 10-2 tredje ledd andre og tredje punktum skal lyde:</article><article class="legalP" id="kapittel-1-ledd-15">Dersom søknad leveres så sent at det ikke er mulig å gjennomføre innbyttet innen ettårsfristen eller innbyttefristen på ett år er overskredet når det søkes om innbytte, kan førerkortet likevel byttes inn i klasse B eller BE etter gjennomført obligatorisk opplæring i mørkekjøring, førstehjelp og sikkerhetskurs på bane samt bestått teoretisk og praktisk prøve. Dersom innbyttet for klasse B eller BE ikke er gjennomført innen 2 år etter at søker tok fast bopel eller flyttet tilbake til Norge, anses vedkommende som førstegangssøker i Norge.</article> <article class="defaultP" margin-top="true">§ 10-2 femte ledd første og annet punktum skal lyde:</article><article class="legalP" id="kapittel-1-ledd-16">Dersom praktisk prøve i klasse B eller BE ikke bestås på første forsøk, behandles søker på samme måte som ved overskridelse av innbyttefristen etter tredje ledd ovenfor. Etter bestått praktisk prøve i klasse B eller BE, har søker til sammen to forsøk på å bestå praktisk prøve i øvrige bilklasser (C1, C1E, C, CE, D1, D1E, D og DE).</article> <article class="defaultP" margin-top="true">§ 10-3 første ledd skal lyde:</article><article class="legalP" id="kapittel-1-ledd-17">Førerkort utstedt i annen EØS-stat, kan byttes direkte til norsk førerkort i tilsvarende klasser når innehaveren er fast bosatt her i landet. Førerkortklasser som tilsvarer S og T byttes ikke inn.</article> <article class="defaultP" margin-top="true">§ 10-3 nytt åttende ledd skal lyde:</article><article class="legalP" id="kapittel-1-ledd-18">Person som har fast bopel i Norge og har oppnådd fullverdig førerett under midlertidig opphold i annen EØS-stat, kan på samme vilkår som over få byttet direkte til norsk førerkort. Kravet er at føreretten ble ervervet etter minst 6 måneder dokumentert studieopphold.</article> <article class="defaultP" margin-top="true">Ny § 10-4 skal lyde:</article><article class="futureLegalArticle" data-name="§10-4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 10-4</span>. <span class="legalArticleTitle">Innbytte av førerkort utstedt i annen EØS-stat etter innbytte fra land utenfor EØS</span></span><article class="legalP" id="kapittel-1-foreslåttparagraf-1-ledd-1">Retten til direkte innbytte gjelder ikke for EØS-førerkort utstedt etter innbytte av førerkort fra land utenfor EØS. Dersom føreretten som opprinnelig er ervervet i et land utenfor EØS er utvidet i en EØS-stat, behandles også underliggende klasser som EØS-klasser. Førerkort byttet inn i en EØS-stat mot bestått praktisk og teoretisk prøve, behandles som et ordinært EØS-førerkort etter § 10-3.</article><article class="legalP" id="kapittel-1-foreslåttparagraf-1-ledd-2">EØS-førerkort utstedt etter innbytte av førerkort fra land utenfor EØS, behandles som et ordinært EØS-førerkort dersom innehaveren tok fast bopel i Norge før 19. januar 2013 og EØS-førerkortet er utstedt før denne datoen.</article><article class="legalP" id="kapittel-1-foreslåttparagraf-1-ledd-3">Har innehaveren tatt fast bopel i Norge fra og med 19. januar 2013, kan slikt førerkort byttes inn som et ordinært EØS-førerkort dersom innehaveren har hatt gyldig førerett i en eller flere EØS-stater i minst 10 år sammenhengende før vedkommende tok fast bopel eller flyttet tilbake til Norge.</article><article class="legalP" id="kapittel-1-foreslåttparagraf-1-ledd-4">Dersom kravet om 10 år ikke er oppfylt, kan innbytte gis etter vilkårene og fristene i § 10-2 dersom førerkortet som ble byttet inn er fra et av landene opplistet i nevnte paragraf. Førerkort fra andre land utenfor EØS gir ikke rett til innbytte.</article></article> <article class="defaultP" margin-top="true">Någjeldende § 10-4 og § 10-5 blir nye § 10-5 og § 10-6.</article> <article class="defaultP" margin-top="true">§ 12-1 andre og tredje ledd skal lyde:</article><article class="legalP" id="kapittel-1-ledd-19">Motorvogn som har tillatt totalvekt ikke over 3500 kg, og som er konstruert for en hastighet ikke over 10 km/t, og som bare med vesentlige konstruktive forandringer kan kjøres med større hastighet, kan føres av person som har fylt 16 år og har nødvendig ferdighet.</article><article class="legalP" id="kapittel-1-ledd-20">Selvbalanserende kjøretøy som definert i kjøretøyforskriften § 2-5 nr. 4 kan føres av person som har fylt 16 år og har nødvendig ferdighet. Legitimasjon med navn, bilde og fødselsdato skal medbringes under kjøring.</article> <article class="defaultP" margin-top="true">Vedlegg 4 førerkortkoder kode 78 skal lyde: <table><tbody><tr><td data-text-align="left" data-vertical-align="top">78</td><td data-text-align="left" data-vertical-align="top">Begrenset til kjøretøy med automatgir</td></tr></tbody></table></article></section><section class="section" data-name="kapII" id="kapittel-2" data-lovdata-URL="LTI/forskrift/2014-12-19-1824/KAPITTEL_2"><h2 data-text-align="center">II</h2><article class="centeredP" data-text-align="center"><i>Ikrafttredelse</i></article><article class="legalP" id="kapittel-2-ledd-1">Endringene trer i kraft 1. januar 2015.</article><article class="legalP" id="kapittel-2-ledd-2">§ 4-5 andre ledd trer i kraft 1. januar 2016.</article></section></main></body></html>