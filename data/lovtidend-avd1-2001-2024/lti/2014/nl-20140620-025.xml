<!DOCTYPE html><html lang="no"><head><title>Lov om endringer i ferieloven mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2014-06-20-25</dd><dt class="dokid">DokumentID</dt><dd class="dokid">LTI/lov/2014-06-20-25</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 8 s 1129</dd><dt class="dateInForce">I kraft fra</dt><dd class="dateInForce">2014-06-20, 2014-07-01</dd><dt class="changesToDocuments">Endrer</dt><dd class="changesToDocuments"><ul><li>lov/1985-06-21-83</li><li>lov/1988-04-29-21</li><li>lov/1991-08-30-71</li><li>lov/1997-06-13-44</li><li>lov/1997-06-13-45</li><li>lov/2005-06-17-62</li><li>lov/2007-06-29-81</li></ul></dd><dt class="legalArea">Rettsområde</dt><dd class="legalArea"><ul><li>Arbeidsrett &gt; Arbeidsforhold. Sysselsetting</li></ul></dd><dt class="dateOfPublication">Kunngjort</dt><dd class="dateOfPublication">2014-06-20 15:50</dd><dt class="journalNumber">Journalnummer</dt><dd class="journalNumber">2014-0542</dd><dt class="titleShort">Korttittel</dt><dd class="titleShort">Endringslov til ferieloven mv.</dd><dt class="title">Tittel</dt><dd class="title">Lov om endringer i ferieloven mv.</dd><dt class="miscInformation">Annet om dokumentet</dt><dd class="miscInformation">Prop.73 L (2013–2014), Innst.251 L (2013–2014), Lovvedtak 78 (2013–2014). Stortingets første og andre gangs behandling hhv. 16. og 20. juni 2014. Fremmet av Justis- og beredskapsdepartementet.</dd><dt class="refid">RefID</dt><dd class="refid">lov/2014-06-20-25</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i ferieloven mv.<ul class="tocSubUl"><li>I</li><li>II</li><li>III</li><li>IV</li><li>V<ul class="tocSubUl"><li>§ 20. Ansattes styrerepresentasjon</li></ul></li><li>VI<ul class="tocSubUl"><li>§ 68. Rett for tilsette til å velje styremedlemmar i konsern og føderative samvirke</li></ul></li><li>VII</li><li>VIII</li></ul></li></ul></dd></dl></header><main class="documentBody" data-lovdata-URL="LTI/lov/2014-06-20-25" id="dokument"><h1>Lov om endringer i ferieloven mv.</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 21. juni 1985 nr. 83 om ansvarlige selskaper og kommandittselskaper (Selskapsloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 29. april 1988 nr. 21 om ferie.</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 30. august 1991 nr. 71 om statsforetak.</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 13. juni 1997 nr. 44 om aksjeselskaper (aksjeloven).</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 13. juni 1997 nr. 45 om allmennaksjeselskaper (allmennaksjeloven).</article></article></li><li data-li-identifier="6" data-name="6"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven).</article></article></li><li data-li-identifier="7" data-name="7"><article class="listArticle" data-text-size="small" id="punkt-7"><article class="legalP" id="punkt-7-ledd-1">Lov 29. juni 2007 nr. 81 om samvirkeforetak (samvirkelova).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2014-06-20-25/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 29. april 1988 nr. 21 om ferie gjøres følgende endringer:</article> <article class="defaultP" margin-top="true">§ 7 nr. 3 andre ledd skal lyde:</article><article class="legalP" id="kapittel-1-ledd-2">Ferie som i strid med lovens bestemmelser eller på grunn av forhold som nevnt i § 9 nr. 1 og 2, ikke er avviklet ved ferieårets utløp, skal overføres til det påfølgende ferieår. Hvis manglende ferieavvikling skyldes arbeidsgiver kan arbeidstaker i tillegg til overføring kreve erstatning etter § 14.</article> <article class="defaultP" margin-top="true">§ 9 nr. 1 andre ledd skal lyde:</article><article class="legalP" id="kapittel-1-ledd-3">Arbeidstaker som har vært helt arbeidsufør i løpet av ferien, kan kreve at et tilsvarende antall virkedager ferie utsettes og gis som ny ferie senere i ferieåret. Kravet må dokumenteres med legeerklæring og fremsettes uten ugrunnet opphold etter at arbeidet er gjenopptatt.</article> <article class="defaultP" margin-top="true">§ 9 nr. 1 tredje ledd oppheves.</article> <article class="defaultP" margin-top="true">§ 9 nr. 3 tredje ledd skal lyde:</article><article class="legalP" id="kapittel-1-ledd-4">På de vilkår som følger av §§ 6 og 7, kan arbeidsgiver legge feriefritid for ett år til tid hvor arbeidstaker utfører førstegangstjeneste i Forsvaret i henhold til lov 17. juli 1953 nr. 29 om verneplikt.</article> <article class="defaultP" margin-top="true">§ 10 nr. 5 første ledd bokstav b oppheves.</article> <article class="defaultP" margin-top="true">§ 10 nr. 5 første ledd nåværende bokstav c blir ny bokstav b.</article> <article class="defaultP" margin-top="true">§ 11 nr. 2 andre ledd oppheves.</article></section><section class="section" data-name="kapII" id="kapittel-2" data-lovdata-URL="LTI/lov/2014-06-20-25/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 13. juni 1997 nr. 44 om aksjeselskaper gjøres følgende endringer:</article> <article class="defaultP" margin-top="true">§ 6-5 første til tredje ledd skal lyde:</article><article class="numberedLegalP" data-numerator="1" id="kapittel-2-nummer-1">(1) Når et selskap tilhører et konsern, kan det inngås skriftlig avtale mellom konsernet og et flertall av dets ansatte, eller mellom konsernet og én eller flere lokale fagforeninger som representerer et flertall av de ansatte i konsernet, om at de ansatte i konsernet ved anvendelse av § 6-4 skal regnes som ansatt i selskapet.</article><article class="numberedLegalP" data-numerator="2" id="kapittel-2-nummer-2">(2) Når et selskap tilhører et konsern, og det ikke er inngått avtale etter første ledd, kan Kongen etter søknad fra konsernet, et flertall av dets ansatte eller én eller flere lokale fagforeninger som representerer et flertall av de ansatte i konsernet, bestemme at de ansatte i konsernet ved anvendelse av § 6-4 skal regnes som ansatt i selskapet.</article><article class="numberedLegalP" data-numerator="3" id="kapittel-2-nummer-3">(3) Første og andre ledd gjelder tilsvarende når et selskap tilhører en gruppe av foretak som er knyttet sammen gjennom eierinteresser eller felles ledelse.</article> <article class="defaultP" margin-top="true">Nåværende tredje ledd blir nytt fjerde ledd.</article></section><section class="section" data-name="kapIII" id="kapittel-3" data-lovdata-URL="LTI/lov/2014-06-20-25/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 13. juni 1997 nr. 45 om allmennaksjeselskaper gjøres følgende endringer:</article> <article class="defaultP" margin-top="true">§ 6-5 første til tredje ledd skal lyde:</article><article class="numberedLegalP" data-numerator="1" id="kapittel-3-nummer-1">(1) Når et selskap tilhører et konsern, kan det inngås skriftlig avtale mellom konsernet og et flertall av dets ansatte, eller mellom konsernet og én eller flere lokale fagforeninger som representerer et flertall av de ansatte i konsernet, om at de ansatte i konsernet ved anvendelse av § 6-4 skal regnes som ansatt i selskapet.</article><article class="numberedLegalP" data-numerator="2" id="kapittel-3-nummer-2">(2) Når et selskap tilhører et konsern, og det ikke er inngått avtale etter første ledd, kan Kongen etter søknad fra konsernet, et flertall av dets ansatte eller én eller flere lokale fagforeninger som representerer et flertall av de ansatte i konsernet, bestemme at de ansatte i konsernet ved anvendelse av § 6-4 skal regnes som ansatt i selskapet.</article><article class="numberedLegalP" data-numerator="3" id="kapittel-3-nummer-3">(3) Første og andre ledd gjelder tilsvarende når et selskap tilhører en gruppe av foretak som er knyttet sammen gjennom eierinteresser eller felles ledelse.</article> <article class="defaultP" margin-top="true">Nåværende tredje ledd blir nytt fjerde ledd.</article> <article class="defaultP" margin-top="true">§ 6-35 nytt femte ledd skal lyde:</article><article class="numberedLegalP" data-numerator="5" id="kapittel-3-nummer-4">(5) Tilhører et selskap et konsern eller en annen gruppe foretak som er knyttet sammen gjennom eierinteresser eller felles ledelse, kan det inngås skriftlig avtale mellom konsernet eller gruppen og et flertall av de ansatte, eller mellom konsernet eller gruppen og én eller flere lokale fagforeninger som representerer et flertall av de ansatte i konsernet eller gruppen, om at de ansatte i konsernet eller gruppen ved anvendelse av første ledd skal regnes som ansatt i selskapet, og at valg etter fjerde ledd skal foretas av og blant de ansatte i konsernet eller gruppen.</article> <article class="defaultP" margin-top="true">Nåværende femte og sjette ledd blir sjette og syvende ledd og skal lyde:</article><article class="numberedLegalP" data-numerator="6" id="kapittel-3-nummer-5">(6) Tilhører et selskap et konsern eller en annen gruppe foretak som er knyttet sammen gjennom eierinteresser eller felles ledelse, og det ikke er inngått avtale etter femte ledd, kan Kongen etter søknad fra konsernet eller gruppen, eller et flertall av de ansatte i konsernet eller gruppen eller én eller flere lokale fagforeninger som representerer et flertall av de ansatte i konsernet eller gruppen, bestemme at de ansatte i konsernet eller gruppen ved anvendelse av første ledd skal regnes som ansatt i selskapet, og at valg etter fjerde ledd skal foretas av og blant de ansatte i konsernet eller gruppen.</article><article class="numberedLegalP" data-numerator="7" id="kapittel-3-nummer-6">(7) Kongen kan ved forskrift, eller ved vedtak i det enkelte tilfelle, gjøre unntak fra bestemmelsene i første og fjerde ledd eller bestemme at sjette ledd skal anvendes overfor deler av konsernet eller gruppen. Kongen kan også gi utfyllende forskrifter til første, fjerde, femte og sjette ledd, herunder om vilkår for stemmerett og valgbarhet, valgmåten, om avgjørelse av tvister om valget og om bortfall av verv som medlem av bedriftsforsamlingen. Kongen kan dessuten gi forskrifter om beregning av antallet ansatte og om bruk av gjennomsnittstall.</article></section><section class="section" data-name="kapIV" id="kapittel-4" data-lovdata-URL="LTI/lov/2014-06-20-25/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 21. juni 1985 nr. 83 om ansvarlige selskaper og kommandittselskaper gjøres følgende endringer:</article> <article class="defaultP" margin-top="true">§ 2-10 nytt tredje ledd skal lyde:</article><article class="numberedLegalP" data-numerator="3" id="kapittel-4-nummer-1">(3) Tilhører selskapet et konsern eller en annen gruppe foretak som er knyttet sammen gjennom eierinteresser eller felles ledelse, kan det inngås skriftlig avtale mellom konsernet eller gruppen og et flertall av de ansatte, eller mellom konsernet eller gruppen og én eller flere lokale fagforeninger som representerer et flertall av de ansatte i konsernet eller gruppen, om at de ansatte i konsernet eller gruppen ved anvendelse av § 2-9 annet og tredje ledd skal regnes som ansatt i selskapet, og at valg etter § 2-9 annet og tredje ledd skal foretas av og blant de ansatte i konsernet eller gruppen.</article> <article class="defaultP" margin-top="true">Nåværende tredje og fjerde ledd blir fjerde og femte ledd og skal lyde:</article><article class="numberedLegalP" data-numerator="4" id="kapittel-4-nummer-2">(4) Tilhører selskapet et konsern eller annen gruppe foretak som er knyttet sammen gjennom eierinteresser eller felles ledelse, og det ikke er inngått avtale etter tredje ledd, kan Kongen etter søknad fra konsernet eller gruppen, et flertall av de ansatte eller én eller flere lokale fagforeninger som representerer et flertall av de ansatte i konsernet eller gruppen, bestemme at de ansatte i konsernet eller gruppen ved anvendelse av § 2-9 annet og tredje ledd skal regnes som ansatt i selskapet, og at disse seg imellom foretar valg etter § 2-9 annet og tredje ledd.</article><article class="numberedLegalP" data-numerator="5" id="kapittel-4-nummer-3">(5) Kongen kan ved forskrift, eller ved vedtak i det enkelte tilfelle, bestemme at fjerde ledd skal anvendes overfor deler av konsernet eller gruppen. Kongen kan dessuten gi utfyllende forskrift til fjerde ledd, herunder om vilkår for stemmerett og valgbarhet, valgmåten, om avgjørelsen av tvister om valget og om bortfall av verv som selskapsmøtemedlem.</article></section><section class="section" data-name="kapV" id="kapittel-5" data-lovdata-URL="LTI/lov/2014-06-20-25/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I lov 30. august 1991 nr. 71 om statsforetak skal § 20 lyde:</article><article class="futureLegalArticle" data-name="§20" id="kapittel-5-foreslåttparagraf-1"><span class="futureLegalArticleHeader">§ 20. <span class="legalArticleTitle">Ansattes styrerepresentasjon</span></span><article class="legalP" id="kapittel-5-foreslåttparagraf-1-ledd-1">Har foretaket i de tre siste regnskapsår gjennomsnittlig hatt flere enn 30 ansatte, kan 2/3 av de ansatte kreve at ett styremedlem og en observatør og vararepresentanter velges av og blant de ansatte.</article><article class="legalP" id="kapittel-5-foreslåttparagraf-1-ledd-2">Har foretaket i de tre siste regnskapsår gjennomsnittlig hatt flere enn 50 ansatte, kan et flertall av de ansatte kreve at inntil 1/3, likevel minst to, av styrets medlemmer med vararepresentanter velges av og blant de ansatte.</article><article class="legalP" id="kapittel-5-foreslåttparagraf-1-ledd-3">Har foretaket i de tre siste regnskapsår gjennomsnittlig hatt flere enn 200 ansatte, og det er avtalt at foretaket ikke skal ha bedriftsforsamling, jfr. § 33 annet ledd, skal de ansatte velge ett styremedlem med vararepresentant, eller to observatører med vararepresentanter, i tillegg til den representasjon som følger av annet ledd.</article><article class="legalP" id="kapittel-5-foreslåttparagraf-1-ledd-4">Tilhører foretaket et konsern eller en annen gruppe foretak som er knyttet sammen gjennom eierinteresser eller felles ledelse, kan det inngås skriftlig avtale mellom konsernet eller gruppen og et flertall av de ansatte, eller mellom konsernet eller gruppen og én eller flere lokale fagforeninger som representerer et flertall av de ansatte i konsernet eller gruppen, om at de ansatte i konsernet eller gruppen ved anvendelse av annet og tredje ledd skal regnes som ansatt i foretaket, og at valg etter annet og tredje ledd skal foretas av og blant de ansatte i konsernet eller gruppen.</article><article class="legalP" id="kapittel-5-foreslåttparagraf-1-ledd-5">Tilhører foretaket et konsern eller en annen gruppe foretak som er knyttet sammen gjennom felles ledelse, og det ikke er inngått avtale etter fjerde ledd, kan Kongen etter søknad fra konsernet eller gruppen, et flertall av de ansatte eller én eller flere lokale fagforeninger som representerer et flertall av de ansatte i konsernet eller gruppen, bestemme at de ansatte i konsernet eller gruppen ved anvendelse av annet og tredje ledd skal regnes som ansatt i foretaket, og at valg etter annet og tredje ledd skal foretas av og blant de ansatte i konsernet eller gruppen.</article><article class="legalP" id="kapittel-5-foreslåttparagraf-1-ledd-6">Kongen kan ved forskrift eller ved vedtak i det enkelte tilfelle gjøre unntak fra første, annet og tredje ledd eller bestemme at femte ledd skal anvendes overfor deler av konsernet eller gruppen. Kongen kan dessuten gi utfyllende forskrifter til bestemmelsene i første til femte ledd, herunder om vilkår for stemmerett og valgbarhet, om valgmåten, om avgjørelsen av tvister om valget og om bortfall av verv som styremedlem og observatør.</article><article class="legalP" id="kapittel-5-foreslåttparagraf-1-ledd-7">Bestemmelsene i § 21 første ledd om tjenestetidens lengde og § 22 første ledd tredje punktum om fjerning av styremedlemmer, gjelder ikke for styremedlemmer og observatører valgt etter reglene i første til femte ledd.</article></article></section><section class="section" data-name="kapVI" id="kapittel-6" data-lovdata-URL="LTI/lov/2014-06-20-25/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">I lov 29. juni 2007 nr. 81 om samvirkeforetak skal § 68 lyde:</article><article class="futureLegalArticle" data-name="§68" id="kapittel-6-foreslåttparagraf-1"><span class="futureLegalArticleHeader">§ 68. <span class="legalArticleTitle">Rett for tilsette til å velje styremedlemmar i konsern og føderative samvirke</span></span><article class="numberedLegalP" data-numerator="1" id="kapittel-6-foreslåttparagraf-1-nummer-1">(1) Når eit foretak høyrer til eit konsern, kan konsernet og eit fleirtal av dei tilsette, eller konsernet og ein eller fleire lokale fagforeiningar som omfattar eit fleirtal av dei tilsette i konsernet, inngå skriftleg avtale om at dei tilsette i konsernet ved bruk av § 67 skal reknast som tilsette i foretaket.</article><article class="numberedLegalP" data-numerator="2" id="kapittel-6-foreslåttparagraf-1-nummer-2">(2) Når eit foretak tilhøyrer eit konsern, og det ikkje føreligg ei avtale etter første ledd, kan Kongen etter søknad frå konsernet, eit fleirtal av dei tilsette eller ein eller fleire lokale fagforeiningar som omfattar eit fleirtal av dei tilsette i konsernet, fastsetje at dei tilsette i konsernet ved bruk av § 67 skal reknast som tilsette i foretaket.</article><article class="numberedLegalP" data-numerator="3" id="kapittel-6-foreslåttparagraf-1-nummer-3">(3) Første og andre ledd gjeld tilsvarande når eit foretak tilhøyrer ei gruppe av foretak som er knytt saman gjennom eigarinteresser eller sams leiing, medrekna føderativt samvirke.</article><article class="numberedLegalP" data-numerator="4" id="kapittel-6-foreslåttparagraf-1-nummer-4">(4) Kongen kan fastsetje at paragrafen her berre skal gjelde for delar av eit konsern, eit føderativt samvirke eller ei anna gruppe som nemnd i tredje ledd.</article></article></section><section class="section" data-name="kapVII" id="kapittel-7" data-lovdata-URL="LTI/lov/2014-06-20-25/KAPITTEL_7"><h2 data-text-align="center">VII</h2><article class="legalP" id="kapittel-7-ledd-1">I lov 17. juni 2005 nr. 62 om arbeidsmiljø, arbeidstid og stillingsvern mv. gjøres følgende endring:</article> <article class="defaultP" margin-top="true">§ 7-1 tredje ledd første punktum oppheves. Nåværende annet punktum blir første punktum.</article></section><section class="section" data-name="kapVIII" id="kapittel-8" data-lovdata-URL="LTI/lov/2014-06-20-25/KAPITTEL_8"><h2 data-text-align="center">VIII</h2><article class="legalP" id="kapittel-8-ledd-1">Loven trer i kraft 1. juli 2014. Punkt VII trer i kraft straks.</article></section></main></body></html>