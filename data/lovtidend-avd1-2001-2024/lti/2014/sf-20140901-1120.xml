<!DOCTYPE html><html lang="no"><head><title>Forskrift om endring i forskrift om fredning av statens kulturhistoriske eiendommer</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-09-01-1120</dd><dt class="dokid">DokumentID</dt><dd class="dokid">LTI/forskrift/2014-09-01-1120</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 12 s 1933</dd><dt class="dateInForce">I kraft fra</dt><dd class="dateInForce">2014-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-11-09-1088</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1978-06-09-50/§22a</li><li>forskrift/1979-02-09-8785/§12</li></ul></dd><dt class="dateOfPublication">Kunngjort</dt><dd class="dateOfPublication">2014-09-01 10:30</dd><dt class="journalNumber">Journalnummer</dt><dd class="journalNumber">2014-0795</dd><dt class="titleShort">Korttittel</dt><dd class="titleShort">Endr. i forskrift om kulturhistoriske eiendommer</dd><dt class="title">Tittel</dt><dd class="title">Forskrift om endring i forskrift om fredning av statens kulturhistoriske eiendommer</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Riksantikvaren 1. september 2014 med hjemmel i lov 9. juni 1978 nr. 50 om kulturminner § 22a og forskrift 9. februar 1979 nr. 8785 om faglig ansvarsfordeling mv. etter kulturminneloven § 12 nr. 1.</dd><dt class="refid">RefID</dt><dd class="refid">forskrift/2014-09-01-1120</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om fredning av statens kulturhistoriske eiendommer<ul class="tocSubUl"><li>I<ul class="tocSubUl"><li>§ 11-1. Omfang</li><li>§ 11-2. Formålet med fredningen</li><li>§ 11-3. Særbestemmelser</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2014-09-01-1120" id="dokument"><h1>Forskrift om endring i forskrift om fredning av statens kulturhistoriske eiendommer</h1><section class="section" data-name="kapI" id="kapittel-1" data-lovdata-URL="LTI/forskrift/2014-09-01-1120/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 9. november 2011 nr. 1088 om fredning av statens kulturhistoriske eiendommer gjøres følgende endring:</article> <article class="defaultP" margin-top="true">Nytt kapittel 11 skal lyde:</article><span class="futuretitle" id="kapittel-1-foreslåttittel-1">Kapittel 11. Fredning av Eidsvollsbygningen med to sidebygninger og hageanlegg</span><article class="futureLegalArticle" data-name="§11-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 11-1</span>. <span class="legalArticleTitle">Omfang</span></span><article class="legalP" id="kapittel-1-foreslåttparagraf-1-ledd-1">Fredningen omfatter følgende eiendom:</article><article class="legalP" id="kapittel-1-foreslåttparagraf-1-ledd-2">Eidsvollsbygningen med to sidebygninger, og hage (anlegg) på gnr. 97, bnr. 4, Eidsvoll kommune.</article><article class="legalP" id="kapittel-1-foreslåttparagraf-1-ledd-3">Fredningen omfatter bygningenes eksteriører og interiører. Fredete interiører i alle tre bygninger omfatter innvendig hovedstruktur (rominndeling) og eldre arkitektoniske detaljer (dører, vinduer, listverk, overflater, dekor etc.). I fredningen inngår også alle tilbakeførte/kopierte arkitektoniske detaljer som dører, vinduer, listverk, overflater, dekor etc.</article></article> <article class="defaultP" margin-top="true"><img height="503" src="static/LTI//ltavd1/filer/grafikk/sf-20140901-1120-01-01.jpg" width="503" /></article><article class="futureLegalArticle" data-name="§11-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 11-2</span>. <span class="legalArticleTitle">Formålet med fredningen</span></span><article class="legalP" id="kapittel-1-foreslåttparagraf-2-ledd-1">Formålet med å bevare Eidsvollsbygningen med to sidebygninger og hageanlegg på gnr./bnr. 97/4, er både kulturhistorisk og arkitekturhistorisk begrunnet. Fredningen skal sikre et sentralt arkitektonisk verk og sted, knyttet til konstitusjonen av Norge som nasjon med egen grunnlov. Formålet med fredningen er videre å opprettholde den museale bruk av bygninger og anlegg i statlig eie som nasjonalt minnesmerke.</article><article class="legalP" id="kapittel-1-foreslåttparagraf-2-ledd-2">Fredningen av bygningenes eksteriører skal sikre bygningens opprinnelige arkitektur. Både hovedstrukturen i det arkitektoniske uttrykket og detaljering som fasadeløsning, eldre dører og vinduer, materialbruk, overflater og dekor skal opprettholdes.</article><article class="legalP" id="kapittel-1-foreslåttparagraf-2-ledd-3">Formålet med fredningen av hovedbygningens og sidebygningenes interiører er å bevare rominndeling, bygningsdeler og overflater i de deler av interiøret som er opprinnelig fra byggeåret eller ombygget på en helhetlig måte som tjener den opprinnelige arkitekturen.</article><article class="legalP" id="kapittel-1-foreslåttparagraf-2-ledd-4">Formålet med fredningen av hageanlegget på gnr./bnr. 97/4 er å sikre den opprinnelige arrondering rundt bygningene på den del som er i statlig eie.</article></article><article class="futureLegalArticle" data-name="§11-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 11-3</span>. <span class="legalArticleTitle">Særbestemmelser</span></span><article class="legalP" id="kapittel-1-foreslåttparagraf-3-ledd-1">For Eidsvollsbygningen gjelder følgende særbestemmelser:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">Tekniske oppgraderinger kan gjennomføres etter dispensasjon fra kulturminnemyndigheten jf. § 1-7.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">Ved ytterligere tilbakeføring av hageanleggets opprinnelige karakter, kan vognskjul, oppført i siste halvdel av 1900-tallet, rives etter dispensasjon fra kulturminnemyndigheten.</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2014-09-01-1120/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft fra 1. september 2014.</article></section></main></body></html>