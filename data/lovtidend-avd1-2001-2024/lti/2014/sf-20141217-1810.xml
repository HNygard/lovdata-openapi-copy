<!DOCTYPE html><html lang="no"><head><title>Forskrift om endring i forskrift om lostjenesten på Svalbard</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-12-17-1810</dd><dt class="dokid">DokumentID</dt><dd class="dokid">LTI/forskrift/2014-12-17-1810</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 18 s 2942</dd><dt class="dateInForce">I kraft fra</dt><dd class="dateInForce">2015-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2012-06-25-655</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2014-08-15-61/§2</li><li>forskrift/2014-08-15-1083</li></ul></dd><dt class="dateOfPublication">Kunngjort</dt><dd class="dateOfPublication">2015-01-06 11:00</dd><dt class="journalNumber">Journalnummer</dt><dd class="journalNumber">2014-1325</dd><dt class="titleShort">Korttittel</dt><dd class="titleShort">Endr. i forskrift om lostjenesten på Svalbard</dd><dt class="title">Tittel</dt><dd class="title">Forskrift om endring i forskrift om lostjenesten på Svalbard</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 17. desember 2014 med hjemmel i lov 15. august 2014 nr. 61 om losordningen § 2, jf. delegeringsvedtak 15. august 2014 nr. 1083.</dd><dt class="refid">RefID</dt><dd class="refid">forskrift/2014-12-17-1810</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om lostjenesten på Svalbard<ul class="tocSubUl"><li>I<ul class="tocSubUl"><li>§ 1. Lostjenesten på Svalbard</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2014-12-17-1810" id="dokument"><h1>Forskrift om endring i forskrift om lostjenesten på Svalbard</h1><section class="section" data-name="kapI" id="kapittel-1" data-lovdata-URL="LTI/forskrift/2014-12-17-1810/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 25. juni 2012 nr. 655 om lostjenesten på Svalbard gjøres følgende endringer:</article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Lostjenesten på Svalbard</span></span><article class="legalP" id="kapittel-1-foreslåttparagraf-1-ledd-1">Lov 15. august 2014 nr. 61 om losordningen og forskrifter gitt med hjemmel i den gjelder for Svalbard, herunder i sjøterritoriet, de indre farvann og vassdrag, så langt de er farbare med fartøy fra sjøen og med de tilpasninger som følger av forskriften her.</article><article class="legalP" id="kapittel-1-foreslåttparagraf-1-ledd-2">Med unntak av § 7, gjelder lospliktforskriften ikke for farvannet ved Bjørnøya. Kapittel 1 og kapittel 4 gjelder så langt det er nødvendig for å gi § 7 anvendelse.</article><article class="legalP" id="kapittel-1-foreslåttparagraf-1-ledd-3">Bestemmelsen i første ledd gjelder ikke forskrift 2. mai 1997 nr. 396 om adgang til og opphold på norsk territorium under fredsforhold for fremmede militære og sivile statsfartøyer.</article></article> <article class="defaultP" margin-top="true">§ 2 første og annet ledd skal lyde:</article><article class="legalP" id="kapittel-1-ledd-2">Ved anvendelse av lospliktforskriften gjøres følgende tilpasninger:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">§ 4 (1) gjelder ikke for følgende områder innenfor grunnlinjen:</article><article class="legalP" id="kapittel-1-ledd-2-punkt-1-ledd-2">Svalbard farvannsområde inn til losbordingsfeltene <ul class="defaultList"><li data-li-identifier="a." data-name="a."><article class="listArticle" id="kapittel-1-ledd-2-punkt-1-ledd-2-punkt-1"><article class="legalP" id="kapittel-1-ledd-2-punkt-1-ledd-2-punkt-1-ledd-1">i Bellsund</article></article></li><li data-li-identifier="b." data-name="b."><article class="listArticle" id="kapittel-1-ledd-2-punkt-1-ledd-2-punkt-2"><article class="legalP" id="kapittel-1-ledd-2-punkt-1-ledd-2-punkt-2-ledd-1">i Isfjorden utenfor Longyearbyen</article></article></li><li data-li-identifier="c." data-name="c."><article class="listArticle" id="kapittel-1-ledd-2-punkt-1-ledd-2-punkt-3"><article class="legalP" id="kapittel-1-ledd-2-punkt-1-ledd-2-punkt-3-ledd-1">i Isfjorden utenfor Barentsburg.</article></article></li></ul></article><article class="legalP" id="kapittel-1-ledd-2-punkt-1-ledd-3">Områdene ovenfor er geografisk definert i vedlegg 1.</article></article></li><li data-li-identifier="b)" data-name="b)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">§ 11 (2) bokstav a erstattes med: Minst 1 års effektiv fartstid som ansvarshavende navigatør på Svalbard der fartsområdet omfatter de farledene eller områdene det søkes farledsbevis for. Inntil 10 måneder med effektiv fartstid som ansvarshavende navigatør i polare farvann kan regnes med.</article></article></li><li data-li-identifier="c)" data-name="c)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">§ 11 (2) bokstav c erstattes med: I løpet av de to siste sesongene har forestått navigeringen ved til sammen minst 5 seilinger hver vei i de farleder eller områder det søkes farledsbevis for. I stedet for 5 seilinger hver vei, kan det for fartøy som ikke seiler i fast rute legges til grunn at søkeren har vært ansvarshavende navigatør på 3 representative seilaser i de områder det søkes farledsbevis for, hvor hver seilas er av minst 1 ukes varighet. Seilasene skal være foretatt med det eller de fartøy det søkes farledsbevis for eller et tilsvarende fartøy.</article></article></li><li data-li-identifier="d)" data-name="d)"><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">i tillegg til punktene i § 13 fjerde ledd, skal den som søker om farledsbevis for seilas i farvann ved Svalbard vise at vedkommende innehar tilstrekkelig kunnskap om og ferdigheter i isnavigering og tilstrekkelig kunnskap om værforhold på Svalbard.</article></article></li></ul></article><article class="legalP" id="kapittel-1-ledd-3">Ved anvendelse av forskrift 9. oktober 1981 nr. 1 om lossertifikat og losutdanning, gjøres følgende tilpasning:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">i tillegg til punktene i § 7 første ledd skal eksaminanden kunne redegjøre for seilas og manøvrering under isforhold for sertifikat på Svalbard.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2014-12-17-1810/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2015.</article></section></main></body></html>