<!DOCTYPE html><html lang="no"><head><title>Lov om endringer i lov om Statens pensjonskasse og enkelte andre lover (ny uførepensjonsordning)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2014-03-07-5</dd><dt class="dokid">DokumentID</dt><dd class="dokid">LTI/lov/2014-03-07-5</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 3 s 308</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1949-07-28-26</li><li>lov/1953-06-26-11</li><li>lov/1962-06-22-12</li><li>lov/2011-12-16-60</li></ul></dd><dt class="legalArea">Rettsområde</dt><dd class="legalArea"><ul><li>Pensjons- og trygderett &gt; Medlemskap i folketrygden</li> <li>Pensjons- og trygderett &gt; Dagpenger under arbeidsløshet</li> <li>25.08</li> <li>Stats-, statsforfatnings- og statsborgerrett &gt; Stortinget</li></ul></dd><dt class="dateOfPublication">Kunngjort</dt><dd class="dateOfPublication">2014-03-07 14:30</dd><dt class="journalNumber">Journalnummer</dt><dd class="journalNumber">2014-0174</dd><dt class="titleShort">Korttittel</dt><dd class="titleShort">Endringslov til lov om Statens pensjonskasse mfl.</dd><dt class="title">Tittel</dt><dd class="title">Lov om endringer i lov om Statens pensjonskasse og enkelte andre lover (ny uførepensjonsordning)</dd><dt class="miscInformation">Annet om dokumentet</dt><dd class="miscInformation">Prop.202 L (2012–2013), Innst.126 L (2013–2014), Lovvedtak 40 (2013–2014). Stortingets første og andre gangs behandling hhv. 25. februar og 4. mars 2014. Fremmet av Arbeids- og sosialdepartementet.</dd><dt class="refid">RefID</dt><dd class="refid">lov/2014-03-07-5</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov om Statens pensjonskasse og enkelte andre lover (ny uførepensjonsordning)<ul class="tocSubUl"><li>I<ul class="tocSubUl"><li>§ 27.</li><li>§ 28.</li><li>§ 28 a.</li><li>§ 29.</li><li>§ 30.</li><li>§ 31.</li><li>§ 31 a.</li></ul></li><li>II<ul class="tocSubUl"><li>§ 10.</li><li>§ 11.</li><li>§ 11 a.</li><li>§ 12.</li><li>§ 13.</li><li>§ 14.</li><li>§ 14 a.</li></ul></li><li>III<ul class="tocSubUl"><li>§ 12.</li><li>§ 13.</li><li>§ 14.</li><li>§ 15.</li><li>§ 16.</li><li>§ 17.</li><li>§ 18.</li></ul></li><li>IV<ul class="tocSubUl"><li>§ 5-1. Virkeområde</li><li>§ 5-2. Forholdet til lov om Statens pensjonskasse</li><li>§ 5-3. Rett til midlertidig uførepensjon og uførepensjon</li><li>§ 5-6. Full opptjeningstid</li><li>§ 5-7. Opphør av midlertidig uførepensjon og uførepensjon</li></ul></li><li>V Ikrafttredelse og overgangsbestemmelser</li></ul></li></ul></dd></dl></header><main class="documentBody" data-lovdata-URL="LTI/lov/2014-03-07-5" id="dokument"><h1>Lov om endringer i lov om Statens pensjonskasse og enkelte andre lover (ny uførepensjonsordning)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 28. juli 1949 nr. 26 om Statens pensjonskasse.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 26. juni 1953 nr. 11 om pensjonsordning for apotekvirksomhet mv.</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 22. juni 1962 nr. 12 om pensjonsordning for sykepleiere.</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 16. desember 2011 nr. 60 om pensjonsordning for stortingsrepresentanter og regjeringsmedlemmer (stortings- og regjeringspensjonsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2014-03-07-5/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 28. juli 1949 nr. 26 om Statens pensjonskasse gjøres følgende endringer:</article> <article class="defaultP" margin-top="true">Kapittel 6 skal lyde:</article><span class="futuretitle" id="kapittel-1-foreslåttittel-1">Kapitel 6. Midlertidig uførepensjon og uførepensjon.</span><article class="futureLegalArticle" data-name="§27" id="kapittel-1-foreslåttparagraf-1"><span class="futureLegalArticleHeader">§ 27.</span><article class="legalP" id="kapittel-1-foreslåttparagraf-1-ledd-1">Det er et vilkår for rett til midlertidig uførepensjon og uførepensjon at medlemmet har fått evnen til å utføre inntektsgivende arbeid (inntektsevnen) nedsatt på grunn av sykdom, skade eller lyte i en slik grad at vedkommende ikke kan fortsette i sin vanlige stilling og ikke kan skaffe seg annet høvelig arbeid. Ved vurdering av om det foreligger sykdom gjelder det samme sykdomsbegrepet som i folketrygdloven kapitlene 11 og 12.</article><article class="legalP" id="kapittel-1-foreslåttparagraf-1-ledd-2">Det er et vilkår for uførepensjon at inntektsevnen er varig nedsatt, se folketrygdloven § 12-7 første ledd. Midlertidig uførepensjon gis når det ikke er avklart om inntektsevnen er varig nedsatt. Et medlem som er innvilget arbeidsavklaringspenger fra folketrygden, får midlertidig uførepensjon. Et medlem som er innvilget uføretrygd fra folketrygden, får uførepensjon.</article><article class="legalP" id="kapittel-1-foreslåttparagraf-1-ledd-3">Dersom medlemmet ikke har tapt hele inntektsevnen i stillingen som gir rett til medlemskap i Pensjonskassen, ytes det redusert (gradert) pensjon svarende til den del av inntektsevnen som er tapt. Ved denne vurderingen tas det hensyn til ethvert arbeid som medlemmet kan utføre. Dersom pensjonisten har rett til arbeidsavklaringspenger eller uføretrygd fra folketrygden, ytes pensjonen normalt etter samme grad som i folketrygden. Dersom medlemmet ikke hadde full stilling da uførheten inntrådte, fastsettes graden i forhold til inntekten i den reduserte stillingen. Det gis ikke pensjon ved lavere uføregrad enn 20 prosent.</article><article class="legalP" id="kapittel-1-foreslåttparagraf-1-ledd-4">Retten til midlertidig uførepensjon og uførepensjon inntrer ikke når inntektsevnen blir nedsatt innen to år etter at medlemmet tiltrådte stillingen, og nedsettelsen skyldes en sykdom eller et lyte som medlemmet led av eller hadde symptomer på ved tiltredelsen, og som det må antas at han eller hun da kjente til. Det samme gjelder dersom et medlem som har deltidsstilling, får økt stillingsprosenten. Det kan likevel gis hel eller delvis pensjon når særlige grunner taler for det.</article><article class="legalP" id="kapittel-1-foreslåttparagraf-1-ledd-5">Rett til uførepensjon etter kapitlet her har også den som har fratrådt stillingen etter 1. januar 1967 med rett til oppsatt alderspensjon, og som senere blir innvilget uføretrygd fra folketrygden. Uførepensjonen gis fra samme tidspunkt og med samme uføregrad som ytelsen fra folketrygden.</article></article><article class="futureLegalArticle" data-name="§28" id="kapittel-1-foreslåttparagraf-2"><span class="futureLegalArticleHeader">§ 28.</span><article class="legalP" id="kapittel-1-foreslåttparagraf-2-ledd-1">Ved beregning av midlertidig uførepensjon og uførepensjon tas det hensyn til hvor stor del av inntektsevnen som er tapt (uføregraden) og medlemmets tjenestetid. Har medlemmet tapt hele inntektsevnen, utgjør full pensjon summen av<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">25 prosent av folketrygdens grunnbeløp, likevel ikke mer enn 6 prosent av pensjonsgrunnlaget,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">3 prosent av pensjonsgrunnlaget opp til 6 ganger grunnbeløpet og</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">69 prosent av den delen av pensjonsgrunnlaget som er mellom 6 og 12 ganger grunnbeløpet.</article></article></li></ul></article><article class="legalP" id="kapittel-1-foreslåttparagraf-2-ledd-2">Dersom inntektsevnen er nedsatt, men ikke i en slik grad at medlemmet har rett til arbeidsavklaringspenger eller uføretrygd fra folketrygden, beregnes pensjonen etter første ledd og tillegges 66 prosent av pensjonsgrunnlaget opp til 6 ganger grunnbeløpet.</article><article class="legalP" id="kapittel-1-foreslåttparagraf-2-ledd-3">Det pensjonsgrunnlaget medlemmet har på det tidspunktet uførepensjonen skal begynne å løpe, benyttes ved beregningen. Pensjonsgrunnlaget fastsettes etter kapittel 3, unntatt bestemmelsene i § 15 om beregning av gjennomsnittsgrunnlag. Dersom sykdommen, skaden eller lytet har redusert inntektsevnen gradvis, kan det ved beregning av pensjonen tas utgangspunkt i det pensjonsgrunnlaget medlemmet hadde før sykdommen, skaden eller lytet oppstod. Den stillingsprosenten medlemmet hadde før sykdommen, skaden eller lytet oppstod, skal da legges til grunn ved beregningen.</article><article class="legalP" id="kapittel-1-foreslåttparagraf-2-ledd-4">Dersom uføregraden er lavere enn 100 prosent, fastsettes pensjonen til en forholdsmessig andel av beløpet beregnet etter første og andre ledd.</article><article class="legalP" id="kapittel-1-foreslåttparagraf-2-ledd-5">Er tjenestetiden kortere enn 30 år, avkortes pensjonen forholdsmessig. Det skal medregnes tjenestetid medlemmet ville ha fått om han eller hun var blitt stående i stillingen til aldersgrensen (framtidig tjenestetid), men ikke ut over 67 år.</article><article class="legalP" id="kapittel-1-foreslåttparagraf-2-ledd-6">Det medregnes ikke framtidig tjenestetid dersom pensjonen er innvilget etter § 27 femte ledd. Uførepensjonen skal da avkortes etter forholdet mellom tjenestetiden og den tjenestetid vedkommende ville ha fått fra den dag han eller hun ble medlem av Pensjonskassen og fram til aldersgrensen, likevel ikke mer enn 40 år og ikke mindre enn 30 år.</article><article class="legalP" id="kapittel-1-foreslåttparagraf-2-ledd-7">Skyldes uførheten en skade eller sykdom som er en umiddelbar følge av usedvanlig påkjenning eller ulykkestilfelle i tjenesten, skal pensjonen beregnes med full tjenestetid.</article></article><article class="futureLegalArticle" data-name="§28a" id="kapittel-1-foreslåttparagraf-3"><span class="futureLegalArticleHeader">§ 28 a.</span><article class="legalP" id="kapittel-1-foreslåttparagraf-3-ledd-1">Forsørger medlemmet barn under 18 år, skal det for hvert barn ytes et barnetillegg på 4 prosent av pensjonsgrunnlaget opp til 6 ganger folketrygdens grunnbeløp. Barnetillegget reduseres forholdsmessig hvis pensjonen er beregnet etter redusert tjenestetid. Det samme gjelder ved redusert uføregrad.</article><article class="legalP" id="kapittel-1-foreslåttparagraf-3-ledd-2">Samlet barnetillegg kan likevel ikke overstige et beløp tilsvarende 12 prosent av pensjonsgrunnlaget opp til 6 ganger folketrygdens grunnbeløp. Er barnetillegget redusert etter første ledd annet og tredje punktum, reduseres beløpsgrensen tilsvarende.</article><article class="legalP" id="kapittel-1-foreslåttparagraf-3-ledd-3">Barnetillegg utbetales til og med den måneden barnet fyller 18 år eller i tilfelle måneden etter barnets død.</article></article><article class="futureLegalArticle" data-name="§29" id="kapittel-1-foreslåttparagraf-4"><span class="futureLegalArticleHeader">§ 29.</span><article class="legalP" id="kapittel-1-foreslåttparagraf-4-ledd-1">Pensjonen reduseres dersom pensjonisten har inntekt som overstiger en inntektsgrense som beregnes når uførepensjonen innvilges. Inntektsgrensen tilsvarer den inntekten pensjonisten er forutsatt å kunne skaffe seg etter uførheten og oppjusteres i samsvar med senere reguleringer av grunnbeløpet. Mottar pensjonisten uføretrygd fra folketrygden, tillegges inntektsgrensen 40 prosent av folketrygdens grunnbeløp per kalenderår.</article><article class="legalP" id="kapittel-1-foreslåttparagraf-4-ledd-2">Reduksjonen skal svare til den overskytende inntekten multiplisert med vedkommendes uførepensjon ved 100 prosent uførhet og dividert med pensjonsgrunnlaget.</article><article class="legalP" id="kapittel-1-foreslåttparagraf-4-ledd-3">Som inntekt etter første og andre ledd regnes pensjonsgivende inntekt etter folketrygdloven § 3-15 eller inntekt av samme art fra utlandet. Det kan gjøres unntak for inntekt som skriver seg fra en avsluttet aktivitet.</article><article class="legalP" id="kapittel-1-foreslåttparagraf-4-ledd-4">Den fastsatte uføregraden endres ikke selv om pensjonen reduseres på grunn av inntekt.</article><article class="legalP" id="kapittel-1-foreslåttparagraf-4-ledd-5">Det utbetales ikke pensjon når inntekten utgjør mer enn 80 prosent av samlet inntekt før uførhet.</article><article class="legalP" id="kapittel-1-foreslåttparagraf-4-ledd-6">Barnetillegg etter § 28 a reduseres i samme forhold som pensjonen er redusert etter første og andre ledd.</article><article class="legalP" id="kapittel-1-foreslåttparagraf-4-ledd-7">Departementet kan gi forskrift med nærmere regler om reduksjon av pensjon på grunn av inntekt.</article></article><article class="futureLegalArticle" data-name="§30" id="kapittel-1-foreslåttparagraf-5"><span class="futureLegalArticleHeader">§ 30.</span><article class="legalP" id="kapittel-1-foreslåttparagraf-5-ledd-1">Det er et vilkår for å få rett til midlertidig uførepensjon og uførepensjon at medlemmet setter fram krav om det. Kravet skal settes fram innen ett år etter at medlemmet fratrådte med rett til hel eller delvis pensjon eller har fått permisjon fra sin stilling uten lønn eller med avkortet lønn. Krav om uførepensjon etter § 27 femte ledd skal settes fram innen ett år etter at uføretrygd fra folketrygden er innvilget. Når særlige grunner gjør det rimelig, kan Pensjonskassen etter søknad fra medlemmet gi pensjon selv om krav ikke er satt fram innen fristens utløp.</article><article class="legalP" id="kapittel-1-foreslåttparagraf-5-ledd-2">Et medlem som gjør krav på midlertidig uførepensjon eller uførepensjon, plikter å gi de opplysninger og levere de dokumenter som er nødvendig for at Pensjonskassen skal kunne vurdere om vedkommende har rett til pensjon. Dersom Pensjonskassen finner det nødvendig, kan den som søker pensjon, pålegges å la seg undersøke av en lege etter Pensjonskassens bestemmelse. Pensjonskassen dekker utgiftene ved undersøkelsen.</article><article class="legalP" id="kapittel-1-foreslåttparagraf-5-ledd-3">Et medlem som mottar pensjon, plikter å underrette Pensjonskassen om endringer i forhold som kan være avgjørende for om medlemmet fortsatt har rett til ytelsen. Medlemmet skal opplyse om forventet inntekt og om endringer i inntekten. Dersom medlemmet har fått utbetalt for lite eller for mye pensjon, skal det foretas et etteroppgjør. Departementet kan gi forskrift med nærmere regler om etteroppgjør.</article></article><article class="futureLegalArticle" data-name="§31" id="kapittel-1-foreslåttparagraf-6"><span class="futureLegalArticleHeader">§ 31.</span><article class="legalP" id="kapittel-1-foreslåttparagraf-6-ledd-1">Midlertidig uførepensjon og uførepensjon skal utbetales fra og med den måneden medlemmet fyller vilkårene. Pensjonen faller bort i den utstrekning det utbetales lønn under sykdom eller sykepenger fra folketrygden. Etterbetaling av pensjon til medlem som mottar arbeidsavklaringspenger etter folketrygdloven kapittel 11 eller uføretrygd etter folketrygdloven kapittel 12, skal skje med samme virkningstidspunkt som for folketrygdens ytelser.</article><article class="legalP" id="kapittel-1-foreslåttparagraf-6-ledd-2">Retten til midlertidig uførepensjon og uførepensjon faller bort fra og med måneden etter at medlemmet når aldersgrensen for stillingen, men senest fra måneden etter fylte 67 år. Ved dødsfall utbetales pensjonen til og med måneden etter dødsmåneden. Dersom avdøde etterlater seg ektefelle, løper pensjonen ytterligere en måned.</article><article class="legalP" id="kapittel-1-foreslåttparagraf-6-ledd-3">Dersom arbeidsavklaringspenger etter folketrygdloven kapittel 11 er redusert eller stanset av andre grunner enn ved samtidig arbeid etter folketrygdloven § 11-18, kan midlertidig uførepensjon reduseres eller stanses tilsvarende.</article><article class="legalP" id="kapittel-1-foreslåttparagraf-6-ledd-4">Et medlem som forsettlig er skyld i at inntektsevnen er nedsatt, har ikke rett til midlertidig uførepensjon eller uførepensjon. Medlemmet har heller ikke rett til pensjon dersom han eller hun uten rimelig grunn nekter å ta imot tilbud om behandling, rehabilitering eller arbeidsrettede tiltak. Det samme gjelder dersom medlemmet opptrer på en måte som vedkommende bør forstå kan forverre helsetilstanden eller forlenge arbeidsuførheten.</article><article class="legalP" id="kapittel-1-foreslåttparagraf-6-ledd-5">Dersom medlemmet beholder retten til opprinnelig uføregrad etter folketrygdloven § 12-9 tredje ledd (hvilende rett), beholder medlemmet også retten til opprinnelig uføregrad etter loven her i samme tidsrom. Medlemmet må gi Pensjonskassen melding om at retten til opprinnelig uføregrad fra folketrygden er i behold.</article></article><article class="futureLegalArticle" data-name="§31a" id="kapittel-1-foreslåttparagraf-7"><span class="futureLegalArticleHeader">§ 31 a.</span><article class="legalP" id="kapittel-1-foreslåttparagraf-7-ledd-1">Spørsmålet om rett til midlertidig uførepensjon og uførepensjon kan til enhver tid tas opp til ny behandling.</article></article></section><section class="section" data-name="kapII" id="kapittel-2" data-lovdata-URL="LTI/lov/2014-03-07-5/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 26. juni 1953 nr. 11 om pensjonsordning for apotekvirksomhet mv. gjøres følgende endringer:</article> <article class="defaultP" margin-top="true">Kapittel IV skal lyde:</article><span class="futuretitle" id="kapittel-2-foreslåttittel-1">Kapitel IV. Midlertidig uførepensjon og uførepensjon.</span><article class="futureLegalArticle" data-name="§10" id="kapittel-2-foreslåttparagraf-1"><span class="futureLegalArticleHeader">§ 10.</span><article class="legalP" id="kapittel-2-foreslåttparagraf-1-ledd-1">Det er et vilkår for rett til midlertidig uførepensjon og uførepensjon at medlemmet har fått evnen til å utføre inntektsgivende arbeid (inntektsevnen) nedsatt på grunn av sykdom, skade eller lyte i en slik grad at vedkommende ikke kan fortsette i sin vanlige stilling og ikke kan skaffe seg annet høvelig arbeid. Ved vurdering av om det foreligger sykdom gjelder det samme sykdomsbegrepet som i folketrygdloven kapitlene 11 og 12.</article><article class="legalP" id="kapittel-2-foreslåttparagraf-1-ledd-2">Det er et vilkår for uførepensjon at inntektsevnen er varig nedsatt, se folketrygdloven § 12-7 første ledd. Midlertidig uførepensjon gis når det ikke er avklart om inntektsevnen er varig nedsatt. Et medlem som er innvilget arbeidsavklaringspenger fra folketrygden, får midlertidig uførepensjon. Et medlem som er innvilget uføretrygd fra folketrygden, får uførepensjon.</article><article class="legalP" id="kapittel-2-foreslåttparagraf-1-ledd-3">Dersom medlemmet ikke har tapt hele inntektsevnen i stillingen som gir rett til medlemskap i pensjonsordningen, ytes det redusert (gradert) pensjon svarende til den del av inntektsevnen som er tapt. Ved denne vurderingen tas det hensyn til ethvert arbeid som medlemmet kan utføre. Dersom pensjonisten har rett til arbeidsavklaringspenger eller uføretrygd fra folketrygden, ytes pensjonen normalt etter samme grad som i folketrygden. Dersom medlemmet ikke hadde full stilling da uførheten inntrådte, fastsettes graden i forhold til inntekten i den reduserte stillingen. Det gis ikke pensjon ved lavere uføregrad enn 20 prosent.</article><article class="legalP" id="kapittel-2-foreslåttparagraf-1-ledd-4">Retten til midlertidig uførepensjon og uførepensjon inntrer ikke når inntektsevnen blir nedsatt innen to år etter at medlemmet tiltrådte stillingen, og nedsettelsen skyldes en sykdom eller et lyte som medlemmet led av eller hadde symptomer på ved tiltredelsen, og som det må antas at han eller hun da kjente til. Det samme gjelder dersom et medlem som har deltidsstilling, får økt stillingsprosenten. Det kan likevel gis hel eller delvis pensjon når særlige grunner taler for det.</article><article class="legalP" id="kapittel-2-foreslåttparagraf-1-ledd-5">Rett til uførepensjon etter kapitlet her har også den som har fratrådt stillingen etter 1. januar 1967 med rett til oppsatt alderspensjon, og som senere blir innvilget uføretrygd fra folketrygden. Uførepensjonen gis fra samme tidspunkt og med samme uføregrad som ytelsen fra folketrygden.</article></article><article class="futureLegalArticle" data-name="§11" id="kapittel-2-foreslåttparagraf-2"><span class="futureLegalArticleHeader">§ 11.</span><article class="legalP" id="kapittel-2-foreslåttparagraf-2-ledd-1">Ved beregning av midlertidig uførepensjon og uførepensjon tas det hensyn til hvor stor del av inntektsevnen som er tapt (uføregraden) og medlemmets tjenestetid. Har medlemmet tapt hele inntektsevnen, utgjør full pensjon summen av<ul class="defaultList"><li data-li-identifier="a." data-name="a."><article class="listArticle" id="kapittel-2-foreslåttparagraf-2-ledd-1-punkt-1"><article class="legalP" id="kapittel-2-foreslåttparagraf-2-ledd-1-punkt-1-ledd-1">25 prosent av folketrygdens grunnbeløp, likevel ikke mer enn 6 prosent av pensjonsgrunnlaget,</article></article></li><li data-li-identifier="b." data-name="b."><article class="listArticle" id="kapittel-2-foreslåttparagraf-2-ledd-1-punkt-2"><article class="legalP" id="kapittel-2-foreslåttparagraf-2-ledd-1-punkt-2-ledd-1">3 prosent av pensjonsgrunnlaget opp til 6 ganger grunnbeløpet og</article></article></li><li data-li-identifier="c." data-name="c."><article class="listArticle" id="kapittel-2-foreslåttparagraf-2-ledd-1-punkt-3"><article class="legalP" id="kapittel-2-foreslåttparagraf-2-ledd-1-punkt-3-ledd-1">69 prosent av den delen av pensjonsgrunnlaget som er mellom 6 og 10 ganger grunnbeløpet.</article></article></li></ul></article><article class="legalP" id="kapittel-2-foreslåttparagraf-2-ledd-2">Dersom inntektsevnen er nedsatt, men ikke i en slik grad at medlemmet har rett til arbeidsavklaringspenger eller uføretrygd fra folketrygden, beregnes pensjonen etter første ledd og tillegges 66 prosent av pensjonsgrunnlaget opp til 6 ganger grunnbeløpet.</article><article class="legalP" id="kapittel-2-foreslåttparagraf-2-ledd-3">Det pensjonsgrunnlaget medlemmet har på det tidspunktet uførepensjonen skal begynne å løpe, benyttes ved beregningen. Pensjonsgrunnlaget fastsettes etter kapittel 3, unntatt bestemmelsene i § 8 nr. 2 om beregning av gjennomsnittsgrunnlag. Dersom sykdommen, skaden eller lytet har redusert inntektsevnen gradvis, kan det ved beregning av pensjonen tas utgangspunkt i det pensjonsgrunnlaget medlemmet hadde før sykdommen, skaden eller lytet oppstod. Den stillingsprosenten medlemmet hadde før sykdommen, skaden eller lytet oppstod, skal da legges til grunn ved beregningen.</article><article class="legalP" id="kapittel-2-foreslåttparagraf-2-ledd-4">Dersom uføregraden er lavere enn 100 prosent, fastsettes pensjonen til en forholdsmessig andel av beløpet beregnet etter første og andre ledd.</article><article class="legalP" id="kapittel-2-foreslåttparagraf-2-ledd-5">Er tjenestetiden kortere enn 30 år, avkortes pensjonen forholdsmessig. Det skal medregnes tjenestetid medlemmet ville ha fått om han eller hun var blitt stående i stillingen til aldersgrensen (framtidig tjenestetid), men ikke ut over 67 år.</article><article class="legalP" id="kapittel-2-foreslåttparagraf-2-ledd-6">Det medregnes ikke framtidig tjenestetid dersom pensjonen er innvilget etter § 10 femte ledd. Uførepensjonen skal da avkortes etter forholdet mellom tjenestetiden og den tjenestetid vedkommende ville ha fått fra den dag han eller hun ble medlem av pensjonsordningen og fram til aldersgrensen, likevel ikke mer enn 40 år og ikke mindre enn 30 år.</article><article class="legalP" id="kapittel-2-foreslåttparagraf-2-ledd-7">Skyldes uførheten en skade eller sykdom som er en umiddelbar følge av usedvanlig påkjenning eller ulykkestilfelle i tjenesten, skal pensjonen beregnes med full tjenestetid.</article></article><article class="futureLegalArticle" data-name="§11a" id="kapittel-2-foreslåttparagraf-3"><span class="futureLegalArticleHeader">§ 11 a.</span><article class="legalP" id="kapittel-2-foreslåttparagraf-3-ledd-1">Forsørger medlemmet barn under 18 år, skal det for hvert barn ytes et barnetillegg på 4 prosent av pensjonsgrunnlaget opp til 6 ganger folketrygdens grunnbeløp. Barnetillegget reduseres forholdsmessig hvis pensjonen er beregnet etter redusert tjenestetid. Det samme gjelder ved redusert uføregrad.</article><article class="legalP" id="kapittel-2-foreslåttparagraf-3-ledd-2">Samlet barnetillegg kan likevel ikke overstige et beløp tilsvarende 12 prosent av pensjonsgrunnlaget opp til 6 ganger folketrygdens grunnbeløp. Er barnetillegget redusert etter første ledd annet og tredje punktum, reduseres beløpsgrensen tilsvarende.</article><article class="legalP" id="kapittel-2-foreslåttparagraf-3-ledd-3">Barnetillegg utbetales til og med den måneden barnet fyller 18 år eller i tilfelle måneden etter barnets død.</article></article><article class="futureLegalArticle" data-name="§12" id="kapittel-2-foreslåttparagraf-4"><span class="futureLegalArticleHeader">§ 12.</span><article class="legalP" id="kapittel-2-foreslåttparagraf-4-ledd-1">Pensjonen reduseres dersom pensjonisten har inntekt som overstiger en inntektsgrense som beregnes når uførepensjonen innvilges. Inntektsgrensen tilsvarer den inntekten pensjonisten er forutsatt å kunne skaffe seg etter uførheten og oppjusteres i samsvar med senere reguleringer av grunnbeløpet. Mottar pensjonisten uføretrygd fra folketrygden, tillegges inntektsgrensen 40 prosent av folketrygdens grunnbeløp per kalenderår.</article><article class="legalP" id="kapittel-2-foreslåttparagraf-4-ledd-2">Reduksjonen skal svare til den overskytende inntekten multiplisert med vedkommendes uførepensjon ved 100 prosent uførhet og dividert med pensjonsgrunnlaget.</article><article class="legalP" id="kapittel-2-foreslåttparagraf-4-ledd-3">Som inntekt etter første og andre ledd regnes pensjonsgivende inntekt etter folketrygdloven § 3-15 eller inntekt av samme art fra utlandet. Det kan gjøres unntak for inntekt som skriver seg fra en avsluttet aktivitet.</article><article class="legalP" id="kapittel-2-foreslåttparagraf-4-ledd-4">Den fastsatte uføregraden endres ikke selv om pensjonen reduseres på grunn av inntekt.</article><article class="legalP" id="kapittel-2-foreslåttparagraf-4-ledd-5">Det utbetales ikke pensjon når inntekten utgjør mer enn 80 prosent av samlet inntekt før uførhet.</article><article class="legalP" id="kapittel-2-foreslåttparagraf-4-ledd-6">Barnetillegg etter § 11 a reduseres i samme forhold som pensjonen er redusert etter første og andre ledd.</article><article class="legalP" id="kapittel-2-foreslåttparagraf-4-ledd-7">Departementet kan gi forskrift med nærmere regler om reduksjon av pensjon på grunn av inntekt.</article></article><article class="futureLegalArticle" data-name="§13" id="kapittel-2-foreslåttparagraf-5"><span class="futureLegalArticleHeader">§ 13.</span><article class="legalP" id="kapittel-2-foreslåttparagraf-5-ledd-1">Det er et vilkår for å få rett til midlertidig uførepensjon og uførepensjon at medlemmet setter fram krav om det. Kravet skal settes fram innen ett år etter at medlemmet fratrådte med rett til hel eller delvis pensjon eller har fått permisjon fra sin stilling uten lønn eller med avkortet lønn. Krav om uførepensjon etter § 10 femte ledd skal settes fram innen ett år etter at uføretrygd fra folketrygden er innvilget. Når særlige grunner gjør det rimelig, kan pensjonsordningen etter søknad fra medlemmet gi pensjon selv om krav ikke er satt fram innen fristens utløp.</article><article class="legalP" id="kapittel-2-foreslåttparagraf-5-ledd-2">Et medlem som gjør krav på midlertidig uførepensjon eller uførepensjon, plikter å gi de opplysninger og levere de dokumenter som er nødvendig for at pensjonsordningen skal kunne vurdere om vedkommende har rett til pensjon. Dersom pensjonsordningen finner det nødvendig, kan den som søker pensjon, pålegges å la seg undersøke av en lege etter pensjonsordningens bestemmelse. Pensjonsordningen dekker utgiftene ved undersøkelsen.</article><article class="legalP" id="kapittel-2-foreslåttparagraf-5-ledd-3">Et medlem som mottar pensjon, plikter å underrette pensjonsordningen om endringer i forhold som kan være avgjørende for om medlemmet fortsatt har rett til ytelsen. Medlemmet skal opplyse om forventet inntekt og om endringer i inntekten. Dersom medlemmet har fått utbetalt for lite eller for mye pensjon, skal det foretas et etteroppgjør. Departementet kan gi forskrift med nærmere regler om etteroppgjør.</article></article><article class="futureLegalArticle" data-name="§14" id="kapittel-2-foreslåttparagraf-6"><span class="futureLegalArticleHeader">§ 14.</span><article class="legalP" id="kapittel-2-foreslåttparagraf-6-ledd-1">Midlertidig uførepensjon og uførepensjon skal utbetales fra og med den måneden medlemmet fyller vilkårene. Pensjonen faller bort i den utstrekning det utbetales lønn under sykdom eller sykepenger fra folketrygden. Etterbetaling av pensjon til medlem som mottar arbeidsavklaringspenger etter folketrygdloven kapittel 11 eller uføretrygd etter folketrygdloven kapittel 12, skal skje med samme virkningstidspunkt som for folketrygdens ytelser.</article><article class="legalP" id="kapittel-2-foreslåttparagraf-6-ledd-2">Retten til midlertidig uførepensjon og uførepensjon faller bort fra og med måneden etter at medlemmet når aldersgrensen for stillingen, men senest fra måneden etter fylte 67 år. Ved dødsfall utbetales pensjonen til og med måneden etter dødsmåneden. Dersom avdøde etterlater seg ektefelle, løper pensjonen ytterligere én måned.</article><article class="legalP" id="kapittel-2-foreslåttparagraf-6-ledd-3">Dersom arbeidsavklaringspenger etter folketrygdloven kapittel 11 er redusert eller stanset av andre grunner enn ved samtidig arbeid etter folketrygdloven § 11-18, kan midlertidig uførepensjon reduseres eller stanses tilsvarende.</article><article class="legalP" id="kapittel-2-foreslåttparagraf-6-ledd-4">Et medlem som forsettlig er skyld i at inntektsevnen er nedsatt, har ikke rett til midlertidig uførepensjon eller uførepensjon. Medlemmet har heller ikke rett til pensjon dersom han eller hun uten rimelig grunn nekter å ta imot tilbud om behandling, rehabilitering eller arbeidsrettede tiltak. Det samme gjelder dersom medlemmet opptrer på en måte som vedkommende bør forstå kan forverre helsetilstanden eller forlenge arbeidsuførheten.</article><article class="legalP" id="kapittel-2-foreslåttparagraf-6-ledd-5">Dersom medlemmet beholder retten til opprinnelig uføregrad etter folketrygdloven § 12-9 tredje ledd (hvilende rett), beholder medlemmet også retten til opprinnelig uføregrad etter loven her i samme tidsrom. Medlemmet må gi pensjonsordningen melding om at retten til opprinnelig uføregrad fra folketrygden er i behold.</article></article><article class="futureLegalArticle" data-name="§14a" id="kapittel-2-foreslåttparagraf-7"><span class="futureLegalArticleHeader">§ 14 a.</span><article class="legalP" id="kapittel-2-foreslåttparagraf-7-ledd-1">Spørsmålet om rett til midlertidig uførepensjon og uførepensjon kan til enhver tid tas opp til ny behandling.</article></article></section><section class="section" data-name="kapIII" id="kapittel-3" data-lovdata-URL="LTI/lov/2014-03-07-5/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 22. juni 1962 nr. 12 om pensjonsordning for sykepleiere (sykepleierpensjonsloven) gjøres følgende endringer:</article> <article class="defaultP" margin-top="true">Kapittel V skal lyde:</article><span class="futuretitle" id="kapittel-3-foreslåttittel-1">Kapittel V. Midlertidig uførepensjon og uførepensjon.</span><article class="futureLegalArticle" data-name="§12" id="kapittel-3-foreslåttparagraf-1"><span class="futureLegalArticleHeader">§ 12.</span><article class="legalP" id="kapittel-3-foreslåttparagraf-1-ledd-1">Det er et vilkår for rett til midlertidig uførepensjon og uførepensjon at medlemmet har fått evnen til å utføre inntektsgivende arbeid (inntektsevnen) nedsatt på grunn av sykdom, skade eller lyte i en slik grad at vedkommende ikke kan fortsette i sin vanlige stilling og ikke kan skaffe seg annet høvelig arbeid. Ved vurdering av om det foreligger sykdom gjelder det samme sykdomsbegrepet som i folketrygdloven kapitlene 11 og 12.</article><article class="legalP" id="kapittel-3-foreslåttparagraf-1-ledd-2">Det er et vilkår for uførepensjon at inntektsevnen er varig nedsatt, se folketrygdloven § 12-7 første ledd. Midlertidig uførepensjon gis når det ikke er avklart om inntektsevnen er varig nedsatt. Et medlem som er innvilget arbeidsavklaringspenger fra folketrygden, får midlertidig uførepensjon. Et medlem som er innvilget uføretrygd fra folketrygden, får uførepensjon.</article><article class="legalP" id="kapittel-3-foreslåttparagraf-1-ledd-3">Dersom medlemmet ikke har tapt hele inntektsevnen i stillingen som gir rett til medlemskap i pensjonsordningen, ytes det redusert (gradert) pensjon svarende til den del av inntektsevnen som er tapt. Ved denne vurderingen tas det hensyn til ethvert arbeid som medlemmet kan utføre. Dersom pensjonisten har rett til arbeidsavklaringspenger eller uføretrygd fra folketrygden, ytes pensjonen normalt etter samme grad som i folketrygden. Dersom medlemmet ikke hadde full stilling da uførheten inntrådte, fastsettes graden i forhold til inntekten i den reduserte stillingen. Det gis ikke pensjon ved lavere uføregrad enn 20 prosent.</article><article class="legalP" id="kapittel-3-foreslåttparagraf-1-ledd-4">Retten til midlertidig uførepensjon og uførepensjon inntrer ikke når inntektsevnen blir nedsatt innen to år etter at medlemmet tiltrådte stillingen, og nedsettelsen skyldes en sykdom eller et lyte som medlemmet led av eller hadde symptomer på ved tiltredelsen, og som det må antas at han eller hun da kjente til. Det samme gjelder dersom et medlem som har deltidsstilling, får økt stillingsprosenten. Det kan likevel gis hel eller delvis pensjon når særlige grunner taler for det.</article><article class="legalP" id="kapittel-3-foreslåttparagraf-1-ledd-5">Rett til uførepensjon etter kapitlet her har også den som har fratrådt stillingen etter 1. januar 1967 med rett til oppsatt alderspensjon, og som senere blir innvilget uføretrygd fra folketrygden. Uførepensjonen gis fra samme tidspunkt og med samme uføregrad som ytelsen fra folketrygden.</article></article><article class="futureLegalArticle" data-name="§13" id="kapittel-3-foreslåttparagraf-2"><span class="futureLegalArticleHeader">§ 13.</span><article class="legalP" id="kapittel-3-foreslåttparagraf-2-ledd-1">Ved beregning av midlertidig uførepensjon og uførepensjon tas det hensyn til hvor stor del av inntektsevnen som er tapt (uføregraden) og medlemmets tjenestetid. Har medlemmet tapt hele inntektsevnen, utgjør full pensjon summen av<ul class="defaultList"><li data-li-identifier="a." data-name="a."><article class="listArticle" id="kapittel-3-foreslåttparagraf-2-ledd-1-punkt-1"><article class="legalP" id="kapittel-3-foreslåttparagraf-2-ledd-1-punkt-1-ledd-1">25 prosent av folketrygdens grunnbeløp, likevel ikke mer enn 6 prosent av pensjonsgrunnlaget,</article></article></li><li data-li-identifier="b." data-name="b."><article class="listArticle" id="kapittel-3-foreslåttparagraf-2-ledd-1-punkt-2"><article class="legalP" id="kapittel-3-foreslåttparagraf-2-ledd-1-punkt-2-ledd-1">3 prosent av pensjonsgrunnlaget opp til 6 ganger grunnbeløpet og</article></article></li><li data-li-identifier="c." data-name="c."><article class="listArticle" id="kapittel-3-foreslåttparagraf-2-ledd-1-punkt-3"><article class="legalP" id="kapittel-3-foreslåttparagraf-2-ledd-1-punkt-3-ledd-1">69 prosent av den delen av pensjonsgrunnlaget som er mellom 6 og 12 ganger grunnbeløpet.</article></article></li></ul></article><article class="legalP" id="kapittel-3-foreslåttparagraf-2-ledd-2">Dersom inntektsevnen er nedsatt, men ikke i en slik grad at medlemmet har rett til arbeidsavklaringspenger eller uføretrygd fra folketrygden, beregnes pensjonen etter første ledd og tillegges 66 prosent av pensjonsgrunnlaget opp til 6 ganger grunnbeløpet.</article><article class="legalP" id="kapittel-3-foreslåttparagraf-2-ledd-3">Det pensjonsgrunnlaget medlemmet har på det tidspunktet uførepensjonen skal begynne å løpe, benyttes ved beregningen. Pensjonsgrunnlaget fastsettes etter kapittel IV, unntatt bestemmelsene i § 8 femte til syvende ledd om beregning av gjennomsnittsgrunnlag. Dersom sykdommen, skaden eller lytet har redusert inntektsevnen gradvis, kan det ved beregning av pensjonen tas utgangspunkt i det pensjonsgrunnlaget medlemmet hadde før sykdommen, skaden eller lytet oppstod. Den stillingsprosenten medlemmet hadde før sykdommen, skaden eller lytet oppstod, skal da legges til grunn ved beregningen.</article><article class="legalP" id="kapittel-3-foreslåttparagraf-2-ledd-4">Dersom uføregraden er lavere enn 100 prosent, fastsettes pensjonen til en forholdsmessig andel av beløpet beregnet etter første og andre ledd.</article><article class="legalP" id="kapittel-3-foreslåttparagraf-2-ledd-5">Er tjenestetiden kortere enn 30 år, avkortes pensjonen forholdsmessig. Det skal medregnes tjenestetid medlemmet ville ha fått om han eller hun var blitt stående i stillingen til aldersgrensen (framtidig tjenestetid), men ikke ut over 67 år.</article><article class="legalP" id="kapittel-3-foreslåttparagraf-2-ledd-6">Det medregnes ikke framtidig tjenestetid dersom pensjonen er innvilget etter § 27 femte ledd. Uførepensjonen skal da avkortes etter forholdet mellom tjenestetiden og den tjenestetid vedkommende ville ha fått fra den dag han eller hun ble medlem av pensjonsordningen og fram til aldersgrensen, likevel ikke mer enn 40 år og ikke mindre enn 30 år.</article><article class="legalP" id="kapittel-3-foreslåttparagraf-2-ledd-7">Skyldes uførheten en skade eller sykdom som er en umiddelbar følge av usedvanlig påkjenning eller ulykkestilfelle i tjenesten, skal pensjonen beregnes med full tjenestetid.</article></article><article class="futureLegalArticle" data-name="§14" id="kapittel-3-foreslåttparagraf-3"><span class="futureLegalArticleHeader">§ 14.</span><article class="legalP" id="kapittel-3-foreslåttparagraf-3-ledd-1">Forsørger medlemmet barn under 18 år, skal det for hvert barn ytes et barnetillegg på 4 prosent av pensjonsgrunnlaget opp til 6 ganger folketrygdens grunnbeløp. Barnetillegget reduseres forholdsmessig hvis pensjonen er beregnet etter redusert tjenestetid. Det samme gjelder ved redusert uføregrad.</article><article class="legalP" id="kapittel-3-foreslåttparagraf-3-ledd-2">Samlet barnetillegg kan likevel ikke overstige et beløp tilsvarende 12 prosent av pensjonsgrunnlaget opp til folketrygdens grunnbeløp. Er barnetillegget redusert etter første ledd annet og tredje punktum, reduseres beløpsgrensen tilsvarende.</article><article class="legalP" id="kapittel-3-foreslåttparagraf-3-ledd-3">Barnetillegg utbetales til og med den måneden barnet fyller 18 år eller i tilfelle måneden etter barnets død.</article></article><article class="futureLegalArticle" data-name="§15" id="kapittel-3-foreslåttparagraf-4"><span class="futureLegalArticleHeader">§ 15.</span><article class="legalP" id="kapittel-3-foreslåttparagraf-4-ledd-1">Pensjonen reduseres dersom pensjonisten har inntekt som overstiger en inntektsgrense som beregnes når uførepensjonen innvilges. Inntektsgrensen tilsvarer den inntekten pensjonisten er forutsatt å kunne skaffe seg etter uførheten, og oppjusteres i samsvar med senere reguleringer av grunnbeløpet. Mottar pensjonisten uføretrygd fra folketrygden, tillegges inntektsgrensen 40 prosent av folketrygdens grunnbeløp per kalenderår.</article><article class="legalP" id="kapittel-3-foreslåttparagraf-4-ledd-2">Reduksjonen skal svare til den overskytende inntekten multiplisert med vedkommendes uførepensjon ved 100 prosent uførhet og dividert med pensjonsgrunnlaget.</article><article class="legalP" id="kapittel-3-foreslåttparagraf-4-ledd-3">Som inntekt etter første og andre ledd regnes pensjonsgivende inntekt etter folketrygdloven § 3-15 eller inntekt av samme art fra utlandet. Det kan gjøres unntak for inntekt som skriver seg fra en avsluttet aktivitet.</article><article class="legalP" id="kapittel-3-foreslåttparagraf-4-ledd-4">Den fastsatte uføregraden endres ikke selv om pensjonen reduseres på grunn av inntekt.</article><article class="legalP" id="kapittel-3-foreslåttparagraf-4-ledd-5">Det utbetales ikke pensjon når inntekten utgjør mer enn 80 prosent av samlet inntekt før uførhet.</article><article class="legalP" id="kapittel-3-foreslåttparagraf-4-ledd-6">Barnetillegg etter § 14 reduseres i samme forhold som pensjonen er redusert etter første og andre ledd.</article><article class="legalP" id="kapittel-3-foreslåttparagraf-4-ledd-7">Departementet kan gi forskrift med nærmere regler om reduksjon av pensjon på grunn av inntekt.</article></article><article class="futureLegalArticle" data-name="§16" id="kapittel-3-foreslåttparagraf-5"><span class="futureLegalArticleHeader">§ 16.</span><article class="legalP" id="kapittel-3-foreslåttparagraf-5-ledd-1">Det er et vilkår for å få rett til midlertidig uførepensjon og uførepensjon at medlemmet setter fram krav om det. Kravet skal settes fram innen ett år etter at medlemmet fratrådte med rett til hel eller delvis pensjon eller har fått permisjon fra sin stilling uten lønn eller med avkortet lønn. Krav om uførepensjon etter § 12 femte ledd skal settes fram innen ett år etter at uføretrygd fra folketrygden er innvilget. Når særlige grunner gjør det rimelig, kan pensjonsordningen etter søknad fra medlemmet gi pensjon selv om krav ikke er satt fram innen fristens utløp.</article><article class="legalP" id="kapittel-3-foreslåttparagraf-5-ledd-2">Et medlem som gjør krav på midlertidig uførepensjon eller uførepensjon, plikter å gi de opplysninger og levere de dokumenter som er nødvendig for at pensjonsordningen skal kunne vurdere om vedkommende har rett til pensjon. Dersom pensjonsordningen finner det nødvendig, kan den som søker pensjon, pålegges å la seg undersøke av en lege etter pensjonsordningens bestemmelse. Pensjonsordningen dekker utgiftene ved undersøkelsen.</article><article class="legalP" id="kapittel-3-foreslåttparagraf-5-ledd-3">Et medlem som mottar pensjon, plikter å underrette pensjonsordningen om endringer i forhold som kan være avgjørende for om medlemmet fortsatt har rett til ytelsen. Medlemmet skal opplyse om forventet inntekt og om endringer i inntekten. Dersom medlemmet har fått utbetalt for lite eller for mye pensjon, skal det foretas et etteroppgjør. Departementet kan gi forskrift med nærmere regler om etteroppgjør.</article></article><article class="futureLegalArticle" data-name="§17" id="kapittel-3-foreslåttparagraf-6"><span class="futureLegalArticleHeader">§ 17.</span><article class="legalP" id="kapittel-3-foreslåttparagraf-6-ledd-1">Midlertidig uførepensjon og uførepensjon skal utbetales fra og med den måneden medlemmet fyller vilkårene. Pensjonen faller bort i den utstrekning det utbetales lønn under sykdom eller sykepenger fra folketrygden. Etterbetaling av pensjon til medlem som mottar arbeidsavklaringspenger etter folketrygdloven kapittel 11 eller uføretrygd etter folketrygdloven kapittel 12, skal skje med samme virkningstidspunkt som for folketrygdens ytelser.</article><article class="legalP" id="kapittel-3-foreslåttparagraf-6-ledd-2">Retten til midlertidig uførepensjon og uførepensjon faller bort fra og med måneden etter at medlemmet når aldersgrensen for stillingen, men senest fra måneden etter fylte 67 år. Ved dødsfall utbetales pensjonen til og med måneden etter dødsmåneden. Dersom avdøde etterlater seg ektefelle, løper pensjonen ytterligere én måned.</article><article class="legalP" id="kapittel-3-foreslåttparagraf-6-ledd-3">Dersom arbeidsavklaringspenger etter folketrygdloven kapittel 11 er redusert eller stanset av andre grunner enn ved samtidig arbeid etter folketrygdloven § 11-18, kan midlertidig uførepensjon reduseres eller stanses tilsvarende.</article><article class="legalP" id="kapittel-3-foreslåttparagraf-6-ledd-4">Et medlem som forsettlig er skyld i at inntektsevnen er nedsatt, har ikke rett til midlertidig uførepensjon eller uførepensjon. Medlemmet har heller ikke rett til pensjon dersom han eller hun uten rimelig grunn nekter å ta imot tilbud om behandling, rehabilitering eller arbeidsrettede tiltak. Det samme gjelder dersom medlemmet opptrer på en måte som vedkommende bør forstå kan forverre helsetilstanden eller forlenge arbeidsuførheten.</article><article class="legalP" id="kapittel-3-foreslåttparagraf-6-ledd-5">Dersom medlemmet beholder retten til opprinnelig uføregrad etter folketrygdloven § 12-9 tredje ledd (hvilende rett), beholder medlemmet også retten til opprinnelig uføregrad etter loven her i samme tidsrom. Medlemmet må gi pensjonsordningen melding om at retten til opprinnelig uføregrad fra folketrygden er i behold.</article></article><article class="futureLegalArticle" data-name="§18" id="kapittel-3-foreslåttparagraf-7"><span class="futureLegalArticleHeader">§ 18.</span><article class="legalP" id="kapittel-3-foreslåttparagraf-7-ledd-1">Spørsmålet om rett til midlertidig uførepensjon og uførepensjon kan til enhver tid tas opp til ny behandling.</article></article></section><section class="section" data-name="kapIV" id="kapittel-4" data-lovdata-URL="LTI/lov/2014-03-07-5/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 16. desember 2011 nr. 60 om pensjonsordning for stortingsrepresentanter og regjeringsmedlemmer (stortings- og regjeringspensjonsloven) gjøres følgende endringer:</article> <article class="defaultP" margin-top="true">§ 1-3 første ledd skal lyde:</article><article class="legalP" id="kapittel-4-ledd-2">Alderspensjon etter kapittel 2 og uførepensjon etter kapittel 5 er nettoberegnede ytelser og skal ikke samordnes etter bestemmelsene i lov 6. juli 1957 nr. 26 om samordning av pensjons- og trygdeytelser.</article> <article class="defaultP" margin-top="true">§ 1-3 andre ledd første punktum skal lyde:</article><article class="legalP" id="kapittel-4-ledd-3">Alderspensjon etter kapitlene 3 og 4 samordnes etter bestemmelsene i samordningsloven.</article> <article class="defaultP" margin-top="true">Kapittel 5 overskriften skal lyde:</article><span class="futuretitle" id="kapittel-4-foreslåttittel-1">Kapittel 5. Midlertidig uførepensjon og uførepensjon.</span> <article class="defaultP" margin-top="true">§ 5-1 skal lyde:</article><article class="futureLegalArticle" data-name="§5-1" id="kapittel-4-foreslåttparagraf-1"><span class="futureLegalArticleHeader">§ 5-1. <span class="legalArticleTitle">Virkeområde</span></span><article class="legalP" id="kapittel-4-foreslåttparagraf-1-ledd-1">Kapitlet gjelder midlertidig uførepensjon og uførepensjon for den som er eller har vært stortingsrepresentant eller regjeringsmedlem.</article></article> <article class="defaultP" margin-top="true">§ 5-2 skal lyde:</article><article class="futureLegalArticle" data-name="§5-2" id="kapittel-4-foreslåttparagraf-2"><span class="futureLegalArticleHeader">§ 5-2. <span class="legalArticleTitle">Forholdet til lov om Statens pensjonskasse</span></span><article class="legalP" id="kapittel-4-foreslåttparagraf-2-ledd-1">Reglene om midlertidig uførepensjon og uførepensjon i lov 28. juli 1949 nr. 26 om Statens pensjonskasse kapittel 6 gjelder så langt ikke annet følger av loven her.</article></article> <article class="defaultP" margin-top="true">§ 5-3 overskriften skal lyde:</article><article class="futureLegalArticle" data-name="§5-3" id="kapittel-4-foreslåttparagraf-3"><span class="futureLegalArticleHeader">§ 5-3. <span class="legalArticleTitle">Rett til midlertidig uførepensjon og uførepensjon</span></span></article> <article class="defaultP" margin-top="true">§ 5-3 første ledd skal lyde:</article><article class="legalP" id="kapittel-4-ledd-4">Midlertidig uførepensjon og uførepensjon gis når et medlem må fratre vervet som stortingsrepresentant eller stilling som regjeringsmedlem på grunn av sykdom, skade eller lyte, og vedkommende er under 65 år.</article> <article class="defaultP" margin-top="true">§ 5-3 andre ledd bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-4-ledd-4-punkt-1"><article class="legalP" id="kapittel-4-ledd-4-punkt-1-ledd-1">har rett til uføretrygd etter folketrygdloven,</article></article></li></ul></article> <article class="defaultP" margin-top="true">§ 5-4 første ledd skal lyde:</article><article class="legalP" id="kapittel-4-ledd-5">Pensjonsgrunnlaget for den som omfattes av § 5-3 første ledd, er det opptjeningsgrunnlaget som stortingsrepresentanten eller regjeringsmedlemmet har på tidspunktet den midlertidige uførepensjonen eller uførepensjonen gis virkning fra, se § 2-2 andre ledd.</article> <article class="defaultP" margin-top="true">§ 5-6 skal lyde:</article><article class="futureLegalArticle" data-name="§5-6" id="kapittel-4-foreslåttparagraf-4"><span class="futureLegalArticleHeader">§ 5-6. <span class="legalArticleTitle">Full opptjeningstid</span></span><article class="legalP" id="kapittel-4-foreslåttparagraf-4-ledd-1">Når midlertidig uførepensjon og uførepensjon gis etter § 5-3 første ledd, er full opptjeningstid 30 år. Det samme gjelder for den som omfattes av § 5-3 andre ledd og som har opptjeningstid etter de tidligere lovene om pensjonsordninger for stortingsrepresentanter og statsråder.</article><article class="legalP" id="kapittel-4-foreslåttparagraf-4-ledd-2">Når uførepensjonen gis etter § 5-3 andre ledd og pensjonisten ikke hadde opptjeningstid etter de tidligere lovene om pensjonsordninger for stortingsrepresentanter og statsråder, regnes full opptjeningstid som perioden fra vedkommende ble medlem og fram til 65 år, likevel ikke mer enn 40 år og ikke mindre enn 30 år.</article><article class="legalP" id="kapittel-4-foreslåttparagraf-4-ledd-3">Beregningen av midlertidig uførepensjon og uførepensjon skjer for øvrig i samsvar med lov 28. juli 1949 nr. 26 om Statens pensjonskasse, men med de særskilte beregningsfaktorene som framgår av kapitlet her.</article></article> <article class="defaultP" margin-top="true">§ 5-7 oppheves.</article> <article class="defaultP" margin-top="true">Någjeldende § 5-8 blir § 5-7 og skal lyde:</article><article class="futureLegalArticle" data-name="§5-7" id="kapittel-4-foreslåttparagraf-5"><span class="futureLegalArticleHeader">§ 5-7. <span class="legalArticleTitle">Opphør av midlertidig uførepensjon og uførepensjon</span></span><article class="legalP" id="kapittel-4-foreslåttparagraf-5-ledd-1">Midlertidig uførepensjon og uførepensjon opphører ved utgangen av måneden pensjonisten fyller 65 år.</article><article class="legalP" id="kapittel-4-foreslåttparagraf-5-ledd-2">Dersom pensjonisten dør før fylte 65 år, opphører midlertidig uførepensjon og uførepensjon ved utgangen av måneden etter dødsfallet. Dersom avdøde etterlater seg ektefelle, utbetales pensjonen i ytterligere én måned.</article></article></section><section class="section" data-name="kapV" id="kapittel-5" data-lovdata-URL="LTI/lov/2014-03-07-5/KAPITTEL_5"><h2 data-text-align="center">V<br />Ikrafttredelse og overgangsbestemmelser</h2><ul class="defaultList"><li data-li-identifier="1." data-name="1."><article class="listArticle" id="kapittel-5-punkt-1"><article class="legalP" id="kapittel-5-punkt-1-ledd-1">Loven trer i kraft fra den tid Kongen bestemmer.</article></article></li><li data-li-identifier="2." data-name="2."><article class="listArticle" id="kapittel-5-punkt-2"><article class="legalP" id="kapittel-5-punkt-2-ledd-1">Departementet gir forskrifter om uførepensjon fra tjenestepensjonsordning som omfattes av loven her, og som utbetales når loven trer i kraft, herunder regler om barnetillegg og senere endringer i pensjonene.</article></article></li><li data-li-identifier="3." data-name="3."><article class="listArticle" id="kapittel-5-punkt-3"><article class="legalP" id="kapittel-5-punkt-3-ledd-1">Uførepensjonister som har fylt 67 år når loven her trer i kraft, går over på alderspensjon fra og med måneden loven trer i kraft.</article></article></li></ul></section></main></body></html>