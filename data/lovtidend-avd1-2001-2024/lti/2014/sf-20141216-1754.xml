<!DOCTYPE html><html lang="no"><head><title>Forskrift om endring i forskrift om utforming og utrustning av innretninger med mer i petroleumsvirksomheten (innretningsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-12-16-1754</dd><dt class="dokid">DokumentID</dt><dd class="dokid">LTI/forskrift/2014-12-16-1754</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 17 s 2812</dd><dt class="dateInForce">I kraft fra</dt><dd class="dateInForce">2015-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-04-29-634</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-11-29-72/§10-18</li><li>lov/2005-06-17-62/§1-3</li><li>lov/2005-06-17-62/§4-4</li><li>forskrift/2010-02-12-158/§68</li></ul></dd><dt class="dateOfPublication">Kunngjort</dt><dd class="dateOfPublication">2014-12-23 14:30</dd><dt class="journalNumber">Journalnummer</dt><dd class="journalNumber">2014-1253</dd><dt class="titleShort">Korttittel</dt><dd class="titleShort">Endr. i innretningsforskriften</dd><dt class="title">Tittel</dt><dd class="title">Forskrift om endring i forskrift om utforming og utrustning av innretninger med mer i petroleumsvirksomheten (innretningsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Petroleumstilsynet 16. desember 2014 med hjemmel i lov 29. november 1996 nr. 72 om petroleumsvirksomhet § 10-18, lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven) § 1-3 og § 4-4 og forskrift 12. februar 2010 nr. 158 om helse, miljø og sikkerhet i petroleumsvirksomheten og på enkelte landanlegg (rammeforskriften) § 68 første ledd bokstav b.</dd><dt class="refid">RefID</dt><dd class="refid">forskrift/2014-12-16-1754</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utforming og utrustning av innretninger med mer i petroleumsvirksomheten (innretningsforskriften)<ul class="tocSubUl"><li>I<ul class="tocSubUl"><li>§ 10a. Tennkildekontroll</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2014-12-16-1754" id="dokument"><h1>Forskrift om endring i forskrift om utforming og utrustning av innretninger med mer i petroleumsvirksomheten (innretningsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2014-12-16-1754/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 29. april 2010 nr. 634 om utforming og utrustning av innretninger med mer i petroleumsvirksomheten (innretningsforskriften) gjøres følgende endringer:</article> <article class="defaultP" margin-top="true">§ 1 <i>Virkeområde</i></article> <article class="defaultP" margin-top="true">Siste ledd bokstav a siste strekpunkt («de aktivitetene som skal utføres i petroleumsvirksomheten») tas ut.</article> <article class="defaultP" margin-top="true">§ 3 <i>Definisjoner</i></article> <article class="defaultP" margin-top="true">Definisjon av «dimensjonerende ulykkeslast» skal lyde:</article> <article class="defaultP" margin-top="true"><i>Dimensjonerende ulykkeslast:</i></article><article class="legalP" id="kapittel-1-ledd-2">En ulykkeslast som en funksjon eller system skal kunne motstå i et gitt tidsrom for å møte de definerte akseptkriterier for risiko.</article> <article class="defaultP" margin-top="true">Ny definisjon av «designulykkeslast» skal lyde:</article> <article class="defaultP" margin-top="true"><i>Designulykkeslast:</i></article><article class="legalP" id="kapittel-1-ledd-3">Ulykkeslast som legges til grunn for design.</article> <article class="defaultP" margin-top="true">Ny definisjon av «hovedområde» skal lyde:</article> <article class="defaultP" margin-top="true"><i>Hovedområde:</i></article><article class="legalP" id="kapittel-1-ledd-4">Område på en innretning med en spesifikk oppgave eller funksjon.</article> <article class="defaultP" margin-top="true">Definisjon av «sikkerhetsfunksjoner» skal lyde:</article> <article class="defaultP" margin-top="true"><i>Sikkerhetsfunksjoner:</i></article><article class="legalP" id="kapittel-1-ledd-5">Tekniske barriereelementer som skal redusere muligheten for at konkrete feil, fare- og ulykkessituasjoner inntreffer, eller som begrenser eller forhindrer skader eller ulemper.</article> <article class="defaultP" margin-top="true">Definisjon av «sikkerhetssystem» skal lyde:</article> <article class="defaultP" margin-top="true"><i>Sikkerhetssystem:</i></article><article class="legalP" id="kapittel-1-ledd-6">Tekniske barriereelementer som er realisert i et felles system.</article> <article class="defaultP" margin-top="true">§ 5 <i>Utforming av innretninger</i></article> <article class="defaultP" margin-top="true">Første ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">det ikke medfører uakseptable konsekvenser om de blir eksponert for laster som nevnt i § 11,</article></article></li></ul></article> <article class="defaultP" margin-top="true">Ny § 10a Tennkildekontroll skal lyde:</article><article class="futureLegalArticle" data-name="§10a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 10a</span>. <span class="legalArticleTitle">Tennkildekontroll</span></span><article class="legalP" id="kapittel-1-foreslåttparagraf-1-ledd-1">For å forebygge og verne mot antennelse av brennbare væsker og eksplosjonsfarlig gass skal det foretas en systematisk kartlegging av potensielle elektriske og ikke-elektriske tennkilder. Det skal videre settes i verk nødvendige tekniske, operasjonelle og organisatoriske tiltak for å redusere faren for antennelse så langt som mulig.</article><article class="legalP" id="kapittel-1-foreslåttparagraf-1-ledd-2">Utstyr og sikkerhetssystemer i klassifiserte områder skal oppfylle krav til bruk i eksplosjonsfarlige områder.</article><article class="legalP" id="kapittel-1-foreslåttparagraf-1-ledd-3">Utstyr og sikkerhetssystemer som skal være i drift under unormale situasjoner der eksplosjonsfarlig atmosfære kan forekomme utenfor klassifiserte områder, skal oppfylle krav til minimum sone 2 eller være plassert i beskyttede rom. Øvrig ikke-kritisk utstyr som utgjør en tennkilde, skal kobles ut automatisk ved gassdeteksjon og med mulighet for manuell utkobling fra sentralt sted, i henhold til den innretningspesifikke strategien for brann- og eksplosjonssikring.</article></article> <article class="defaultP" margin-top="true">§ 11 <i>Laster, lastvirkninger og motstand</i></article> <article class="defaultP" margin-top="true">Første ledd skal lyde:</article><article class="legalP" id="kapittel-1-ledd-7">Designlastene som skal legges til grunn for utforming og drift av anlegg, systemer og utstyr, skal fastsettes. Ved fastsettelse av designlaster skal kravet til robuste løsninger, jf. § 5, og kravet til risikoreduksjon, jf. rammeforskriften § 11, legges til grunn. Designlastene skal sikre at anlegg, systemer eller utstyr blir utformet slik at relevante ulykkeshendelser som kan inntreffe, ikke resulterer i uakseptable konsekvenser, og skal som et minimum alltid kunne motstå den dimensjonerende ulykkeslasten.</article> <article class="defaultP" margin-top="true">Nytt andre ledd skal lyde:</article><article class="legalP" id="kapittel-1-ledd-8">Ved fastsetting av designlaster skal det ikke tas hensyn til effekten av brannvann. Dette gjelder for både brannlaster og eksplosjonslaster.</article> <article class="defaultP" margin-top="true">Nytt tredje ledd skal lyde</article><article class="legalP" id="kapittel-1-ledd-9">Anlegg, systemer og utstyr som inngår som elementer i realiseringen av hovedsikkerhetsfunksjoner, jf. § 7, skal som et minimum utformes slik at dimensjonerende ulykkeslaster eller dimensjonerende naturlaster med årlig sannsynlighet større enn eller lik 1×10<sup>-4</sup> , ikke medfører tap av en hovedsikkerhetsfunksjon.</article> <article class="defaultP" margin-top="true">Nåværende andre ledd blir fjerde ledd osv.</article> <article class="defaultP" margin-top="true">§ 29 <i>Passiv brannbeskyttelse</i></article> <article class="defaultP" margin-top="true">Første ledd skal lyde:</article><article class="legalP" id="kapittel-1-ledd-10">Der det brukes passiv brannbeskyttelse, skal denne utformes slik at den gir aktuelle konstruksjoner og utstyr tilstrekkelig brannmotstand med hensyn til bæreevne, integritet og isolasjonsevne.</article> <article class="defaultP" margin-top="true">§ 30 <i>Brannskiller</i></article> <article class="defaultP" margin-top="true">Andre ledd skal lyde:</article><article class="legalP" id="kapittel-1-ledd-11">Rom som har viktige funksjoner og viktig utstyr, samt rom med høy brannrisiko, skal være atskilt fra omgivelsene med brannskiller som har brannklasse tilsvarende den branntypen og de etablerte brann- og eksplosjonslastene de vil være eksponert for.</article> <article class="defaultP" margin-top="true">§ 37 <i>Fastmonterte anlegg for brannbekjempelse</i></article> <article class="defaultP" margin-top="true">Andre ledd andre setning skal lyde:</article><article class="legalP" id="kapittel-1-ledd-12">Ved gassdeteksjon skal anleggene utløse automatisk dersom de benyttes for å redusere eksplosjonstrykk.</article> <article class="defaultP" margin-top="true">§ 58 <i>Boligkvarter</i></article> <article class="defaultP" margin-top="true">Nytt andre ledd skal lyde:</article><article class="legalP" id="kapittel-1-ledd-13">Lugarer skal utformes slik at personell ikke kan bli innestengt i en fare- og ulykkessituasjon og slik at innsatspersonell kan ta seg inn i lugaren for å søke etter savnede personer.</article> <article class="defaultP" margin-top="true">Någjeldende andre ledd blir tredje osv.</article> <article class="defaultP" margin-top="true">§ 69 <i>Løfteinnretninger og løfteredskap</i></article> <article class="defaultP" margin-top="true">Første ledd første setning skal lyde:</article><article class="legalP" id="kapittel-1-ledd-14">Løfteinnretninger og løfteredskap på innretninger, deriblant utsettings- og opptaksarrangementer for rednings- og evakueringsmidler, skal utformes ut fra de forholdene som løfteinnretningene og løfteredskapene skal brukes under, jf. § 13.</article></section><section class="section" data-name="kapII" id="kapittel-2" data-lovdata-URL="LTI/forskrift/2014-12-16-1754/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2015.</article></section></main></body></html>