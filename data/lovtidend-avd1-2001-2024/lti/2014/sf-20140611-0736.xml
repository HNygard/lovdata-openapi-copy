<!DOCTYPE html><html lang="no"><head><title>Forskrift om endring i tilvirknings- og importforskriften og grossistforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-06-11-736</dd><dt class="dokid">DokumentID</dt><dd class="dokid">LTI/forskrift/2014-06-11-736</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 7 s 1086</dd><dt class="dateInForce">I kraft fra</dt><dd class="dateInForce">2014-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-11-02-1441</li><li>forskrift/1993-12-21-1219</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-12-04-132/§13</li><li>lov/1992-12-04-132/§15</li><li>forskrift/1995-06-08-521</li></ul></dd><dt class="dateOfPublication">Kunngjort</dt><dd class="dateOfPublication">2014-06-17 14:50</dd><dt class="journalNumber">Journalnummer</dt><dd class="journalNumber">2014-0494</dd><dt class="titleShort">Korttittel</dt><dd class="titleShort">Endr. i tilvirknings- og importforskriften mv.</dd><dt class="title">Tittel</dt><dd class="title">Forskrift om endring i tilvirknings- og importforskriften og grossistforskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 11. juni 2014 med hjemmel i lov 4. desember 1992 nr. 132 om legemidler m.v. (legemiddelloven) § 13 og § 15, jf. delegeringsvedtak 8. juni 1995 nr. 521. <br /><strong>EØS-henvisninger:</strong> Direktiv 2011/62/EF.</dd><dt class="refid">RefID</dt><dd class="refid">forskrift/2014-06-11-736</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i tilvirknings- og importforskriften og grossistforskriften<ul class="tocSubUl"><li>I</li><li>II<ul class="tocSubUl"><li>§ 33a. Legemiddelformidling</li><li>§ 34. Tilsyn</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2014-06-11-736" id="dokument"><h1>Forskrift om endring i tilvirknings- og importforskriften og grossistforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2014-06-11-736/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 2. november 2004 nr. 1441 om tilvirkning og import av legemidler gjøres følgende endring:</article> <article class="defaultP" margin-top="true">§ 3-6 åttende ledd skal lyde:</article><article class="legalP" id="kapittel-1-ledd-2">Kravet etter sjette ledd gjelder ikke ved import av virksomme stoffer fra land oppført på liste fastsatt ved EU-kommisjonens gjennomføringsbeslutning 2012/715/EU, som endret ved gjennomføringsbeslutning 2013/196/EU, gjennomføringsbeslutning 2013/262/EU og gjennomføringsbeslutning 2013/301/EU.</article></section><section class="section" data-name="kapII" id="kapittel-2" data-lovdata-URL="LTI/forskrift/2014-06-11-736/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 21. desember 1993 nr. 1219 om grossistvirksomhet med legemidler gjøres følgende endringer:</article> <article class="defaultP" margin-top="true">§ 1 nytt tredje og fjerde ledd skal lyde:</article><article class="legalP" id="kapittel-2-ledd-2">Med legemiddelformidling menes enhver form for virksomhet knyttet til salg eller kjøp av legemidler, unntatt engros- og detaljomsetning, som ikke innebærer fysisk håndtering og som består i å forhandle uavhengig på vegne av en annen juridisk eller fysisk person.</article><article class="legalP" id="kapittel-2-ledd-3">Med legemiddelformidler (broker) menes virksomhet eller person som driver med formidling av legemidler.</article> <article class="defaultP" margin-top="true">Nytt kapittel VI a skal lyde:</article> <article class="defaultP" margin-top="true"><i>Kap. VI a. Formidling av legemidler</i></article><article class="futureLegalArticle" data-name="§33a" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 33a</span>. <span class="legalArticleTitle">Legemiddelformidling</span></span><article class="legalP" id="kapittel-2-foreslåttparagraf-1-ledd-1">Legemiddelformidlere som har adresse i Norge må være registrert i et offentlig tilgjengelig register hos Statens legemiddelverk for å kunne formidle legemidler innenfor EU/EØS-området. Registrering kan bare gjøres for formidlere som har fast adresse i Norge.</article><article class="legalP" id="kapittel-2-foreslåttparagraf-1-ledd-2">Søknad om registrering skal inneholde opplysninger om navn, firmanavn og fast adresse.</article><article class="legalP" id="kapittel-2-foreslåttparagraf-1-ledd-3">Formidleren plikter uten unødig forsinkelse å informere Statens legemiddelverk om enhver endring av betydning for registreringen,</article><article class="legalP" id="kapittel-2-foreslåttparagraf-1-ledd-4">Formidleren skal påse at legemidlene som formidles har markedsføringstillatelse innen EU/EØS-området.</article><article class="legalP" id="kapittel-2-foreslåttparagraf-1-ledd-5">Kravene i § 9 første, annet, tredje, fjerde og femte ledd gjelder for formidlere av legemidler.</article><article class="legalP" id="kapittel-2-foreslåttparagraf-1-ledd-6">Registreringen etter første ledd kan slettes dersom kravene i denne forskriften ikke overholdes.</article><article class="legalP" id="kapittel-2-foreslåttparagraf-1-ledd-7">Kravene i denne bestemmelsen gjelder ikke for formidling av virksomt stoff.</article></article> <article class="defaultP" margin-top="true">§ 34 skal lyde:</article><article class="futureLegalArticle" data-name="§34" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 34</span>. <span class="legalArticleTitle">Tilsyn</span></span><article class="legalP" id="kapittel-2-foreslåttparagraf-2-ledd-1">Statens legemiddelverk fører tilsyn med grossister og legemiddelformidlere og kan i den forbindelse kreve fremlagt de oppgaver og opplysninger som anses nødvendig for tilsynet. Statens legemiddelverk kan gi nærmere retningslinjer for tilsynet og for de opplysninger som kan kreves framlagt.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2014-06-11-736/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Forskriften trer i kraft 1. juli 2014</article></section></main></body></html>