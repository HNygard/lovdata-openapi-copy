<!DOCTYPE html><html lang="no"><head><title>Forskrift om vern av sårbare marine økosystem i områder utenfor nasjonal jurisdiksjon i det nordøstlige Atlanterhav (NEAFC)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-10-14-1303</dd><dt class="dokid">DokumentID</dt><dd class="dokid">LTI/forskrift/2014-10-14-1303</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 13 s 2179</dd><dt class="dateInForce">I kraft fra</dt><dd class="dateInForce">2014-10-14</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-12-14-1653</li><li>forskrift/2009-02-09-153</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§16</li><li>lov/2008-06-06-37/§36</li><li>lov/2008-06-06-37/§47</li></ul></dd><dt class="dateOfPublication">Kunngjort</dt><dd class="dateOfPublication">2014-10-17 15:50</dd><dt class="journalNumber">Journalnummer</dt><dd class="journalNumber">2014-0934</dd><dt class="titleShort">Korttittel</dt><dd class="titleShort">Forskrift om vern av sårbare marine økosystem, NEAFC</dd><dt class="title">Tittel</dt><dd class="title">Forskrift om vern av sårbare marine økosystem i områder utenfor nasjonal jurisdiksjon i det nordøstlige Atlanterhav (NEAFC)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 14. oktober 2014 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 16, § 36 og § 47.</dd><dt class="refid">RefID</dt><dd class="refid">forskrift/2014-10-14-1303</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vern av sårbare marine økosystem i områder utenfor nasjonal jurisdiksjon i det nordøstlige Atlanterhav (NEAFC)<ul class="tocSubUl"><li>§ 1. Formål og virkeområde</li><li>§ 2. Definisjoner</li><li>§ 3. Forbud mot fiske</li><li>§ 4. Prøvefiske</li><li>§ 5. Sammenstøt med sensitive marine økosystem</li><li>§ 6. Terskelverdier</li><li>§ 7. Bemyndigelse</li><li>§ 8. Straffeansvar</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2014-10-14-1303" id="dokument"><h1>Forskrift om vern av sårbare marine økosystem i områder utenfor nasjonal jurisdiksjon i det nordøstlige Atlanterhav (NEAFC)</h1><article class="legalArticle" data-lovdata-URL="LTI/forskrift/2014-10-14-1303/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Formålet med denne forskrift er å beskytte sårbare marine økosystemer, og gjelder ved fiske med bunnredskap med norske fartøy i områder utenfor noen stats jurisdiksjon (internasjonalt farvann) i det nordøstlige Atlanterhav nord for 36° N og mellom 42° V og 51° Ø.</article></article><article class="legalArticle" data-lovdata-URL="LTI/forskrift/2014-10-14-1303/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskrift forstås med:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>bunnredskap</i>, redskap som ved normalt fiske sannsynligvis vil komme i kontakt med havbunnen;</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>eksisterende fiskeområder</i>, områder som er identifisert av den nordøstatlantiske fiskerikommisjon (NEAFC) til å være eksisterende fiskeområder. Koordinatene for disse områdene finnes på hjemmesidene til kommisjonen; www.neafc.org;</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1"><i>prøvefiske</i>, fiske med bunnredskap utenfor områder hvor det er forbudt å fiske etter denne forskrifts § 3 og utenfor eksisterende fiskeområder, og ved betydelige endringer i utøvelsen av slikt fiske i eksisterende fiskeområder; og</article></article></li><li data-li-identifier="d)" data-name="d)"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1"><i>sammenstøt</i>, tilfeller når mengden per fangst (for eksempel trålhal, line- eller garnsetting) overstiger de terskelverdier som er fastsatt i denne forskrifts § 6.</article></article></li></ul></article></article><article class="legalArticle" data-lovdata-URL="LTI/forskrift/2014-10-14-1303/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forbud mot fiske</span></h2><article class="legalP" id="paragraf-3-ledd-1">Det er forbudt å drive fiske med bunnredskap innenfor følgende områder:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Northern MAR Area;</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Middle MAR Area (Charlie-Gibbs Fracture Zone and sub-Polar Frontal Region);</article></article></li><li data-li-identifier="c)" data-name="c)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Southern MAR Area;</article></article></li><li data-li-identifier="d)" data-name="d)"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">Altair Seamount;</article></article></li><li data-li-identifier="e)" data-name="e)"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">Antialtair Seamount;</article></article></li><li data-li-identifier="f)" data-name="f)"><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1">Hatton Bank;</article></article></li><li data-li-identifier="g)" data-name="g)"><article class="listArticle" id="paragraf-3-ledd-1-punkt-7"><article class="legalP" id="paragraf-3-ledd-1-punkt-7-ledd-1">Rockall Bank;</article></article></li><li data-li-identifier="h)" data-name="h)"><article class="listArticle" id="paragraf-3-ledd-1-punkt-8"><article class="legalP" id="paragraf-3-ledd-1-punkt-8-ledd-1">Logachev Mounds;</article></article></li><li data-li-identifier="i)" data-name="i)"><article class="listArticle" id="paragraf-3-ledd-1-punkt-9"><article class="legalP" id="paragraf-3-ledd-1-punkt-9-ledd-1">West Rockall Mounds; og</article></article></li><li data-li-identifier="j)" data-name="j)"><article class="listArticle" id="paragraf-3-ledd-1-punkt-10"><article class="legalP" id="paragraf-3-ledd-1-punkt-10-ledd-1">Edoras bank.</article></article></li></ul></article><article class="legalP" id="paragraf-3-ledd-2">Koordinatene for disse områdene finnes på hjemmesidene til kommisjonen; www.neafc.org.</article></article><article class="legalArticle" data-lovdata-URL="LTI/forskrift/2014-10-14-1303/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Prøvefiske</span></h2><article class="legalP" id="paragraf-4-ledd-1">Fartøy som har tillatelse gitt i medhold av forskrift 4. mars 1998 nr. 173 om regulering av fiske i farvann utenfor noen stats fiskerijurisdiksjon, må i tillegg ha en spesialtillatelse fra Fiskeridirektoratet for å gjennomføre prøvefiske. Slik spesialtillatelse kan bare gis dersom fartøyet har forelagt for Fiskeridirektoratet til godkjennelse:<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">plan for fisket som inneholder opplysninger om fiskeslag, fiskeredskap, tidspunkt og fiskeområder;</article></article></li><li data-li-identifier="b)" data-name="b)"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">plan som inneholder tiltak for å unngå skade på sårbare marine økosystem;</article></article></li><li data-li-identifier="c)" data-name="c)"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">finskala plan for hvor tråling, garn- eller linesetting skal foregå;</article></article></li><li data-li-identifier="d)" data-name="d)"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">plan for innsamling av data om sårbare marine økosystem; og</article></article></li><li data-li-identifier="e)" data-name="e)"><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">plan for å overvåke selve fisket, herunder undervannskamera dersom mulig.</article></article></li></ul></article><article class="legalP" id="paragraf-4-ledd-2">Prøvefiske er forbudt uten observatør om bord, godkjent av Fiskeridirektoratet. Kostnadene ved å ha observatør om bord, herunder utgifter til lønn, inklusive renter ved forsinket betaling, transport til og fra fartøy, kost og losji til havs skal dekkes av fartøyet.</article></article><article class="legalArticle" data-lovdata-URL="LTI/forskrift/2014-10-14-1303/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Sammenstøt med sensitive marine økosystem</span></h2><article class="legalP" id="paragraf-5-ledd-1">Fartøy skal for hver fangst beregne kvantum indikatorer på sårbare marine økosystem, som levende koraller og levende svamp.</article><article class="legalP" id="paragraf-5-ledd-2">Dersom beregningen viser et sammenstøt, skal fartøyet uten ugrunnet opphold gjennomføre følgende prosedyre:<ul class="defaultList"><li data-li-identifier="a)" data-name="a)"><article class="listArticle" id="paragraf-5-ledd-2-punkt-1"><article class="legalP" id="paragraf-5-ledd-2-punkt-1-ledd-1">i forbindelse med tråling, stoppe fisket og flytte ut av et område definert som 2 nautiske mil på hver side av den «trållinjen» hvor sammenstøtet skjedde. Denne «trållinjen» defineres av sammenhengende VMS-posisjoner, supplert med mer eksakt informasjon, mellom start og stopp av trålhalet, utvidet med 2 nautiske mil i begge ender;</article></article></li><li data-li-identifier="b)" data-name="b)"><article class="listArticle" id="paragraf-5-ledd-2-punkt-2"><article class="legalP" id="paragraf-5-ledd-2-punkt-2-ledd-1">i forbindelse med annet redskap, stoppe fisket og flytte minst 2 nautiske mil fra den posisjon, basert på tilgjengelig informasjon, mest sannsynlig er nærmest sammenstøtet; og</article></article></li><li data-li-identifier="c)" data-name="c)"><article class="listArticle" id="paragraf-5-ledd-2-punkt-3"><article class="legalP" id="paragraf-5-ledd-2-punkt-3-ledd-1">så snart som mulig rapportere hendelsen, inkludert «trållinjen» eller posisjonen beregnet under a) eller b), til Fiskeridirektoratet.</article></article></li></ul></article></article><article class="legalArticle" data-lovdata-URL="LTI/forskrift/2014-10-14-1303/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Terskelverdier</span></h2><article class="legalP" id="paragraf-6-ledd-1">Et sammenstøt med et mulig sensitivt marint økosystem er definert som når:<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">i forbindelse med tråling eller bruk av annet redskap enn line: mengden i den enkelte fangst overstiger 30 kilogram levende koraller og/eller 400 kilogram levende svamp; og</article></article></li><li data-li-identifier="b)" data-name="b)"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">i forbindelse med linefiske: levende koraller og/eller levende svamp på minst 10 av 1000 kroker eller på minst 10 kroker innenfor en lengde på 1200 meter av linen, avhengig av hvilken beregningsmåte som er den korteste.</article></article></li></ul></article></article><article class="legalArticle" data-lovdata-URL="LTI/forskrift/2014-10-14-1303/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Bemyndigelse</span></h2><article class="legalP" id="paragraf-7-ledd-1">Fiskeridirektoratet kan endre denne forskrift.</article></article><article class="legalArticle" data-lovdata-URL="LTI/forskrift/2014-10-14-1303/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straffeansvar</span></h2><article class="legalP" id="paragraf-8-ledd-1">Den som forsettlig eller uaktsomt overtrer bestemmelsene i denne forskrift straffes i henhold til lov 6. juni 2008 nr. 37 om forvaltning av viltlevande marine ressursar (havressurslova) § 61, § 62, § 64 og § 65. På samme måte straffes forsøk og medvirkning.</article></article><article class="legalArticle" data-lovdata-URL="LTI/forskrift/2014-10-14-1303/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Denne forskrift trer i kraft straks. Samtidig oppheves forskrift 14. desember 2004 nr. 1653 om vern av sårbare habitater i internasjonalt farvann og forskrift 9. februar 2009 nr. 153 om regulering av fiske med bunnredskap i områder utenfor nasjonal jurisdiksjon i det nordøstlige Atlanterhav (NEAFC).</article></article></main></body></html>