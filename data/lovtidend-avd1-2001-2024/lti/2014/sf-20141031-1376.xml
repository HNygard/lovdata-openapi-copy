<!DOCTYPE html><html lang="no"><head><title>Forskrift om beregning av uføretrygd og pensjon under opphold i institusjon</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-10-31-1376</dd><dt class="dokid">DokumentID</dt><dd class="dokid">LTI/forskrift/2014-10-31-1376</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 14 s 2299</dd><dt class="dateInForce">I kraft fra</dt><dd class="dateInForce">2015-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-03-11-207</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§12-19</li><li>lov/1997-02-28-19/§16-11</li><li>lov/1997-02-28-19/§17-13</li><li>lov/1997-02-28-19/§18-8</li><li>lov/1997-02-28-19/§19-21</li><li>lov/1997-02-28-19/§20-22</li></ul></dd><dt class="dateOfPublication">Kunngjort</dt><dd class="dateOfPublication">2014-11-11 15:30</dd><dt class="journalNumber">Journalnummer</dt><dd class="journalNumber">2014-0987</dd><dt class="titleShort">Korttittel</dt><dd class="titleShort">Forskrift om uføretrygd og pensjon under opphold i institusjon</dd><dt class="title">Tittel</dt><dd class="title">Forskrift om beregning av uføretrygd og pensjon under opphold i institusjon</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 31. oktober 2014 med hjemmel i lov 28. februar 1997 nr. 19 om folketrygd (folketrygdloven) § 12-19 femte ledd bokstav a), § 16-11 femte ledd bokstav a), § 17-13 femte ledd bokstav a), § 18-8 sjuende ledd bokstav a), § 19-21 femte ledd bokstav a) og § 20-22 femte ledd bokstav a).</dd><dt class="refid">RefID</dt><dd class="refid">forskrift/2014-10-31-1376</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om beregning av uføretrygd og pensjon under opphold i institusjon<ul class="tocSubUl"><li>§ 1. Beregning av graderte ytelser</li><li>§ 2. Tillegg for faste utgifter</li><li>§ 3. Maksimal ytelse</li><li>§ 4. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2014-10-31-1376" id="dokument"><h1>Forskrift om beregning av uføretrygd og pensjon under opphold i institusjon</h1><article class="legalArticle" data-lovdata-URL="LTI/forskrift/2014-10-31-1376/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Beregning av graderte ytelser</span></h2><article class="legalP" id="paragraf-1-ledd-1">Når en gradert uføretrygd skal reduseres etter folketrygdloven § 12-19 andre ledd, skal uføretrygden utgjøre 14 prosent av ytelsen. Uføretrygden skal likevel utgjøre 45 prosent av grunnbeløpet, justert for uføregrad.</article><article class="legalP" id="paragraf-1-ledd-2">Når en gradert alderspensjon skal reduseres etter folketrygdloven § 19-21 andre ledd eller § 20-22 andre ledd, skal ytelsen utgjøre 14 prosent av pensjonen. Alderspensjonen skal likevel utgjøre minst 22,5 prosent av minste pensjonsnivå med høy sats, justert for uttaksgrad.</article></article><article class="legalArticle" data-lovdata-URL="LTI/forskrift/2014-10-31-1376/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tillegg for faste utgifter</span></h2><article class="legalP" id="paragraf-2-ledd-1">Dersom ytelsesmottaker har faste utgifter til bolig, kan det for opptil tre måneder om gangen bestemmes at det fra omregningstidspunktet skal gis et tillegg til det beløpet som gis etter folketrygdloven § 12-19 andre ledd, § 16-11 andre ledd, § 17-13 andre ledd, § 18-8 tredje og fjerde ledd, § 19-21 andre ledd og § 20-22 andre ledd, se også folketrygdloven § 12-19 tredje ledd, § 16-11 tredje ledd, § 17-13 tredje ledd, § 18-8 femte ledd, § 19-21 tredje ledd og § 20-22 tredje ledd.</article><article class="legalP" id="paragraf-2-ledd-2">Tillegg gis dersom det er nødvendig for at mottakeren skal kunne beholde boligen. Det kan gis tillegg for renter og avdrag av lån på boligen, og husleie når leieavtalen er langvarig. Det kan videre gis tillegg for andre faste utgifter knyttet til boligen. Dette gjelder blant annet utgifter til forsikringer, kommunale avgifter og nødvendig oppvarming.</article><article class="legalP" id="paragraf-2-ledd-3">Hvis mottakeren har hjemmeboende ektefelle, skal tillegget fastsettes ut fra en utgiftsfordeling som baseres på ektefellenes inntekter før innleggelsen. Utgiftene fordeles mellom ektefellene i forhold til inntektenes størrelse.</article></article><article class="legalArticle" data-lovdata-URL="LTI/forskrift/2014-10-31-1376/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Maksimal ytelse</span></h2><article class="legalP" id="paragraf-3-ledd-1">Ytelsene etter denne forskriften må ikke overstige den ytelsen vedkommende har rett til etter lovens vanlige bestemmelser.</article></article><article class="legalArticle" data-lovdata-URL="LTI/forskrift/2014-10-31-1376/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Forskriften trer i kraft den 1. januar 2015. Fra samme tidspunkt oppheves forskrift 11. mars 1997 nr. 207 om beregning av uførepensjon og alderspensjon under opphold i institusjon som nevnt i folketrygdloven § 3-27.</article></article></main></body></html>