<!DOCTYPE html><html lang="no"><head><title>Lov om endringer i legemiddelloven (tiltak mot falske legemidler)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2014-05-23-18</dd><dt class="dokid">DokumentID</dt><dd class="dokid">LTI/lov/2014-05-23-18</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 7 s 953</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1992-12-04-132</li></ul></dd><dt class="legalArea">Rettsområde</dt><dd class="legalArea"><ul><li>Helse- og omsorgsrett &gt; Legemidler. Apotek</li></ul></dd><dt class="dateOfPublication">Kunngjort</dt><dd class="dateOfPublication">2014-05-23 14:20</dd><dt class="journalNumber">Journalnummer</dt><dd class="journalNumber">2014-0156</dd><dt class="titleShort">Korttittel</dt><dd class="titleShort">Endringslov til legemiddelloven</dd><dt class="title">Tittel</dt><dd class="title">Lov om endringer i legemiddelloven (tiltak mot falske legemidler)</dd><dt class="miscInformation">Annet om dokumentet</dt><dd class="miscInformation">Prop.168 L (2012–2013), Innst.115 L (2013–2014), Lovvedtak 37 (2013–2014). Stortingets første og andre gangs behandling hhv. 13. og 25. februar 2014. Fremmet av Helse- og omsorgsdepartementet.</dd><dt class="refid">RefID</dt><dd class="refid">lov/2014-05-23-18</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i legemiddelloven (tiltak mot falske legemidler)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2014-05-23-18" id="dokument"><h1>Lov om endringer i legemiddelloven (tiltak mot falske legemidler)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 4. desember 1992 nr. 132 om legemidler m.v. (legemiddelloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2014-05-23-18/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 4. desember 1992 nr. 132 om legemidler m.v. (legemiddelloven) gjøres følgende endringer:</article> <article class="defaultP" margin-top="true">I kapittel V skal ny § 13a lyde:</article><article class="legalP" id="kapittel-1-ledd-2">Legemidler som importeres i strid med § 13 med forskrifter kan tilbakeholdes, beslaglegges og destrueres.</article><article class="legalP" id="kapittel-1-ledd-3">Ved tilbakehold skal mottakeren varsles om at legemidlene vil bli vurdert beslaglagt og destruert. Mottaker skal gis mulighet til å uttale seg i saken innen en nærmere angitt frist.</article><article class="legalP" id="kapittel-1-ledd-4">Dersom mottakeren ikke avgir uttalelse innen fristen, kan legemidlene beslaglegges og destrueres. Forvaltningsloven §§ 23, 24, 25 og 27 kommer ikke til anvendelse der mottaker ikke har gitt tilbakemelding innen fristen.</article><article class="legalP" id="kapittel-1-ledd-5">Kongen kan gi forskrift om gjennomføring av denne bestemmelsen, herunder fastsette frister for å gi tilbakemelding på varsel gitt etter andre ledd.</article><article class="legalP" id="kapittel-1-ledd-6">Kongen kan i forskrift gjøre unntak fra klagerett over vedtak fattet i medhold av denne bestemmelsen.</article> <article class="defaultP" margin-top="true">Kapittel VI overskriften skal lyde:</article><span class="futuretitle" id="kapittel-1-foreslåttittel-1">Kap. VI. Engrosomsetning, formidling og detaljomsetning av legemidler</span> <article class="defaultP" margin-top="true">Ny § 15a skal lyde:</article><article class="legalP" id="kapittel-1-ledd-7">Med legemiddelformidling menes enhver form for virksomhet knyttet til salg eller kjøp av legemidler, unntatt engros- og detaljomsetning, som ikke innebærer fysisk håndtering og som består i å forhandle uavhengig og på vegne av en annen juridisk eller fysisk person.</article><article class="legalP" id="kapittel-1-ledd-8">Med legemiddelformidler menes virksomhet eller person som driver med formidling av legemidler etter første ledd.</article><article class="legalP" id="kapittel-1-ledd-9">Departementet kan i forskrift fastsette nærmere krav til legemiddelformidlere.</article></section><section class="section" data-name="kapII" id="kapittel-2" data-lovdata-URL="LTI/lov/2014-05-23-18/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer.</article></section></main></body></html>