<!DOCTYPE html><html lang="no"><head><title>Lov om endringer i adopsjonsloven mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2014-04-25-13</dd><dt class="dokid">DokumentID</dt><dd class="dokid">LTI/lov/2014-04-25-13</dd><dt class="ministry">Departement</dt><dd class="ministry"><ul><li>Barne- og likestillingsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 5 s 649</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1986-02-28-8</li><li>lov/1992-07-17-100</li><li>lov/2005-06-10-51</li></ul></dd><dt class="legalArea">Rettsområde</dt><dd class="legalArea"><ul><li>Familie-, person- og barnerett &gt; Adopsjon</li></ul></dd><dt class="dateOfPublication">Kunngjort</dt><dd class="dateOfPublication">2014-04-25 15:40</dd><dt class="journalNumber">Journalnummer</dt><dd class="journalNumber">2014-0241</dd><dt class="titleShort">Korttittel</dt><dd class="titleShort">Endringslov til adopsjonsloven mv.</dd><dt class="title">Tittel</dt><dd class="title">Lov om endringer i adopsjonsloven mv.</dd><dt class="miscInformation">Annet om dokumentet</dt><dd class="miscInformation">Prop.171 L (2012–2013), Innst.143 L (2013–2014), Lovvedtak 42 (2013–2014). Stortingets første og andre gangs behandling hhv. 18. og 25. mars 2014. Fremmet av Barne-, likestillings- og inkluderingsdepartementet.</dd><dt class="refid">RefID</dt><dd class="refid">lov/2014-04-25-13</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i adopsjonsloven mv.<ul class="tocSubUl"><li>I<ul class="tocSubUl"><li>§ 5 b.</li></ul></li><li>II</li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/lov/2014-04-25-13" id="dokument"><h1>Lov om endringer i adopsjonsloven mv.</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 28. februar 1986 nr. 8 om adopsjon.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 17. juli 1992 nr. 100 om barneverntjenester (barnevernloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 10. juni 2005 nr. 51 om norsk statsborgerskap (statsborgerloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2014-04-25-13/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 28. februar 1986 nr. 8 om adopsjon gjøres følgende endringer:</article> <article class="defaultP" margin-top="true">Lovens tittel skal lyde:</article><article class="legalP" id="kapittel-1-ledd-2"><i>Lov av 28. februar 1986 nr. 8 om adopsjon (adopsjonsloven)</i></article> <article class="defaultP" margin-top="true">§ 2 første punktum skal lyde:</article><article class="legalP" id="kapittel-1-ledd-3">Adopsjonsbevilling må bare gis når det kan antas at adopsjonen vil bli til barnets beste.</article> <article class="defaultP" margin-top="true">§ 5 skal lyde:</article><article class="legalP" id="kapittel-1-ledd-4">Den som er gift eller er samboer, kan bare adoptere sammen med sin ektefelle eller samboer, bortsett fra når ektefellen eller samboeren er sinnslidende eller psykisk utviklingshemmet eller er forsvunnet.</article><article class="legalP" id="kapittel-1-ledd-5">Andre enn ektefeller eller samboere kan ikke adoptere sammen.</article> <article class="defaultP" margin-top="true">§ 5 a skal lyde:</article><article class="legalP" id="kapittel-1-ledd-6">Med samboere menes i denne loven to personer som bor sammen i et stabilt og ekteskapsliknende forhold.</article> <article class="defaultP" margin-top="true">Nåværende § 5 a blir ny § 5 b og skal lyde:</article><article class="futureLegalArticle" data-name="§5b" id="kapittel-1-foreslåttparagraf-1"><span class="futureLegalArticleHeader">§ 5 b.</span><article class="legalP" id="kapittel-1-foreslåttparagraf-1-ledd-1">Den ene ektefelle eller samboer kan med samtykke fra den andre ektefelle eller samboer adoptere dennes barn hvis ikke de er ektefeller eller samboere av samme kjønn og barnet er et adoptivbarn som opprinnelig kommer fra en fremmed stat som ikke tillater slik adopsjon.</article><article class="legalP" id="kapittel-1-foreslåttparagraf-1-ledd-2">Den ene partner i et registrert partnerskap kan med samtykke fra den andre partner adoptere dennes barn med mindre barnet er et adoptivbarn som opprinnelig kommer fra en fremmed stat som ikke tillater slik adopsjon.</article><article class="legalP" id="kapittel-1-foreslåttparagraf-1-ledd-3">Skilt ektefelle eller registrert partner kan med samtykke fra tidligere ektefelle eller registrert partner adoptere dennes barn. Dette gjelder kun der det er etablert ett foreldreskap for barnet, og denne forelderen er skilt fra den som søker om å adoptere. En tilsvarende adgang gjelder for samboere der samboerskapet er oppløst.</article><article class="legalP" id="kapittel-1-foreslåttparagraf-1-ledd-4">Gjenlevende ektefelle, registrert partner eller samboer kan adoptere tidligere ektefelles, registrert partners eller samboers barn. Dette gjelder kun der det er etablert ett foreldreskap for barnet, og denne forelderen er død.</article></article> <article class="defaultP" margin-top="true">§ 13 annet ledd skal lyde:</article><article class="legalP" id="kapittel-1-ledd-7">Har en ektefelle eller samboer adoptert den andre ektefellens eller samboerens barn, får barnet samme rettsstilling i forhold til ektefellene eller samboerne som om det var deres felles barn. Det samme gjelder for barn adoptert etter § 5 b annet, tredje og fjerde ledd.</article> <article class="defaultP" margin-top="true">§ 15 skal lyde:</article><article class="legalP" id="kapittel-1-ledd-8">Blir barnet adoptert på ny av noen annen enn adoptantens ektefelle, samboer eller registrerte partner, opphører rettsvirkningene av den første adopsjonen i forholdet til de første adoptivforeldrene og deres slektninger.</article> <article class="defaultP" margin-top="true">§ 16 e skal lyde:</article><article class="legalP" id="kapittel-1-ledd-9">Den som er bosatt i Norge må ikke adoptere barn fra fremmed stat uten forhåndssamtykke fra departementet.</article><article class="legalP" id="kapittel-1-ledd-10">Departementet skal utrede søkerne før samtykke etter første ledd gis. Når departementet ber om det, skal kommunen bistå i å opplyse en søknad om forhåndssamtykke etter første ledd.</article><article class="legalP" id="kapittel-1-ledd-11">Kommunen skal også bistå i å opplyse en søknad om adopsjon etter barnets ankomst til Norge, slik at adopsjonen kan gjennomføres.</article><article class="legalP" id="kapittel-1-ledd-12">Departementet kan i forskrift gi nærmere regler om behandlingsmåten, utredning av søkerne, vilkårene for å gi forhåndssamtykke og kravene til søkernes egnethet, herunder krav til alder, helse, vandel, samlivets varighet, økonomi, bolig og deltakelse på adopsjonsforberedende kurs. Departementet kan i forskrift også stille særlige krav til enslige søkere.</article></section><section class="section" data-name="kapII" id="kapittel-2" data-lovdata-URL="LTI/lov/2014-04-25-13/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 17. juli 1992 nr. 100 om barneverntjenester (barnevernloven) skal § 4-20 a første ledd lyde:</article><article class="legalP" id="kapittel-2-ledd-2">Når fylkesnemnda treffer vedtak om adopsjon etter § 4-20, skal den samtidig vurdere om det skal være besøkskontakt mellom barnet og dets biologiske foreldre etter at adopsjonen er gjennomført. Fylkesnemnda skal kun vurdere slik besøkskontakt dersom noen av partene har krevd det, og adoptivsøkerne samtykker til slik kontakt. Dersom en begrenset besøkskontakt etter adopsjonen i slike tilfeller er til barnets beste, skal fylkesnemnda treffe vedtak om det. Fylkesnemnda må i et slikt tilfelle samtidig fastsette omfanget av kontakten.</article></section><section class="section" data-name="kapIII" id="kapittel-3" data-lovdata-URL="LTI/lov/2014-04-25-13/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 10. juni 2005 nr. 51 om norsk statsborgerskap (statsborgerloven) skal § 5 a overskriften lyde:</article><article class="legalP" id="kapittel-3-ledd-2">Erverv ved overføring av foreldreskap for barn i Norge født av surrogatmor i utlandet</article></section><section class="section" data-name="kapIV" id="kapittel-4" data-lovdata-URL="LTI/lov/2014-04-25-13/KAPITTEL_4"><h2 data-text-align="center">IV</h2><ul class="defaultList"><li data-li-identifier="1." data-name="1."><article class="listArticle" id="kapittel-4-punkt-1"><article class="legalP" id="kapittel-4-punkt-1-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article></article></li><li data-li-identifier="2." data-name="2."><article class="listArticle" id="kapittel-4-punkt-2"><article class="legalP" id="kapittel-4-punkt-2-ledd-1">Departementet kan gi overgangsregler.</article></article></li></ul></section></main></body></html>