<!DOCTYPE html><html lang="no"><head><title>Forskrift om endring i forskrift om særlige hygieneregler for næringsmidler av animalsk opprinnelse (animaliehygieneforskriften) og forskrift om særlige regler for gjennomføring av offentlig kontroll av produkter av animalsk opprinnelse beregnet på konsum (animaliekontrollforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-05-19-654</dd><dt class="dokid">DokumentID</dt><dd class="dokid">LTI/forskrift/2014-05-19-654</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li><li>Landbruks- og matdepartementet</li><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 7 s 973</dd><dt class="dateInForce">I kraft fra</dt><dd class="dateInForce">2014-05-19</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-12-22-1624</li><li>forskrift/2008-12-22-1622</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§10</li><li>lov/2003-12-19-124/§15</li><li>lov/2003-12-19-124/§16</li><li>forskrift/2003-12-19-1790</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2014-05-23 14:20</dd><dt class="journalNumber">Journalnummer</dt><dd class="journalNumber">2014-0413</dd><dt class="titleShort">Korttittel</dt><dd class="titleShort">Endr. i animaliehygieneforskriften mfl.</dd><dt class="title">Tittel</dt><dd class="title">Forskrift om endring i forskrift om særlige hygieneregler for næringsmidler av animalsk opprinnelse (animaliehygieneforskriften) og forskrift om særlige regler for gjennomføring av offentlig kontroll av produkter av animalsk opprinnelse beregnet på konsum (animaliekontrollforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 19. mai 2014 med hjemmel i lov 19. desember 2003 nr. 124 om matproduksjon og mattrygghet mv. (matloven) § 10 annet ledd, § 15 og § 16 annet ledd, jf. delegeringsvedtak 19. desember 2003 nr. 1790 og delegeringsvedtak 5. mai 2004 nr. 884. <br /><strong>EØS-henvisninger:</strong> EØS-avtalen vedlegg I kap. I del 6.1 nr. 19 (forordning (EU) nr. 1079/2013).</dd><dt class="refid">RefID</dt><dd class="refid">forskrift/2014-05-19-654</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om særlige hygieneregler for næringsmidler av animalsk opprinnelse (animaliehygieneforskriften) og forskrift om særlige regler for gjennomføring av offentlig kontroll av produkter av animalsk opprinnelse beregnet på konsum (animaliekontrollforskriften)<ul class="tocSubUl"><li>I<ul class="tocSubUl"><li>§ 4. Gjennomføring av forordning (EU) nr. 1079/2013 og forordning (EF) nr. 1162/2009</li></ul></li><li>II</li><li>III</li><li>Endringer som gjøres under avsnittet «Forordninger»<ul class="tocSubUl"><li>KOMMISJONSFORORDNING (EU) nr. 1079/2013 av 31. oktober 2013 om fastsettelse av overgangsbestemmelser ved anvendelsen av europaparlaments- og rådsforordning (EF) nr. 853/2004 og (EF) nr. 854/2004<ul class="tocSubUl"><li>Artikkel 1 Formål</li><li>Artikkel 2 Direkte levering av små mengder kjøtt fra fjørfe og haredyr</li><li>Artikkel 3 Hygienevilkår ved import av produkter av animalsk opprinnelse</li><li>Artikkel 4 Framgangsmåter ved import av produkter av animalsk opprinnelse</li><li>Artikkel 5 Oppheving av forordning (EF) nr. 1162/2009</li><li>Artikkel 6 Ikrafttredelse og anvendelse</li></ul></li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2014-05-19-654" id="dokument"><h1>Forskrift om endring i forskrift om særlige hygieneregler for næringsmidler av animalsk opprinnelse (animaliehygieneforskriften) og forskrift om særlige regler for gjennomføring av offentlig kontroll av produkter av animalsk opprinnelse beregnet på konsum (animaliekontrollforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2014-05-19-654/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. desember 2008 nr. 1624 om særlige hygieneregler for næringsmidler av animalsk opprinnelse (animaliehygieneforskriften) gjøres følgende endringer:</article> <article class="defaultP" margin-top="true">I EØS-henvisningsfeltet tilføyes følgende:</article><article class="legalP" id="kapittel-1-ledd-2">vedlegg I kap. I del 6.1 nr. 19 (forordning (EU) nr. 1079/2013).</article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Gjennomføring av forordning (EU) nr. 1079/2013 og forordning (EF) nr. 1162/2009</span></span><article class="legalP" id="kapittel-1-foreslåttparagraf-1-ledd-1">EØS-avtalens vedlegg I kapittel I del 6.1 nr. 19 (forordning (EU) nr. 1079/2013) om fastsettelse av overgangsbestemmelser ved anvendelsen av europaparlaments- og rådsforordning (EF) nr. 853/2004 og (EF) nr. 854/2004 gjelder som forskrift med de tilpasninger som følger av vedlegg I, protokoll 1 til avtalen og avtalen for øvrig.</article><article class="legalP" id="kapittel-1-foreslåttparagraf-1-ledd-2">EØS-avtalen vedlegg I kapittel I del 1.2 nr. 146 (forordning (EF) nr. 1162/2009 som endret ved forordning (EU) nr. 28/2012) om fastsettelse av overgangsbestemmelser om gjennomføringen av europaparlaments- og rådsforordning (EF) nr. 853/2004, forordning (EF) nr. 854/2004 og forordning (EF) nr. 882/2004 gjelder som forskrift med de tilpasninger som følger av vedlegg I, protokoll 1 til avtalen og avtalen for øvrig.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2014-05-19-654/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 22. desember 2008 nr. 1622 om særlige regler for gjennomføringen av offentlig kontroll av produkter av animalsk opprinnelse beregnet på konsum (animaliekontrollforskriften) gjøres følgende endring:</article> <article class="defaultP" margin-top="true">§ 1 tredje ledd skal lyde:</article><article class="legalP" id="kapittel-2-ledd-2">Overgangsbestemmelser om gjennomføringen av forordning (EF) nr. 854/2004 er gitt i forskrift 22. desember 2008 nr. 1624 om særlige hygieneregler for næringsmidler av animalsk opprinnelse (animaliehygieneforskriften), jf. forordning (EF) nr. 1162/2009 om fastsettelse av overgangsbestemmelser om gjennomføringen av europaparlaments- og rådsforordning (EF) nr. 853/2004, forordning (EF) nr. 854/2004, forordning (EF) nr. 882/2004 og forordning (EU) nr. 1079/2013 om fastsettelse av overgangsbestemmelser ved anvendelsen av europaparlaments- og rådsforordning (EF) nr. 853/2004 og forordning (EF) nr. 854/2004.</article></section><section class="section" data-name="kapIII" id="kapittel-3" data-lovdata-URL="LTI/forskrift/2014-05-19-654/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Denne forskriften trer i kraft straks.</article></section><section class="section" id="kapittel-4" data-lovdata-URL="LTI/forskrift/2014-05-19-654/KAPITTEL_4"><h2>Endringer som gjøres under avsnittet «Forordninger»</h2><article class="defaultP">I animaliehygieneforskriften avsnitt «Forordninger» gjøres følgende endringer:</article> <article class="defaultP" margin-top="true">Etter Kommisjonsforordning (EF) nr. 2074/2005 tilføyes følgende:</article><span class="futuretitle" id="kapittel-4-foreslåttittel-1">Forordning (EU) nr. 1079/2013 om overgangsordninger</span><article class="legalP" id="kapittel-4-ledd-1">Nedenfor gjengis til informasjon norsk oversettelse av forordning (EU) nr. 1079/2013) med de endringer og tillegg som følger av EØS-tilpasningen av rettsakten i samsvar med vedlegg I.</article><section class="section" id="kapittel-4-kapittel-1" data-lovdata-URL="LTI/forskrift/2014-05-19-654/KAPITTEL_4-1"><h3 data-text-align="center">KOMMISJONSFORORDNING (EU) nr. 1079/2013<br />av 31. oktober 2013<br />om fastsettelse av overgangsbestemmelser ved anvendelsen av europaparlaments- og rådsforordning (EF) nr. 853/2004 og (EF) nr. 854/2004</h3><article class="defaultP">EUROPAKOMMISJONEN HAR –</article><article class="legalP" id="kapittel-4-kapittel-1-ledd-1">under henvisning til europaparlaments- og rådsforordning (EF) nr. 853/2004 av 29. april 2004 om fastsettelse av særlige hygieneregler for næringsmidler av animalsk opprinnelse,<sup class="footnotereference" data-footnotereferencevalue="1" data-unique-footnote-counter="1">1</sup> særlig artikkel 9 første ledd, og</article><article class="legalP" id="kapittel-4-kapittel-1-ledd-2">under henvisning til europaparlaments- og rådsforordning (EF) nr. 854/2004 av 29. april 2004 om fastsettelse av særlige regler for gjennomføringen av offentlig kontroll av produkter av animalsk opprinnelse beregnet på konsum,<sup class="footnotereference" data-footnotereferencevalue="2" data-unique-footnote-counter="2">2</sup> særlig artikkel 16 første ledd, og</article><article class="legalP" id="kapittel-4-kapittel-1-ledd-3">ut fra følgende betraktninger:<ul class="defaultList"><li data-li-identifier="1)" data-name="1)"><article class="listArticle" id="kapittel-4-kapittel-1-ledd-3-punkt-1"><article class="legalP" id="kapittel-4-kapittel-1-ledd-3-punkt-1-ledd-1">Forordning (EF) nr. 853/2004 og forordning (EF) nr. 854/2004 endrer i betydelig grad de reglene og framgangsmåtene som driftsansvarlige for næringsmiddelforetak og vedkommende myndigheter i medlemsstatene må oppfylle. De nevnte forordningene fikk anvendelse fra 1. januar 2006. Anvendelsen av en rekke av disse reglene og framgangsmåtene med umiddelbar virkning fra nevnte dato ville imidlertid i visse tilfeller ha medført praktiske problemer.</article></article></li><li data-li-identifier="2)" data-name="2)"><article class="listArticle" id="kapittel-4-kapittel-1-ledd-3-punkt-2"><article class="legalP" id="kapittel-4-kapittel-1-ledd-3-punkt-2-ledd-1">Derfor ble det ved kommisjonsforordning (EF) nr. 1162/2009 av 30. november 2009 om fastsettelse av overgangsbestemmelser om gjennomføringen av europaparlaments- og rådsforordning (EF) nr. 853/2004, forordning (EF) nr. 854/2004 og forordning (EF) nr. 882/2004<sup class="footnotereference" data-footnotereferencevalue="3" data-unique-footnote-counter="3">3</sup> fastsatt visse overgangsbestemmelser for en overgangsperiode med varighet til 31. desember 2013, for å muliggjøre en smidig overgang til en fullstendig gjennomføring av reglene og framgangsmåtene fastsatt i de tre nevnte forordningene. Ved fastsettelsen av overgangsperiodens varighet ble det tatt hensyn til at disse rammereglene for hygiene skulle undersøkes på nytt.</article></article></li><li data-li-identifier="3)" data-name="3)"><article class="listArticle" id="kapittel-4-kapittel-1-ledd-3-punkt-3"><article class="legalP" id="kapittel-4-kapittel-1-ledd-3-punkt-3-ledd-1">Rapporten av 28. juli 2009 fra Kommisjonen til Europaparlamentet og Rådet om erfaringen med anvendelsen av Europaparlamentets og Rådets hygieneforordninger (EF) nr. 852/2004, forordning (EF) nr. 853/2004 og forordning (EF) nr. 854/2004 av 29. april 2004<sup class="footnotereference" data-footnotereferencevalue="4" data-unique-footnote-counter="4">4</sup> har til formål å gi en saklig framstilling av alle berørte parters erfaring, herunder vanskeligheter, i 2006, 2007 og 2008 med gjennomføringen av hygienepakken (heretter kalt «rapporten»).</article></article></li><li data-li-identifier="4)" data-name="4)"><article class="listArticle" id="kapittel-4-kapittel-1-ledd-3-punkt-4"><article class="legalP" id="kapittel-4-kapittel-1-ledd-3-punkt-4-ledd-1">Rapporten omfatter erfaringer med overgangsbestemmelser fastsatt i forordning (EF) nr. 1162/2009. Rapporten tyder på at det har vært problemer i forbindelse med lokal levering av små mengder av visse næringsmidler, at en videre avklaring er nødvendig av situasjoner der nasjonale importregler anvendes i fravær av harmoniserte unionsregler, og at kriser på grunn av importerte, sammensatte produkter har bekreftet behovet for en bedre kontroll med slike produkter.</article></article></li><li data-li-identifier="5)" data-name="5)"><article class="listArticle" id="kapittel-4-kapittel-1-ledd-3-punkt-5"><article class="legalP" id="kapittel-4-kapittel-1-ledd-3-punkt-5-ledd-1">Disse vanskelighetene må løses ved en revisjon av forordning (EF) nr. 853/2004 og forordning (EF) nr. 854/2004. Som en del av en slik revisjon ble en konsekvensanalyse iverksatt umiddelbart etter at rapporten ble offentliggjort. Det er imidlertid behov for mer tid til å fullføre konsekvensanalysen før den vanlige framgangsmåten for revisjon innledes.</article></article></li><li data-li-identifier="6)" data-name="6)"><article class="listArticle" id="kapittel-4-kapittel-1-ledd-3-punkt-6"><article class="legalP" id="kapittel-4-kapittel-1-ledd-3-punkt-6-ledd-1">På bakgrunn av opplysninger mottatt fra Næringsmiddel- og veterinærkontoret, vedkommende myndigheter i medlemsstatene og berørte næringsmiddelforetak bør i tillegg visse overgangsbestemmelser fastsatt i forordning (EF) nr. 1162/2009 videreføres i påvente av at nevnte revisjon fullføres.</article></article></li><li data-li-identifier="7)" data-name="7)"><article class="listArticle" id="kapittel-4-kapittel-1-ledd-3-punkt-7"><article class="legalP" id="kapittel-4-kapittel-1-ledd-3-punkt-7-ledd-1">Det bør derfor fastsettes en ytterligere overgangsperiode der visse overgangsbestemmelser fastsatt i forordning (EF) nr. 1162/2009 fortsatt bør ha anvendelse.</article></article></li><li data-li-identifier="8)" data-name="8)"><article class="listArticle" id="kapittel-4-kapittel-1-ledd-3-punkt-8"><article class="legalP" id="kapittel-4-kapittel-1-ledd-3-punkt-8-ledd-1">Direkte levering av små mengder kjøtt fra fjørfe og haredyr som er slaktet på driftsenheten, fra produsenten til sluttforbrukeren eller til lokale detaljister som leverer dette som ferskt kjøtt direkte til sluttforbrukeren, er unntatt fra virkeområdet for forordning (EF) nr. 853/2004. En begrensning av denne bestemmelsen til å omfatte bare ferskt kjøtt fram til revisjonen av forordningen er fullført, ville imidlertid innebære en ytterligere byrde for små produsenter. Ved forordning (EF) nr. 1162/2009 er det derfor fastsatt et unntak fra bestemmelsene i forordning (EF) nr. 853/2004 for direkte levering av slike varer på bestemte vilkår, uten at det begrenses til ferskt kjøtt. Dette unntaket bør opprettholdes i den nye overgangsperioden som fastsettes ved denne forordning.</article></article></li><li data-li-identifier="9)" data-name="9)"><article class="listArticle" id="kapittel-4-kapittel-1-ledd-3-punkt-9"><article class="legalP" id="kapittel-4-kapittel-1-ledd-3-punkt-9-ledd-1">Ved forordning (EF) nr. 853/2004 og forordning (EF) nr. 854/2004 er det fastsatt visse bestemmelser om import til Unionen av produkter av animalsk opprinnelse og næringsmidler som inneholder både produkter av vegetabilsk opprinnelse og foredlede produkter av animalsk opprinnelse (sammensatte produkter). Ved forordning (EF) nr. 1162/2009 er det fastsatt overgangstiltak som avviker fra noen av reglene for visse sammensatte produkter der hygienevilkårene ved import til Unionen ennå ikke er harmonisert på unionsplan. Disse vilkårene ble endret ved kommisjonsforordning (EU) nr. 28/2012 av 11. januar 2012 om fastsettelse av krav til utstedelse av sertifikater for import til og transitt gjennom Unionen av visse sammensatte produkter, og om endring av vedtak 2007/275/EF og forordning (EF) nr. 1162/2009<sup class="footnotereference" data-footnotereferencevalue="5" data-unique-footnote-counter="5">5</sup> og vil ikke bli fullstendig harmonisert før 31. desember 2013. I påvente av en framtidig harmonisering av Unionens regelverk må det derfor fastsettes unntak i den nye overgangsperioden som fastsettes ved denne forordning.</article></article></li><li data-li-identifier="10)" data-name="10)"><article class="listArticle" id="kapittel-4-kapittel-1-ledd-3-punkt-10"><article class="legalP" id="kapittel-4-kapittel-1-ledd-3-punkt-10-ledd-1">Av klarhetshensyn bør forordning (EF) nr. 1162/2009 oppheves.</article></article></li><li data-li-identifier="11)" data-name="11)"><article class="listArticle" id="kapittel-4-kapittel-1-ledd-3-punkt-11"><article class="legalP" id="kapittel-4-kapittel-1-ledd-3-punkt-11-ledd-1">Tiltakene fastsatt i denne forordning er i samsvar med uttalelse fra Den faste komité for næringsmiddelkjeden og dyrehelsen, og verken Europaparlamentet eller Rådet har motsatt seg dem –</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> EUT L 139 av 30.4.2004, s. 55.</article><article class="footnote" data-name="2" data-unique-footnote-counter="2"><span class="footnoteLabel">2</span> EUT L 139 av 30.4.2004, s. 206.</article><article class="footnote" data-name="3" data-unique-footnote-counter="3"><span class="footnoteLabel">3</span> EUT L 314 av 1.12.2009, s. 10.</article><article class="footnote" data-name="4" data-unique-footnote-counter="4"><span class="footnoteLabel">4</span> KOM(2009) 403 endelig utgave.</article><article class="footnote" data-name="5" data-unique-footnote-counter="5"><span class="footnoteLabel">5</span> EUT L 12 av 14.1.2012, s. 1.</article></footer> <article class="defaultP" margin-top="true">VEDTATT DENNE FORORDNING:</article><article class="legalArticle" data-lovdata-URL="LTI/forskrift/2014-05-19-654/a1" data-name="a1" id="kapittel-4-kapittel-1-paragraf-1"><h4 class="legalArticleHeader" data-text-align="center"><span class="legalArticleValue">Artikkel 1</span><br /><span class="legalArticleTitle">Formål</span></h4><article class="legalP" id="kapittel-4-kapittel-1-paragraf-1-ledd-1">Ved denne forordning fastsettes overgangstiltak for anvendelsen av forordning (EF) nr. 853/2004 og forordning (EF) nr. 854/2004 for en overgangsperiode fra 1. januar 2014 til 31. desember 2016.</article></article><article class="legalArticle" data-lovdata-URL="LTI/forskrift/2014-05-19-654/a2" data-name="a2" id="kapittel-4-kapittel-1-paragraf-2"><h4 class="legalArticleHeader" data-text-align="center"><span class="legalArticleValue">Artikkel 2</span><br /><span class="legalArticleTitle">Direkte levering av små mengder kjøtt fra fjørfe og haredyr</span></h4><article class="legalP" id="kapittel-4-kapittel-1-paragraf-2-ledd-1">Som unntak fra artikkel 1 nr. 3 bokstav d) og med forbehold for artikkel 1 nr. 4 i forordning (EF) nr. 853/2004 får bestemmelsene fastsatt i nevnte forordning ikke anvendelse på produsentens direkte levering av små mengder kjøtt fra fjørfe og haredyr som er slaktet på driftsenheten, til sluttforbrukeren eller lokale detaljister som leverer direkte til sluttforbrukeren.</article></article><article class="legalArticle" data-lovdata-URL="LTI/forskrift/2014-05-19-654/a3" data-name="a3" id="kapittel-4-kapittel-1-paragraf-3"><h4 class="legalArticleHeader" data-text-align="center"><span class="legalArticleValue">Artikkel 3</span><br /><span class="legalArticleTitle">Hygienevilkår ved import av produkter av animalsk opprinnelse</span></h4><article class="numberedLegalP" data-numerator="1" id="kapittel-4-kapittel-1-paragraf-3-nummer-1">1. Artikkel 6 nr. 1 i forordning (EF) nr. 853/2004 får ikke anvendelse på import av produkter av animalsk opprinnelse som det ikke er fastsatt hygienevilkår ved import på unionsplan for.<article class="legalP" id="kapittel-4-kapittel-1-paragraf-3-nummer-1-ledd-1">Ved import av slike produkter av animalsk opprinnelse skal vedkommende importerende medlemsstats hygienevilkår ved import oppfylles.</article></article><article class="numberedLegalP" data-numerator="2" id="kapittel-4-kapittel-1-paragraf-3-nummer-2">2. Som unntak fra artikkel 6 nr. 4 i forordning (EF) nr. 853/2004 skal driftsansvarlige for næringsmiddelforetak som importerer næringsmidler som inneholder både produkter av vegetabilsk opprinnelse og foredlede produkter av animalsk opprinnelse, med unntak av foredlede produkter som fastsatt i artikkel 3 nr. 1 i forordning (EF) nr. 28/2012, unntas fra forpliktelsene fastsatt i artikkel 6 nr. 4 i forordning (EF) nr. 853/2004.<article class="legalP" id="kapittel-4-kapittel-1-paragraf-3-nummer-2-ledd-1">Ved import av slike næringsmidler skal de harmoniserte unionsreglene overholdes dersom slike finnes, og i motsatt fall skal medlemsstatens nasjonale regler overholdes.</article></article></article><article class="legalArticle" data-lovdata-URL="LTI/forskrift/2014-05-19-654/a4" data-name="a4" id="kapittel-4-kapittel-1-paragraf-4"><h4 class="legalArticleHeader" data-text-align="center"><span class="legalArticleValue">Artikkel 4</span><br /><span class="legalArticleTitle">Framgangsmåter ved import av produkter av animalsk opprinnelse</span></h4><article class="legalP" id="kapittel-4-kapittel-1-paragraf-4-ledd-1">Kapittel III i forordning (EF) nr. 854/2004 får ikke anvendelse på import av produkter av animalsk opprinnelse som det ikke er fastsatt harmoniserte hygienevilkår ved import på unionsplan for, herunder lister over tredjestater og deler av tredjestater og over virksomheter som det er tillatt å importere fra.</article><article class="legalP" id="kapittel-4-kapittel-1-paragraf-4-ledd-2">Ved import av slike produkter av animalsk opprinnelse skal vedkommende importerende medlemsstats hygienevilkår ved import oppfylles.</article></article><article class="legalArticle" data-lovdata-URL="LTI/forskrift/2014-05-19-654/a5" data-name="a5" id="kapittel-4-kapittel-1-paragraf-5"><h4 class="legalArticleHeader" data-text-align="center"><span class="legalArticleValue">Artikkel 5</span><br /><span class="legalArticleTitle">Oppheving av forordning (EF) nr. 1162/2009</span></h4><article class="legalP" id="kapittel-4-kapittel-1-paragraf-5-ledd-1">Forordning (EF) nr. 1162/2009 oppheves.</article></article><article class="legalArticle" data-lovdata-URL="LTI/forskrift/2014-05-19-654/a6" data-name="a6" id="kapittel-4-kapittel-1-paragraf-6"><h4 class="legalArticleHeader" data-text-align="center"><span class="legalArticleValue">Artikkel 6</span><br /><span class="legalArticleTitle">Ikrafttredelse og anvendelse</span></h4><article class="legalP" id="kapittel-4-kapittel-1-paragraf-6-ledd-1">Denne forordning trer i kraft den tredje dag etter at den er kunngjort i <i>Den europeiske unions tidende</i>.</article><article class="legalP" id="kapittel-4-kapittel-1-paragraf-6-ledd-2">Denne forordning får anvendelse fra 1. januar 2014 til 31. desember 2016.</article><article class="legalP" id="kapittel-4-kapittel-1-paragraf-6-ledd-3">Denne forordning er bindende i alle deler og kommer direkte til anvendelse i alle medlemsstater.</article> <article class="defaultP" margin-top="true">Utferdiget i Brussel, 31. oktober 2013. <table><tbody><tr><td data-text-align="left" data-vertical-align="top" /><td data-text-align="left" data-vertical-align="top"><i>For Kommisjonen</i></td></tr><tr><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">José Manuel BARROSO</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top"><i>Formann</i></td></tr></tbody></table></article></article></section></section></main></body></html>