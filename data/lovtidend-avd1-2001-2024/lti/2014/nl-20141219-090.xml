<!DOCTYPE html><html lang="no"><head><title>Lov om endringer i tannhelsetjenesteloven (tiltak for å unngå kryssubsidiering)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2014-12-19-90</dd><dt class="dokid">DokumentID</dt><dd class="dokid">LTI/lov/2014-12-19-90</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 17 s 2756</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1983-06-03-54</li></ul></dd><dt class="legalArea">Rettsområde</dt><dd class="legalArea"><ul><li>Helse- og omsorgsrett &gt; Kommunehelsetjeneste</li> <li>14.08</li></ul></dd><dt class="dateOfPublication">Kunngjort</dt><dd class="dateOfPublication">2014-12-19 15:50</dd><dt class="journalNumber">Journalnummer</dt><dd class="journalNumber">2014-1241</dd><dt class="titleShort">Korttittel</dt><dd class="titleShort">Endringslov til tannhelsetjenesteloven</dd><dt class="title">Tittel</dt><dd class="title">Lov om endringer i tannhelsetjenesteloven (tiltak for å unngå kryssubsidiering)</dd><dt class="miscInformation">Annet om dokumentet</dt><dd class="miscInformation">Prop.16 L (2014–2015), Innst.100 L (2014–2015), Lovvedtak 14 (2014–2015). Stortingets første og andre gangs behandling hhv. 8. og 15. desember 2014. Fremmet av Helse- og omsorgsdepartementet.</dd><dt class="refid">RefID</dt><dd class="refid">lov/2014-12-19-90</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i tannhelsetjenesteloven (tiltak for å unngå kryssubsidiering)<ul class="tocSubUl"><li>I<ul class="tocSubUl"><li>§ 5-3. (Plikt til å utarbeide atskilte regnskaper mv.)</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2014-12-19-90" id="dokument"><h1>Lov om endringer i tannhelsetjenesteloven (tiltak for å unngå kryssubsidiering)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 3. juni 1983 nr. 54 om tannhelsetjenesten.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2014-12-19-90/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 3. juni 1983 nr. 54 om tannhelsetjenesten gjøres følgende endringer:</article> <article class="defaultP" margin-top="true">Lovens tittel skal lyde:</article> <article class="defaultP" margin-top="true"><i>Lov 3. juni 1983 nr. 54 om tannhelsetjenesten (tannhelsetjenesteloven).</i></article> <article class="defaultP" margin-top="true">§ 1-3 nåværende tredje ledd blir andre ledd og skal lyde:</article><article class="legalP" id="kapittel-1-ledd-2">Gruppene i første ledd andre punktum bokstav a til e er listet opp i prioritert rekkefølge. Hvis ressursene ikke er tilstrekkelige for tilbud til alle gruppene, skal denne prioriteringen følges. Forebyggende tiltak prioriteres foran behandling.</article> <article class="defaultP" margin-top="true">§ 1-3 nåværende andre ledd blir tredje ledd og skal lyde:</article><article class="legalP" id="kapittel-1-ledd-3">I tillegg til de prioriterte oppgavene kan Den offentlige tannhelsetjenesten yte tjenester til voksne pasienter mot betaling etter fylkeskommunens bestemmelser. Departementet kan gi forskrift om at fylkeskommunen skal sørge for å tilby slike tjenester i områder av fylket der det ikke foreligger annet tilstrekkelig tilbud, og om pliktens varighet og geografiske virkeområde.</article> <article class="defaultP" margin-top="true">§ 2-2 andre ledd skal lyde:</article><article class="legalP" id="kapittel-1-ledd-4">For hjelp til grupper som nevnt i § 1-3 første ledd andre punktum bokstav a til c, kan det med unntak for kjeveortopedisk behandling, ikke kreves vederlag.</article> <article class="defaultP" margin-top="true">Ny § 5-3 skal lyde:</article><article class="futureLegalArticle" data-name="§5-3" id="kapittel-1-foreslåttparagraf-1"><span class="futureLegalArticleHeader">§ 5-3. <span class="legalArticleTitle">(Plikt til å utarbeide atskilte regnskaper mv.)</span></span><article class="legalP" id="kapittel-1-foreslåttparagraf-1-ledd-1">Departementet kan gi forskrift om føring av atskilte regnskaper, krav til fordeling av inntekter og utgifter, regulering av overskudd, kontrollsystemer, informasjon og andre krav som er nødvendige for å unngå kryssubsidiering mellom tannhelsetjenester som fylkeskommunen tilbyr der det ikke foreligger annet tilstrekkelig tilbud, og tjenester som tilbys i konkurranse med private tjenesteytere.</article></article></section><section class="section" data-name="kapII" id="kapittel-2" data-lovdata-URL="LTI/lov/2014-12-19-90/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article></section></main></body></html>