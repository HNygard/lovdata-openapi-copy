<!DOCTYPE html><html lang="no"><head><title>Forskrift om satser for og beregning av erstatning og tilskudd ved klimabetingede skader i plante- og honningproduksjon</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-06-30-924</dd><dt class="dokid">DokumentID</dt><dd class="dokid">LTI/forskrift/2014-06-30-924</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 10 s 1474</dd><dt class="dateInForce">I kraft fra</dt><dd class="dateInForce">2014-06-30</dd><dt class="changesToDocuments">Endrer</dt><dd class="changesToDocuments"><ul><li>forskrift/2012-01-20-83</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2012-01-17-56/§11</li><li>lov/1995-05-12-23/§3</li><li>lov/1995-05-12-23/§18</li><li>forskrift/1995-05-12-413</li></ul></dd><dt class="dateOfPublication">Kunngjort</dt><dd class="dateOfPublication">2014-07-04 16:00</dd><dt class="lastupdated">Rettet</dt><dd class="lastupdated">2014-11-07 (§ 19 tabelljustering)</dd><dt class="journalNumber">Journalnummer</dt><dd class="journalNumber">2014-0662</dd><dt class="titleShort">Korttittel</dt><dd class="titleShort">Forskrift om klimaskader i plante- og honningproduksjon</dd><dt class="title">Tittel</dt><dd class="title">Forskrift om satser for og beregning av erstatning og tilskudd ved klimabetingede skader i plante- og honningproduksjon</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Statens landbruksforvaltning 30. juni 2014 med hjemmel i forskrift 17. januar 2012 nr. 56 om erstatning og tilskudd ved klimabetingede skader i plante- og honningproduksjon § 11 fjerde ledd.</dd><dt class="refid">RefID</dt><dd class="refid">forskrift/2014-06-30-924</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om satser for og beregning av erstatning og tilskudd ved klimabetingede skader i plante- og honningproduksjon<ul class="tocSubUl"><li>Kapittel 1 – Generelle bestemmelser<ul class="tocSubUl"><li>§ 1. Formål</li><li>§ 2. Om beregningen</li><li>§ 3. Søknad</li></ul></li><li>Kapittel 2 – Avlingssvikt<ul class="tocSubUl"><li>§ 4. Generelle regler</li><li>§ 5. Erstatningsberegning – avlingssvikt i salgsproduksjoner</li><li>§ 6. Gjennomsnittsavling – avlingssvikt i salgsproduksjoner</li><li>§ 7. Avling i skadeåret – avlingssvikt i salgsproduksjoner</li><li>§ 8. Erstatningsberegning – avlingssvikt grovfôr i foretak med husdyr</li><li>§ 9. Skadeårets avling – avlingssvikt grovfôr i foretak med husdyr</li></ul></li><li>Kapittel 3 – Beregning svikt i honningproduksjon og tap av bikuber i produksjon<ul class="tocSubUl"><li>§ 10. Erstatning ved klimabetinget svikt i honningproduksjonen</li><li>§ 11. Tap av innvintrede bikuber i produksjon</li><li>§ 12. Melding og kontroll</li></ul></li><li>Kapittel 4 – Beregning tilskudd vinterskadet eng<ul class="tocSubUl"><li>§ 13. Tilskuddsberegning</li><li>§ 14. Melding og dokumentasjon</li></ul></li><li>Kapittel 5 – Kontroll<ul class="tocSubUl"><li>§ 15. Kommunens ansvar for kontroll</li></ul></li><li>Kapittel 6 – Standardiserte satser og normer<ul class="tocSubUl"><li>§ 16. Standardsatser for erstatning ved avlingssvikt</li><li>§ 17. Standardsats for erstatning ved tap av innvintrede bikuber i produksjon</li><li>§ 18. Standardsats for tilskudd til vinterskadet eng</li><li>§ 19. Normavlinger for grovfôr i FEm/daa</li><li>§ 20. Normer ved beregning av fôrlager og fôropptak</li><li>§ 21. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2014-06-30-924" id="dokument"><h1>Forskrift om satser for og beregning av erstatning og tilskudd ved klimabetingede skader i plante- og honningproduksjon</h1><section class="section" data-name="kap1" id="kapittel-1" data-lovdata-URL="LTI/forskrift/2014-06-30-924/KAPITTEL_1"><h2>Kapittel 1 – Generelle bestemmelser</h2><article class="legalArticle" data-lovdata-URL="LTI/forskrift/2014-06-30-924/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med forskriften er å fastsette regler for beregning av erstatning etter forskrift om klimabetingede skader i plante- og honningproduksjonen samt å fastsette satser som skal brukes i beregningen.</article></article><article class="legalArticle" data-lovdata-URL="LTI/forskrift/2014-06-30-924/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Om beregningen</span></h3><article class="legalP" id="kapittel-1-paragraf-2-ledd-1">Til grunn for beregning av gjennomsnittsavling legges dokumentert eller beregnet avling siste fem år før skadeåret. Ved svikt i honningproduksjon legges siste tre år før skadeåret til grunn. Søker kan kreve at dårligste år erstattes med siste år før perioden. Til grunn for beregning av gjennomsnittsavling ved avlingssvikt for grovfôr i foretak med husdyr legges normavlinger, jf. § 19.</article><article class="legalP" id="kapittel-1-paragraf-2-ledd-2">Til grunn for beregningen legges avlingsmengde i kg. Dersom den aktuelle vekstens avlingsmengde i regnskaper og lignende dokumenteres på annen måte enn i kg, eller hvis det er fattet vedtak om at klimabetinget kvalitetsforringelse kan regnes som avlingssvikt, kan erstatning beregnes med utgangspunkt i dokumentasjon av foretakets totalsalg i kroner i stedet for avlingsmengde i kg. Foretakets priser og kostnader legges til grunn for skadeåret og gjennomsnittsårene.</article><article class="legalP" id="kapittel-1-paragraf-2-ledd-3">Dersom det ikke er fastsatt en sats for den aktuelle veksten skal fylkesmannen benytte egnet sats i vekstgruppen.</article></article><article class="legalArticle" data-lovdata-URL="LTI/forskrift/2014-06-30-924/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Søknad</span></h3><article class="legalP" id="kapittel-1-paragraf-3-ledd-1">Søknadsfristene etter bestemmelsene her er:<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1">31. oktober for erstatning etter avlingssvikt og ved svikt i honningproduksjonen</article></article></li><li data-li-identifier="-" data-name="-"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1">15. juli for tilskudd til utbedring av vinterskader på eng og erstatning for tap av innvintrede bikuber i produksjon.</article></article></li></ul></article><article class="legalP" id="kapittel-1-paragraf-3-ledd-2">Søknad om erstatning sendes kommunen og skal fremsettes på skjema fastsatt av Statens landbruksforvaltning. Søker er ansvarlig for at nødvendig dokumentasjon er vedlagt.</article><article class="legalP" id="kapittel-1-paragraf-3-ledd-3">Søknaden må være fullstendig utfylt og vedlagt nødvendig dokumentasjon før den kan behandles.</article><article class="legalP" id="kapittel-1-paragraf-3-ledd-4">Ved avlingssvikt, jf. kap. 2 kan det etter søknad gis forskudd med inntil 50 prosent av antatt erstatning.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2014-06-30-924/KAPITTEL_2"><h2>Kapittel 2 – Avlingssvikt</h2><article class="legalArticle" data-lovdata-URL="LTI/forskrift/2014-06-30-924/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Generelle regler</span></h3> <article class="defaultP" margin-top="true"><i>Areal</i></article><article class="legalP" id="kapittel-2-paragraf-1-ledd-1">Alt jordbruksareal benyttet til å dyrke vekster i aktuell vekstgruppe i skadeåret og i gjennomsnittsårene inngår i arealgrunnlaget. Areal fra søknad om produksjonstilskudd benyttes.</article><article class="legalP" id="kapittel-2-paragraf-1-ledd-2">Grovfôr høstet fra arealer søker ikke mottar produksjonstilskudd for, inngår i beregningen som fått eller kjøpt fôr.</article><article class="legalP" id="kapittel-2-paragraf-1-ledd-3">Uhøstet areal for hver enkelt vekst skal oppgis.</article> <article class="defaultP" margin-top="true"><i>Vekstgrupper</i></article><article class="legalP" id="kapittel-2-paragraf-1-ledd-4">Vekstgruppene under ordningen er:<ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-1-ledd-4-punkt-1"><article class="legalP" id="kapittel-2-paragraf-1-ledd-4-punkt-1-ledd-1">grovfôr</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-4-punkt-2"><article class="legalP" id="kapittel-2-paragraf-1-ledd-4-punkt-2-ledd-1">korn og annet frø til modning</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-4-punkt-3"><article class="legalP" id="kapittel-2-paragraf-1-ledd-4-punkt-3-ledd-1">frukt</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-4-punkt-4"><article class="legalP" id="kapittel-2-paragraf-1-ledd-4-punkt-4-ledd-1">bær</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-4-punkt-5"><article class="legalP" id="kapittel-2-paragraf-1-ledd-4-punkt-5-ledd-1">poteter</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-4-punkt-6"><article class="legalP" id="kapittel-2-paragraf-1-ledd-4-punkt-6-ledd-1">grønnsaker.</article></article></li></ul></article> <article class="defaultP" margin-top="true"><i>Melding og kontroll</i></article><article class="legalP" id="kapittel-2-paragraf-1-ledd-5">Foretaket må inngi melding til kommunen uten ugrunnet opphold slik at kommunen kan kontrollere arealene.</article><article class="legalP" id="kapittel-2-paragraf-1-ledd-6">Kommunen skal dokumentere meldedato. Kommunen skal utføre stedlig kontroll på minst 10&#xa0;% av foretakene det er mottatt melding fra.</article> <article class="defaultP" margin-top="true"><i>Økologisk drift</i></article><article class="legalP" id="kapittel-2-paragraf-1-ledd-7">Økologisk produksjon gis et 25&#xa0;% tillegg i fastsatt sats for veksten og 25&#xa0;% reduksjon i normavling grovfôr når mer enn 50&#xa0;% av foretakets areal i vekstgruppen dyrkes økologisk i skadeåret. Areal under omlegging fra konvensjonell til økologisk drift regnes ikke som økologisk areal i skadeåret.</article> <article class="defaultP" margin-top="true"><i>Erstatningsmessig kvalitetsforringelse</i></article><article class="legalP" id="kapittel-2-paragraf-1-ledd-8">Kvalitetsforringelse på frukt og bær kan regnes som avlingssvikt dersom kvalitetsforringelsen skyldes haglskade, store nedbørsmengder eller frost.</article></article><article class="legalArticle" data-lovdata-URL="LTI/forskrift/2014-06-30-924/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Erstatningsberegning – avlingssvikt i salgsproduksjoner</span></h3><article class="legalP" id="kapittel-2-paragraf-2-ledd-1">Erstatningen per vekst beregnes som skadeårets areal i dekar multiplisert med gjennomsnittsavlingen for veksten i kg pr. dekar, jf. § 6. Deretter trekkes 30&#xa0;% egenrisiko og dernest skadeårets avling i kg. Denne summen multipliseres med fastsatt sats for veksten i kr/kg.</article><article class="legalP" id="kapittel-2-paragraf-2-ledd-2">Der foretaket har flere vekster i samme vekstgruppe foretas beregning etter første ledd for hver av disse og resultatet summeres.</article><article class="legalP" id="kapittel-2-paragraf-2-ledd-3">Sparte høstekostnader trekkes fra beregningen etter de foregående ledd.</article></article><article class="legalArticle" data-lovdata-URL="LTI/forskrift/2014-06-30-924/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Gjennomsnittsavling – avlingssvikt i salgsproduksjoner</span></h3><article class="legalP" id="kapittel-2-paragraf-3-ledd-1">Gjennomsnittsavling beregnes i kg pr. dekar for hver enkelt vekst.</article><article class="legalP" id="kapittel-2-paragraf-3-ledd-2">Ved beregning av gjennomsnittsavling for korn tas alle kornarter dyrket i gjennomsnittsperioden med og beregnes felles.</article><article class="legalP" id="kapittel-2-paragraf-3-ledd-3">Gjennomsnittsavling fastsettes på grunnlag av dokumenterte salgskvanta, og såvarer og settepoteter til eget bruk.</article><article class="legalP" id="kapittel-2-paragraf-3-ledd-4">Fylkesmannen kan fastsette gjennomsnittsavlingen skjønnsmessig med utgangspunkt i avlingsnivået for sammenlignbare foretak i området<ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-3-ledd-4-punkt-1"><article class="legalP" id="kapittel-2-paragraf-3-ledd-4-punkt-1-ledd-1">for foretak i etablerings- eller nedbyggingsfase</article></article></li><li data-li-identifier="-" data-name="-"><article class="listArticle" id="kapittel-2-paragraf-3-ledd-4-punkt-2"><article class="legalP" id="kapittel-2-paragraf-3-ledd-4-punkt-2-ledd-1">ved dokumentert omlegging til ny drift</article></article></li><li data-li-identifier="-" data-name="-"><article class="listArticle" id="kapittel-2-paragraf-3-ledd-4-punkt-3"><article class="legalP" id="kapittel-2-paragraf-3-ledd-4-punkt-3-ledd-1">der det er vesentlige avvik mellom areal i bæring i gjennomsnittsår og skadeår.</article></article></li></ul></article></article><article class="legalArticle" data-lovdata-URL="LTI/forskrift/2014-06-30-924/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Avling i skadeåret – avlingssvikt i salgsproduksjoner</span></h3><article class="legalP" id="kapittel-2-paragraf-4-ledd-1">I hver vekstgruppe inngår både vekster med og uten avlingssvikt i erstatningsberegningen.</article><article class="legalP" id="kapittel-2-paragraf-4-ledd-2">Avling i skadeåret fastsettes på grunnlag av dokumenterte salgs- og beholdningsoppgaver for foretaket. All avling i skadeåret skal medregnes, uavhengig av kvalitetsforskjeller.</article></article><article class="legalArticle" data-lovdata-URL="LTI/forskrift/2014-06-30-924/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Erstatningsberegning – avlingssvikt grovfôr i foretak med husdyr</span></h3><article class="legalP" id="kapittel-2-paragraf-5-ledd-1">Skadeårets avling, normavlingen og egenrisiko beregnes i fôrenheter melk (FEm).</article><article class="legalP" id="kapittel-2-paragraf-5-ledd-2">Grovfôrareal omfatter fulldyrket eng, overflatedyrket eng og andre grovfôrvekster i vekstgruppen grovfôr. Innmarksbeite regnes ikke som grovfôrareal i bestemmelsen her.</article><article class="legalP" id="kapittel-2-paragraf-5-ledd-3">Erstatningen beregnes som skadeårets grovfôrareal i dekar multiplisert med normavling pr. dekar, jf. § 19. Deretter trekkes 30&#xa0;% egenrisiko og deretter skadeårets avling i FEm. Denne summen multipliseres med fastsatt sats jf. § 16.</article></article><article class="legalArticle" data-lovdata-URL="LTI/forskrift/2014-06-30-924/§9" data-name="§9" id="kapittel-2-paragraf-6"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Skadeårets avling – avlingssvikt grovfôr i foretak med husdyr</span></h3><article class="legalP" id="kapittel-2-paragraf-6-ledd-1">Skadeårets avling beregnes som oppmålt lager av grovfôr høstet fra foretakets grovfôrareal. Fôring og beiting av grovfôrarealet legges til skadeårets avling beregnet etter normene for fôropptak i § 20. Solgt grovfôr legges til skadeårets avling. Overliggende fôr fra forrige år blir regnet som skadeårets avling dersom overlagring ikke kan dokumenteres.</article><article class="legalP" id="kapittel-2-paragraf-6-ledd-2">Bruker og en representant for kommunen skal måle opp fôrlageret med type og mengde fôr. Målingen skal skje så snart som mulig etter innsett av dyrene og innhøstingen er avsluttet. Måledato oppgis i søknadsskjemaet.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2014-06-30-924/KAPITTEL_3"><h2>Kapittel 3 – Beregning svikt i honningproduksjon og tap av bikuber i produksjon</h2><article class="legalArticle" data-lovdata-URL="LTI/forskrift/2014-06-30-924/§10" data-name="§10" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Erstatning ved klimabetinget svikt i honningproduksjonen</span></h3><article class="legalP" id="kapittel-3-paragraf-1-ledd-1">Erstatningen er produksjonssvikt pr. bikube i kg multiplisert med fastsatt sats for honning i kr/kg og deretter antall bikuber i produksjon i skadeåret.</article><article class="legalP" id="kapittel-3-paragraf-1-ledd-2">Produksjonssvikten beregnes som gjennomsnittsproduksjonen i kg pr. bikube fratrukket 30&#xa0;% egenrisiko og deretter skadeårets produksjon i kg pr. bikube.</article><article class="legalP" id="kapittel-3-paragraf-1-ledd-3">Gjennomsnittsproduksjonen beregnes ut fra dokumentert produksjon pr. bikube i kg de siste tre årene.</article><article class="legalP" id="kapittel-3-paragraf-1-ledd-4">Produksjonen i skadeåret er dokumentert honningproduksjon i kg pr. bikube i produksjon.</article><article class="legalP" id="kapittel-3-paragraf-1-ledd-5">For foretak i etablerings- eller nedbyggingsfase kan fylkesmannen fastsette gjennomsnittsproduksjonen skjønnsmessig med utgangspunkt i produksjonsnivået for sammenlignbare foretak i området.</article></article><article class="legalArticle" data-lovdata-URL="LTI/forskrift/2014-06-30-924/§11" data-name="§11" id="kapittel-3-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Tap av innvintrede bikuber i produksjon</span></h3><article class="legalP" id="kapittel-3-paragraf-2-ledd-1">Erstatningen beregnes som antall tapte bikuber i produksjon fratrukket 30&#xa0;% egenrisiko av totalt antall innvintrede bikuber i produksjon og deretter multiplisert med fastsatt sats.</article></article><article class="legalArticle" data-lovdata-URL="LTI/forskrift/2014-06-30-924/§12" data-name="§12" id="kapittel-3-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Melding og kontroll</span></h3><article class="legalP" id="kapittel-3-paragraf-3-ledd-1">Ved svikt i honningproduksjon eller der det er grunn til å anta at slik svikt vil kunne oppstå, skal foretaket gi melding til kommunen uten ugrunnet opphold. Melding må gis før slynging og senest 15. september slik at kommunen kan gjennomføre kontroll.</article><article class="legalP" id="kapittel-3-paragraf-3-ledd-2">Ved tap av innvintrede bikuber i produksjon skal foretaket gi melding til kommunen uten ugrunnet opphold og senest innen 15. mai for at kommunen skal kunne kontrollere vinterskadene før opprydding. Kommunen dokumenterer meldedato.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2014-06-30-924/KAPITTEL_4"><h2>Kapittel 4 – Beregning tilskudd vinterskadet eng</h2><article class="legalArticle" data-lovdata-URL="LTI/forskrift/2014-06-30-924/§13" data-name="§13" id="kapittel-4-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Tilskuddsberegning</span></h3><article class="legalP" id="kapittel-4-paragraf-1-ledd-1">Innvintret areal er engareal fra søknad om produksjonstilskudd pr. 31. juli året før skadeåret og gjenlegg etablert året før skadeåret, fratrukket høstpløyd engareal. Innmarksbeite og areal til produksjon av engfrø inngår ikke.</article><article class="legalP" id="kapittel-4-paragraf-1-ledd-2">Bruker og en representant for kommunen måler opp skadet areal. Ved flekkvise skader kan en skjønnsmessig skadeprosent legges til grunn.</article><article class="legalP" id="kapittel-4-paragraf-1-ledd-3">Tilskuddet beregnes som utbedret areal i dekar fratrukket 20&#xa0;% egenrisiko og deretter multiplisert med fastsatt sats pr. dekar.</article></article><article class="legalArticle" data-lovdata-URL="LTI/forskrift/2014-06-30-924/§14" data-name="§14" id="kapittel-4-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Melding og dokumentasjon</span></h3><article class="legalP" id="kapittel-4-paragraf-2-ledd-1">Foretaket skal gi melding til kommunen om vinterskader på engarealet uten ugrunnet opphold for at kommunen skal kunne kontrollere vinterskadene før utbedring. Kommunen dokumenterer meldedato. Innkjøp av såfrø til utbedring av arealet skal være dokumentert.</article><article class="legalP" id="kapittel-4-paragraf-2-ledd-2">Utbedringsfrist er 15. juni. Når særskilte grunner tilsier det kan fylkesmannen fastsette senere utbedringsfrist for definerte geografiske områder.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2014-06-30-924/KAPITTEL_5"><h2>Kapittel 5 – Kontroll</h2><article class="legalArticle" data-lovdata-URL="LTI/forskrift/2014-06-30-924/§15" data-name="§15" id="kapittel-5-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Kommunens ansvar for kontroll</span></h3><article class="legalP" id="kapittel-5-paragraf-1-ledd-1">Ved avlingssvikt og ved tap av innvintrede produksjonskuber skal kommunen utføre stedlig kontroll på minimum 10&#xa0;% av foretakene det er mottatt melding fra.</article><article class="legalP" id="kapittel-5-paragraf-1-ledd-2">Ved svikt i honningproduksjon skal kommunen foreta stedlig kontroll på minimum 50&#xa0;% av foretakene det er mottatt melding fra.</article><article class="legalP" id="kapittel-5-paragraf-1-ledd-3">Ved innmeldte vinterskader på eng skal kommunen før utbedring foreta stedlig kontroll av alle foretak det er mottatt melding fra. Etter utbedring skal kommunen foreta stedlig kontroll på minimum 10&#xa0;% av foretakene.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2014-06-30-924/KAPITTEL_6"><h2>Kapittel 6 – Standardiserte satser og normer</h2><article class="legalArticle" data-lovdata-URL="LTI/forskrift/2014-06-30-924/§16" data-name="§16" id="kapittel-6-paragraf-1"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Standardsatser for erstatning ved avlingssvikt</span></h3><article class="legalP" id="kapittel-6-paragraf-1-ledd-1"><table><thead><tr><th colspan="2" data-text-align="left" data-vertical-align="top"><i>Vekstgruppe: Korn og annet frø til modning</i></th></tr><tr><th data-text-align="left" data-vertical-align="top"><i>Vekst</i></th><th data-text-align="left" data-vertical-align="top"><i>Sats, kr pr. kg</i></th></tr></thead><tbody><tr><td data-text-align="left" data-vertical-align="top">Hvete</td><td data-text-align="left" data-vertical-align="top">2,65</td></tr><tr><td data-text-align="left" data-vertical-align="top">Rug/rughvete</td><td data-text-align="left" data-vertical-align="top">2,50</td></tr><tr><td data-text-align="left" data-vertical-align="top">Bygg</td><td data-text-align="left" data-vertical-align="top">2,15</td></tr><tr><td data-text-align="left" data-vertical-align="top">Havre</td><td data-text-align="left" data-vertical-align="top">1,95</td></tr><tr><td data-text-align="left" data-vertical-align="top">Oljefrø</td><td data-text-align="left" data-vertical-align="top">5,25</td></tr><tr><td data-text-align="left" data-vertical-align="top">Erter til modning og konserveserter</td><td data-text-align="left" data-vertical-align="top">3,05</td></tr><tr><td data-text-align="left" data-vertical-align="top">Bønner til konserves (høstet før modning)</td><td data-text-align="left" data-vertical-align="top">3,85</td></tr><tr><td data-text-align="left" data-vertical-align="top">Engfrø</td><td data-text-align="left" data-vertical-align="top">29,50</td></tr></tbody></table><table><thead><tr><th colspan="2" data-text-align="left" data-vertical-align="top"><i>Vekstgruppe: Grovfôr</i></th></tr></thead><tbody><tr><td data-text-align="left" data-vertical-align="top">Grovfôr salgsproduksjon<sup class="footnotereference" data-footnotereferencevalue="*" data-unique-footnote-counter="1">*</sup></td><td data-text-align="left" data-vertical-align="top">Sats: kr 2,15 pr. kg</td></tr><tr><td data-text-align="left" data-vertical-align="top">Grovfôr i foretak med husdyr</td><td data-text-align="left" data-vertical-align="top">Sats: kr 3,40 pr. FEm</td></tr></tbody></table></article><footer class="footnotes"><article class="footnote" data-name="*" data-unique-footnote-counter="1"><span class="footnoteLabel">*</span> Fulldyrket og overflatedyrket grovfôr, omregnet til høy. <table><thead><tr><th colspan="2" data-text-align="left" data-vertical-align="top"><i>Vekstgruppe: Potet</i></th></tr><tr><th data-text-align="left" data-vertical-align="top"><i>Vekst</i></th><th data-text-align="left" data-vertical-align="top"><i>Sats, kr pr. kg</i></th></tr></thead><tbody><tr><td data-text-align="left" data-vertical-align="top">Potet til industri</td><td data-text-align="left" data-vertical-align="top">2,05</td></tr><tr><td data-text-align="left" data-vertical-align="top">Potet til konsum</td><td data-text-align="left" data-vertical-align="top">2,70</td></tr><tr><td data-text-align="left" data-vertical-align="top">Spesialpotet</td><td data-text-align="left" data-vertical-align="top">4,70</td></tr></tbody></table><table><thead><tr><th colspan="2" data-text-align="left" data-vertical-align="top"><i>Vekstgruppe: Grønnsaker</i></th></tr><tr><th data-text-align="left" data-vertical-align="top"><i>Vekst</i></th><th data-text-align="left" data-vertical-align="top"><i>Sats, kr pr. kg</i></th></tr></thead><tbody><tr><td data-text-align="left" data-vertical-align="top">Kålrot til konsum</td><td data-text-align="left" data-vertical-align="top">4,50</td></tr><tr><td data-text-align="left" data-vertical-align="top">Hodekål til konsum</td><td data-text-align="left" data-vertical-align="top">3,80</td></tr><tr><td data-text-align="left" data-vertical-align="top">Hodekål til industri</td><td data-text-align="left" data-vertical-align="top">1,80</td></tr><tr><td data-text-align="left" data-vertical-align="top">Blomkål til konsum</td><td data-text-align="left" data-vertical-align="top">9,30</td></tr><tr><td data-text-align="left" data-vertical-align="top">Blomkål til industri</td><td data-text-align="left" data-vertical-align="top">6,05</td></tr><tr><td data-text-align="left" data-vertical-align="top">Brokkoli</td><td data-text-align="left" data-vertical-align="top">14,90</td></tr><tr><td data-text-align="left" data-vertical-align="top">Rosenkål</td><td data-text-align="left" data-vertical-align="top">11,50</td></tr><tr><td data-text-align="left" data-vertical-align="top">Kinakål</td><td data-text-align="left" data-vertical-align="top">7,00</td></tr><tr><td data-text-align="left" data-vertical-align="top">Rødbeter</td><td data-text-align="left" data-vertical-align="top">1,90</td></tr><tr><td data-text-align="left" data-vertical-align="top">Knollselleri</td><td data-text-align="left" data-vertical-align="top">6,15</td></tr><tr><td data-text-align="left" data-vertical-align="top">Purre</td><td data-text-align="left" data-vertical-align="top">10,85</td></tr><tr><td data-text-align="left" data-vertical-align="top">Løk</td><td data-text-align="left" data-vertical-align="top">3,60</td></tr><tr><td data-text-align="left" data-vertical-align="top">Sylteagurk</td><td data-text-align="left" data-vertical-align="top">5,00</td></tr><tr><td data-text-align="left" data-vertical-align="top">Gulrot til konsum</td><td data-text-align="left" data-vertical-align="top">2,90</td></tr><tr><td data-text-align="left" data-vertical-align="top">Gulrot til industri</td><td data-text-align="left" data-vertical-align="top">1,55</td></tr><tr><td data-text-align="left" data-vertical-align="top">Salat på friland til konsum</td><td data-text-align="left" data-vertical-align="top">29,75</td></tr><tr><td data-text-align="left" data-vertical-align="top">Salat på friland til industri</td><td data-text-align="left" data-vertical-align="top">15,45</td></tr><tr><td data-text-align="left" data-vertical-align="top">Isbergsalat til konsum</td><td data-text-align="left" data-vertical-align="top">12,20</td></tr><tr><td data-text-align="left" data-vertical-align="top">Isbergsalat til industri</td><td data-text-align="left" data-vertical-align="top">7,80</td></tr></tbody></table><table><thead><tr><th colspan="2" data-text-align="left" data-vertical-align="top"><i>Vekstgruppe: Frukt</i></th></tr><tr><th data-text-align="left" data-vertical-align="top"><i>Vekst</i></th><th data-text-align="left" data-vertical-align="top"><i>Sats, kr pr. kg</i></th></tr></thead><tbody><tr><td data-text-align="left" data-vertical-align="top">Epler</td><td data-text-align="left" data-vertical-align="top">9,65</td></tr><tr><td data-text-align="left" data-vertical-align="top">Pærer</td><td data-text-align="left" data-vertical-align="top">10,20</td></tr><tr><td data-text-align="left" data-vertical-align="top">Plommer</td><td data-text-align="left" data-vertical-align="top">24,35</td></tr><tr><td data-text-align="left" data-vertical-align="top">Moreller</td><td data-text-align="left" data-vertical-align="top">43,25</td></tr><tr><td data-text-align="left" data-vertical-align="top">Kirsebær</td><td data-text-align="left" data-vertical-align="top">26,65</td></tr></tbody></table><table><thead><tr><th colspan="2" data-text-align="left" data-vertical-align="top"><i>Vekstgruppe: Bær</i></th></tr><tr><th data-text-align="left" data-vertical-align="top"><i>Vekst</i></th><th data-text-align="left" data-vertical-align="top"><i>Sats, kr pr. kg</i></th></tr></thead><tbody><tr><td data-text-align="left" data-vertical-align="top">Jordbær</td><td data-text-align="left" data-vertical-align="top">27,10</td></tr><tr><td data-text-align="left" data-vertical-align="top">Bringebær til konsum</td><td data-text-align="left" data-vertical-align="top">39,00</td></tr><tr><td data-text-align="left" data-vertical-align="top">Bringebær til industri</td><td data-text-align="left" data-vertical-align="top">26,35</td></tr><tr><td data-text-align="left" data-vertical-align="top">Solbær</td><td data-text-align="left" data-vertical-align="top">9,80</td></tr></tbody></table><table><thead><tr><th data-text-align="left" data-vertical-align="top"><i>Honningproduksjon</i></th><th data-text-align="left" data-vertical-align="top"><i>Sats, kr pr. kg</i></th></tr></thead><tbody><tr><td data-text-align="left" data-vertical-align="top">Honning</td><td data-text-align="left" data-vertical-align="top">40,00</td></tr></tbody></table></article></footer></article><article class="legalArticle" data-lovdata-URL="LTI/forskrift/2014-06-30-924/§17" data-name="§17" id="kapittel-6-paragraf-2"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Standardsats for erstatning ved tap av innvintrede bikuber i produksjon</span></h3><article class="legalP" id="kapittel-6-paragraf-2-ledd-1">For tap av innvintrede bikuber i produksjon er standardsatsen 1500 kroner pr. produksjonskube.</article></article><article class="legalArticle" data-lovdata-URL="LTI/forskrift/2014-06-30-924/§18" data-name="§18" id="kapittel-6-paragraf-3"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Standardsats for tilskudd til vinterskadet eng</span></h3><article class="legalP" id="kapittel-6-paragraf-3-ledd-1">For vinterskadet eng er standardsatsen 330 kroner pr. dekar utbedret areal.</article></article><article class="legalArticle" data-lovdata-URL="LTI/forskrift/2014-06-30-924/§19" data-name="§19" id="kapittel-6-paragraf-4"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Normavlinger for grovfôr i FEm/daa</span></h3><article class="legalP" id="kapittel-6-paragraf-4-ledd-1"><table><thead><tr><th data-text-align="left" data-vertical-align="top" /><th data-text-align="left" data-vertical-align="top"><i>Normavling gruppe 1</i></th><th data-text-align="left" data-vertical-align="top"><i>Normavling gruppe 2</i></th><th data-text-align="left" data-vertical-align="top"><i>Normavling gruppe 3</i></th><th data-text-align="left" data-vertical-align="top"><i>Normavling gruppe 4</i></th><th data-text-align="left" data-vertical-align="top"><i>Normavling gruppe 5</i></th></tr></thead><tbody><tr><td data-text-align="left" data-vertical-align="top">Fulldyrket eng, til slått og beite, jf. produksjonstilskudd 210</td><td data-text-align="left" data-vertical-align="top">310</td><td data-text-align="left" data-vertical-align="top">390</td><td data-text-align="left" data-vertical-align="top">540</td><td data-text-align="left" data-vertical-align="top">580</td><td data-text-align="left" data-vertical-align="top">700</td></tr><tr><td data-text-align="left" data-vertical-align="top">Overflatedyrket eng, til slått og beite, jf. produksjonstilskudd 211</td><td data-text-align="left" data-vertical-align="top">250</td><td data-text-align="left" data-vertical-align="top">310</td><td data-text-align="left" data-vertical-align="top">430</td><td data-text-align="left" data-vertical-align="top">460</td><td data-text-align="left" data-vertical-align="top">560</td></tr><tr><td data-text-align="left" data-vertical-align="top">Andre grovfôrvekster, jf. produksjonstilskudd 213</td><td data-text-align="left" data-vertical-align="top">340</td><td data-text-align="left" data-vertical-align="top">430</td><td data-text-align="left" data-vertical-align="top">430</td><td data-text-align="left" data-vertical-align="top">430</td><td data-text-align="left" data-vertical-align="top">430</td></tr></tbody></table></article> <article class="defaultP" margin-top="true"><i>Kommunenes innplassering i normavlingsgruppe</i><table><thead><tr><th data-text-align="left" data-vertical-align="top"><i>Kommuner</i></th><th data-text-align="left" data-vertical-align="top"><i>Normavlingsgruppe</i></th></tr></thead><tbody><tr><td data-text-align="left" data-vertical-align="top"><i>Østfold</i></td><td data-text-align="left" data-vertical-align="top" /></tr><tr><td data-text-align="left" data-vertical-align="top">Alle kommuner</td><td data-text-align="left" data-vertical-align="top">4</td></tr><tr class="startGroup"><td data-text-align="left" data-vertical-align="top"><i>Akershus</i></td><td data-text-align="left" data-vertical-align="top" /></tr><tr><td data-text-align="left" data-vertical-align="top">Vestby, Ski, Ås, Frogn, Nesodden, Oppegård, Bærum, Asker, Aurskog-Høland, Sørum, Fet, Rælingen, Enebakk, Lørenskog, Skedsmo, Ullensaker, Nes og Eidsvoll</td><td data-text-align="left" data-vertical-align="top">4</td></tr><tr><td data-text-align="left" data-vertical-align="top">Nittedal, Gjerdrum, Nannestad og Hurdal</td><td data-text-align="left" data-vertical-align="top">3</td></tr><tr class="startGroup"><td data-text-align="left" data-vertical-align="top"><i>Oslo</i></td><td data-text-align="left" data-vertical-align="top">4</td></tr><tr class="startGroup"><td data-text-align="left" data-vertical-align="top"><i>Hedmark</i></td><td data-text-align="left" data-vertical-align="top" /></tr><tr><td data-text-align="left" data-vertical-align="top">Kongsvinger, Hamar, Ringsaker, Løten, Stange, Nord-Odal, Sør-Odal, Eidsskog, Grue, Åsnes, Våler og Elverum</td><td data-text-align="left" data-vertical-align="top">3</td></tr><tr><td data-text-align="left" data-vertical-align="top">Trysil, Åmot, Stor-Elvdal, Rendalen, Engerdal, Tolga, Tynset, Alvdal, Folldal og Os</td><td data-text-align="left" data-vertical-align="top">2</td></tr><tr class="startGroup"><td data-text-align="left" data-vertical-align="top"><i>Oppland</i></td><td data-text-align="left" data-vertical-align="top" /></tr><tr><td data-text-align="left" data-vertical-align="top">Lillehammer, Gausdal, Gjøvik, Sel, Sør-Fron, Ringebu, Øyer, Østre Toten, Vestre Toten, Jevnaker, Lunner, Gran, Søndre Land, Nordre Land og Sør-Aurdal</td><td data-text-align="left" data-vertical-align="top">3</td></tr><tr><td data-text-align="left" data-vertical-align="top">Dovre, Lesja, Skjåk, Lom, Vågå, Nord-Fron, Etnedal, Nord-Aurdal, Vestre Slidre, Øystre Slidre og Vang</td><td data-text-align="left" data-vertical-align="top">2</td></tr><tr class="startGroup"><td data-text-align="left" data-vertical-align="top"><i>Buskerud</i></td><td data-text-align="left" data-vertical-align="top" /></tr><tr><td data-text-align="left" data-vertical-align="top">Drammen, Lier, Røyken og Hurum</td><td data-text-align="left" data-vertical-align="top">4</td></tr><tr><td data-text-align="left" data-vertical-align="top">Kongsberg, Ringerike, Hole, Flå, Sigdal, Krødsherad, Modum, Øvre Eiker, Nedre Eiker og Flesberg</td><td data-text-align="left" data-vertical-align="top">3</td></tr><tr><td data-text-align="left" data-vertical-align="top">Nes, Gol, Hemsedal, Ål, Hol, Rollag og Nore og Uvdal</td><td data-text-align="left" data-vertical-align="top">2</td></tr><tr class="startGroup"><td data-text-align="left" data-vertical-align="top"><i>Vestfold</i></td><td data-text-align="left" data-vertical-align="top" /></tr><tr><td data-text-align="left" data-vertical-align="top">Horten, Holmestrand, Tønsberg, Sandefjord, Larvik, Svelvik, Re, Andebu, Stokke, Nøtterøy og Tjøme</td><td data-text-align="left" data-vertical-align="top">4</td></tr><tr><td data-text-align="left" data-vertical-align="top">Sande, Hof og Lardal</td><td data-text-align="left" data-vertical-align="top">3</td></tr><tr class="startGroup"><td data-text-align="left" data-vertical-align="top"><i>Telemark</i></td><td data-text-align="left" data-vertical-align="top" /></tr><tr><td data-text-align="left" data-vertical-align="top">Porsgrunn, Bamble og Kragerø</td><td data-text-align="left" data-vertical-align="top">4</td></tr><tr><td data-text-align="left" data-vertical-align="top">Skien, Notodden, Siljan, Drangedal, Nome, Bø, Sauherad og Kviteseid</td><td data-text-align="left" data-vertical-align="top">3</td></tr><tr><td data-text-align="left" data-vertical-align="top">Tinn, Hjartdal, Seljord, Nissedal, Fyresdal, Tokke og Vinje</td><td data-text-align="left" data-vertical-align="top">2</td></tr><tr class="startGroup"><td data-text-align="left" data-vertical-align="top"><i>Aust-Agder</i></td><td data-text-align="left" data-vertical-align="top" /></tr><tr><td data-text-align="left" data-vertical-align="top">Risør, Grimstad, Arendal, Tvedestrand og Lillesand</td><td data-text-align="left" data-vertical-align="top">4</td></tr><tr><td data-text-align="left" data-vertical-align="top">Gjerstad, Vegårshei, Froland, Birkenes, Åmli, Iveland, Evje og Hornnes og Bygland</td><td data-text-align="left" data-vertical-align="top">3</td></tr><tr><td data-text-align="left" data-vertical-align="top">Valle og Bykle</td><td data-text-align="left" data-vertical-align="top">2</td></tr><tr class="startGroup"><td data-text-align="left" data-vertical-align="top"><i>Vest-Agder</i></td><td data-text-align="left" data-vertical-align="top" /></tr><tr><td data-text-align="left" data-vertical-align="top">Kristiansand, Mandal, Farsund, Flekkefjord, Søgne, Lindesnes og Lyngdal</td><td data-text-align="left" data-vertical-align="top">4</td></tr><tr><td data-text-align="left" data-vertical-align="top">Vennesla, Songdalen, Marnardal, Åseral, Audnedal, Hægebostad, Kvinesdal og Sirdal</td><td data-text-align="left" data-vertical-align="top">3</td></tr><tr class="startGroup"><td data-text-align="left" data-vertical-align="top"><i>Rogaland</i></td><td data-text-align="left" data-vertical-align="top" /></tr><tr><td data-text-align="left" data-vertical-align="top">Sandnes, Stavanger, Hå, Klepp, Time, Sola, Randaberg, Finnøy og Rennesøy</td><td data-text-align="left" data-vertical-align="top">5</td></tr><tr><td data-text-align="left" data-vertical-align="top">Eigersund, Haugesund, Kvitsøy, Bokn, Tysvær, Karmøy, Utsira og Vindafjord</td><td data-text-align="left" data-vertical-align="top">4</td></tr><tr><td data-text-align="left" data-vertical-align="top">Lund, Bjerkreim, Gjesdal, Forsand, Sokndal, Strand, Hjelmeland, Suldal og Sauda</td><td data-text-align="left" data-vertical-align="top">3</td></tr><tr class="startGroup"><td data-text-align="left" data-vertical-align="top"><i>Hordaland</i></td><td data-text-align="left" data-vertical-align="top" /></tr><tr><td data-text-align="left" data-vertical-align="top">Alle kommuner</td><td data-text-align="left" data-vertical-align="top">3</td></tr><tr class="startGroup"><td data-text-align="left" data-vertical-align="top"><i>Sogn og Fjordane</i></td><td data-text-align="left" data-vertical-align="top" /></tr><tr><td data-text-align="left" data-vertical-align="top">Alle kommuner</td><td data-text-align="left" data-vertical-align="top">3</td></tr><tr class="startGroup"><td data-text-align="left" data-vertical-align="top"><i>Møre og Romsdal</i></td><td data-text-align="left" data-vertical-align="top" /></tr><tr><td data-text-align="left" data-vertical-align="top">Alle kommuner med unntak av Rindal</td><td data-text-align="left" data-vertical-align="top">3</td></tr><tr><td data-text-align="left" data-vertical-align="top">Rindal</td><td data-text-align="left" data-vertical-align="top">2</td></tr><tr class="startGroup"><td data-text-align="left" data-vertical-align="top"><i>Sør-Trøndelag</i></td><td data-text-align="left" data-vertical-align="top" /></tr><tr><td data-text-align="left" data-vertical-align="top">Trondheim, Hemne, Snillfjord, Hitra, Frøya, Ørland, Agdenes, Rissa, Bjugn, Orkdal, Midtre Gauldal, Melhus, Skaun, Klæbu, Malvik og Selbu</td><td data-text-align="left" data-vertical-align="top">3</td></tr><tr><td data-text-align="left" data-vertical-align="top">Åfjord, Roan, Osen, Oppdal, Rennebu, Meldal, Røros, Holtålen og Tydal</td><td data-text-align="left" data-vertical-align="top">2</td></tr><tr class="startGroup"><td data-text-align="left" data-vertical-align="top"><i>Nord-Trøndelag</i></td><td data-text-align="left" data-vertical-align="top" /></tr><tr><td data-text-align="left" data-vertical-align="top">Steinkjer, Namsos, Stjørdal, Frosta, Leksvik, Levanger, Verdal, Verran, Namdalseid, Snåsa, Grong, Høylandet, Overhalla, Flatanger, Fosnes, Vikna, Nærøy, Leka og Inderøy</td><td data-text-align="left" data-vertical-align="top">3</td></tr><tr><td data-text-align="left" data-vertical-align="top">Meråker, Lierne, Røyrvik og Namsskogan</td><td data-text-align="left" data-vertical-align="top">2</td></tr><tr class="startGroup"><td data-text-align="left" data-vertical-align="top"><i>Nordland</i></td><td data-text-align="left" data-vertical-align="top" /></tr><tr><td data-text-align="left" data-vertical-align="top">Bindal, Sømna og Brønnøy</td><td data-text-align="left" data-vertical-align="top">3</td></tr><tr><td data-text-align="left" data-vertical-align="top">Alle kommuner med unntak av Bindal, Sømna og Brønnøy</td><td data-text-align="left" data-vertical-align="top">2</td></tr><tr class="startGroup"><td data-text-align="left" data-vertical-align="top"><i>Troms</i></td><td data-text-align="left" data-vertical-align="top" /></tr><tr><td data-text-align="left" data-vertical-align="top">Harstad, Kvæfjord, Skånland, Ibestad, Gratangen, Salangen, Målselv, Sørreisa, Dyrøy, Tranøy og Lenvik</td><td data-text-align="left" data-vertical-align="top">2</td></tr><tr><td data-text-align="left" data-vertical-align="top">Tromsø, Lavangen, Bardu, Torsken, Berg, Balsfjord, Karlsøy, Lyngen, Storfjord, Kåfjord, Skjervøy, Nordreisa og Kvænangen</td><td data-text-align="left" data-vertical-align="top">1</td></tr><tr class="startGroup"><td data-text-align="left" data-vertical-align="top"><i>Finnmark</i></td><td data-text-align="left" data-vertical-align="top" /></tr><tr><td data-text-align="left" data-vertical-align="top">Alle kommuner</td><td data-text-align="left" data-vertical-align="top">1</td></tr></tbody></table></article></article><article class="legalArticle" data-lovdata-URL="LTI/forskrift/2014-06-30-924/§20" data-name="§20" id="kapittel-6-paragraf-5"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Normer ved beregning av fôrlager og fôropptak</span></h3><article class="legalP" id="kapittel-6-paragraf-5-ledd-1"><table><thead><tr><th colspan="2" data-text-align="left" data-vertical-align="top"><i>Fôrverdi av fôrmidler på lager (kg fôr pr. FEm)</i></th></tr></thead><tbody><tr><td data-text-align="left" data-vertical-align="top">Høy</td><td data-text-align="center" data-vertical-align="top">1,6</td></tr><tr><td data-text-align="left" data-vertical-align="top">Grassurfôr og «Andre grovfôrvekster»</td><td data-text-align="center" data-vertical-align="top">5,2</td></tr><tr><td data-text-align="left" data-vertical-align="top">Rundballer</td><td data-text-align="center" data-vertical-align="top">4,7</td></tr></tbody></table><table><thead><tr><th colspan="6" data-text-align="center" data-vertical-align="top"><i>Normer for fôropptak på grovfôrareal i vekstsesongen</i></th></tr></thead><tbody><tr><td data-text-align="left" data-vertical-align="top" /><td data-text-align="left" data-vertical-align="top">Melkekyr og ammekyr</td><td data-text-align="left" data-vertical-align="top">Øvrige storfe</td><td data-text-align="left" data-vertical-align="top">Søyer med lam</td><td data-text-align="left" data-vertical-align="top">Øvrige småfe</td><td data-text-align="left" data-vertical-align="top">Hester</td></tr><tr><td data-text-align="left" data-vertical-align="top">Grovfôr, FEm/dag</td><td data-text-align="left" data-vertical-align="top">7,5</td><td data-text-align="left" data-vertical-align="top">3,5</td><td data-text-align="left" data-vertical-align="top">3</td><td data-text-align="left" data-vertical-align="top">1</td><td data-text-align="left" data-vertical-align="top">4</td></tr></tbody></table></article></article><article class="legalArticle" data-lovdata-URL="LTI/forskrift/2014-06-30-924/§21" data-name="§21" id="kapittel-6-paragraf-6"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Ikrafttredelse</span></h3><article class="legalP" id="kapittel-6-paragraf-6-ledd-1">Forskriften trer i kraft straks, og samtidig oppheves forskrift 20. januar 2012 nr. 83 om satser for og beregning av erstatning og tilskudd ved klimabetingede skader i plante- og honningproduksjon.</article></article></section></main></body></html>