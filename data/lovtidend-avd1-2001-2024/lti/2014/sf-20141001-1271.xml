<!DOCTYPE html><html lang="no"><head><title>Forskrift om endring i samleforskrift om tredjeparters opplysningsplikt</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-10-01-1271</dd><dt class="dokid">DokumentID</dt><dd class="dokid">LTI/forskrift/2014-10-01-1271</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 13 s 2120</dd><dt class="dateInForce">I kraft fra</dt><dd class="dateInForce">2014-10-01 med virkning for oppgaver som skal leveres for inntektsåret 2014</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-09-17-1092</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-24/§5-2</li><li>lov/1980-06-13-24/§5-12</li><li>forskrift/2013-08-08-960</li></ul></dd><dt class="dateOfPublication">Kunngjort</dt><dd class="dateOfPublication">2014-10-10 15:50</dd><dt class="journalNumber">Journalnummer</dt><dd class="journalNumber">2014-0912</dd><dt class="titleShort">Korttittel</dt><dd class="titleShort">Endr. i samleforskrift om tredjeparters opplysningsplikt</dd><dt class="title">Tittel</dt><dd class="title">Forskrift om endring i samleforskrift om tredjeparters opplysningsplikt</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Skattedirektoratet 1. oktober 2014 med hjemmel i lov 13. juni 1980 nr. 24 om ligningsforvaltning (ligningsloven) § 5-2, jf. § 5-12 og delegeringsvedtak 8. august 2013 nr. 960.</dd><dt class="refid">RefID</dt><dd class="refid">forskrift/2014-10-01-1271</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i samleforskrift om tredjeparters opplysningsplikt<ul class="tocSubUl"><li>I<ul class="tocSubUl"><li>§ 5-2-4.</li><li>§ 5-2-5.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2014-10-01-1271" id="dokument"><h1>Forskrift om endring i samleforskrift om tredjeparters opplysningsplikt</h1><section class="section" data-name="kapI" id="kapittel-1" data-lovdata-URL="LTI/forskrift/2014-10-01-1271/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I samleforskrift 17. september 2013 nr. 1092 om tredjeparters opplysningsplikt gjøres følgende endringer:</article> <article class="defaultP" margin-top="true">§ 5-2-4 skal lyde:</article><article class="futureLegalArticle" data-name="§5-2-4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5-2-4</span>.</span><article class="legalP" id="kapittel-1-foreslåttparagraf-1-ledd-1">Reiseutgifter som refunderes i samsvar med fremlagt kvittering eller annet bilag som tilfredsstiller kravene i forskrift 1. desember 2004 nr. 1558 om bokføring kapittel 5 skal ikke lønnsinnberettes når utbetalingen bare dekker mottakerens tjenesteutgifter.</article><article class="legalP" id="kapittel-1-foreslåttparagraf-1-ledd-2">Som utgiftsrefusjon regnes også godtgjørelse til dekning av reiseutgifter når offentlig kommunikasjonsmiddel er benyttet, og mottakeren leverer underskrevet reiseregning som angir hvilket kommunikasjonsmiddel som er benyttet og billettpris på strekningen. Det må kunne ettervises at reisen er foretatt.</article><article class="legalP" id="kapittel-1-foreslåttparagraf-1-ledd-3">Som utgiftsrefusjon regnes videre dekning av diverse småutgifter uten bilag som utgifter til bompassering, parkometer o.l. når disse kan anses som nødvendige utgifter i forbindelse med arbeidet/oppdraget og utgiftene fremgår av reiseregning.</article><article class="legalP" id="kapittel-1-foreslåttparagraf-1-ledd-4">Reiser foretatt med fly eller tog utover ordinær standard kreves legitimert med kvittering eller annen dokumentasjon fra reiseselskap eller togbillett. Billettløse reiser må legitimeres med reisebeskrivelse fra reiseselskapet som gir opplysninger om foretatte reiser med angivelse av arbeidstakers navn og adresse, tid og sted for avreise og ankomst samt pris. Dersom reiseselskapet ikke kan levere en reisebeskrivelse om foretatte reiser må det dokumenteres at utgiften er pådratt for gjennomførte reiser eller bestilte reiser som er betalt ved bestilling. Refusjon til dekning av utgifter ved kjøp av billettløse reiser i form av kort som gjelder et begrenset antall reiser må også legitimeres med faktura fra reiseselskapet. Refusjon til dekning av utgifter ved kjøp av billettløse flyreiser i form av kort som gjelder et ubegrenset antall reiser i et begrenset tidsrom, Travel Pass og lignende ordninger, må legitimeres med faktura fra reiseselskapet og fortløpende reisebeskrivelser over alle foretatte reiser i det tidsrom kortet gjelder. Reisebeskrivelsen skal ha et tilsvarende innhold som etter annet punktum med unntak for opplysninger om pris.</article><article class="legalP" id="kapittel-1-foreslåttparagraf-1-ledd-5">De fremlagte bilag som tilfredsstiller kravene i forskrift 1. desember 2004 nr. 1558 om bokføring kapittel 5 skal vedlegges som bilag til arbeidsgivers regnskaper.</article><article class="legalP" id="kapittel-1-foreslåttparagraf-1-ledd-6">Ved utbetaling av godtgjørelse til dekning av pendleres reiseutgifter ved besøk i hjemmet, kreves både beløp og antall slike reiser innberettet.</article><article class="legalP" id="kapittel-1-foreslåttparagraf-1-ledd-7">Når det utbetales godtgjørelse til dekning av pendleres reiseutgifter som nevnt i foregående ledd, skal satsene, antall kilometer, utbetalt godtgjørelse, samt at det gjelder besøksreiser, oppgis.</article><article class="legalP" id="kapittel-1-foreslåttparagraf-1-ledd-8">Ved refusjon eller utbetaling av godtgjørelse til dekning av stortingsrepresentanters reiseutgifter ved reiser til og fra hjemmet, kreves både beløp og antall slike reiser innberettet, herunder utbetalt bilgodtgjørelse og antall kilometer.</article></article> <article class="defaultP" margin-top="true">§ 5-2-5 første punktum skal lyde:</article><article class="futureLegalArticle" data-name="§5-2-5" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5-2-5</span>.</span><article class="legalP" id="kapittel-1-foreslåttparagraf-2-ledd-1">Når arbeidsgiver gir utgiftsgodtgjørelse, jf. skatteloven § 5-11, for utgifter til overnatting og kost i samsvar med fremlagte bilag som tilfredsstiller kravene i forskrift 1. desember 2004 nr. 1558 om bokføring kapittel 5, skal bare antall fraværsdøgn for pendlere lønnsinnberettes.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2014-10-01-1271/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks med virkning for oppgaver som skal leveres for inntektsåret 2014.</article></section></main></body></html>