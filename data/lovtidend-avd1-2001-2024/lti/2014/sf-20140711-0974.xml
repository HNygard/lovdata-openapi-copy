<!DOCTYPE html><html lang="no"><head><title>Forskrift om endring i forskrift om kvalifikasjoner og sertifikater for sjøfolk</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-07-11-974</dd><dt class="dokid">DokumentID</dt><dd class="dokid">LTI/forskrift/2014-07-11-974</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 10 s 1559</dd><dt class="dateInForce">I kraft fra</dt><dd class="dateInForce">2014-07-15</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-12-22-1523</li><li>forskrift/1992-12-14-1258</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-02-16-9/§16</li><li>forskrift/2007-02-16-171</li><li>forskrift/2007-05-31-590</li></ul></dd><dt class="dateOfPublication">Kunngjort</dt><dd class="dateOfPublication">2014-07-15 14:45</dd><dt class="journalNumber">Journalnummer</dt><dd class="journalNumber">2014-0713</dd><dt class="titleShort">Korttittel</dt><dd class="titleShort">Endr. i forskrift om kvalifikasjoner mv. for sjøfolk</dd><dt class="title">Tittel</dt><dd class="title">Forskrift om endring i forskrift om kvalifikasjoner og sertifikater for sjøfolk</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sjøfartsdirektoratet 11. juli 2013 med hjemmel i lov 16. februar 2007 nr. 9 om skipssikkerhet (skipssikkerhetsloven) § 16, jf. delegeringsvedtak 16. februar 2007 nr. 171 og delegeringsvedtak 31. mai 2007 nr. 590.</dd><dt class="refid">RefID</dt><dd class="refid">forskrift/2014-07-11-974</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kvalifikasjoner og sertifikater for sjøfolk<ul class="tocSubUl"><li>I<ul class="tocSubUl"><li>§ 46. Krav til radiooperatør som opererer i GMDSS-systemet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2014-07-11-974" id="dokument"><h1>Forskrift om endring i forskrift om kvalifikasjoner og sertifikater for sjøfolk</h1><section class="section" data-name="kapI" id="kapittel-1" data-lovdata-URL="LTI/forskrift/2014-07-11-974/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. desember 2011 nr. 1523 om kvalifikasjoner og sertifikater for sjøfolk gjøres følgende endringer:</article> <article class="defaultP" margin-top="true">§ 2 skal lyde:</article><article class="legalP" id="kapittel-1-ledd-2">I denne forskrift menes med:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">«bruttotonnasje»: der bruttotonnasje er parameter skal bruttotonnasje etter den internasjonale konvensjonen om måling av fartøyer (1969-konvensjonen) legges til grunn ved anvendelsen av denne forskriften,</article></article></li><li data-li-identifier="b)" data-name="b)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">«fart nær kystlandet»: fartsområdet Nord- og Østersjøfart,</article></article></li><li data-li-identifier="c)" data-name="c)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">«fiskefartøy»: fartøy som er utrustet og som ervervsmessig benyttes til å fange fisk, herunder hval, sel, tang og tare eller andre levende ressurser i sjøen,</article></article></li><li data-li-identifier="d)" data-name="d)"><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">«framdriftskraft»: den totale maksimale kontinuerlige merkeytelsen i kilowatt av skipets samlede hovedframdriftsmaskineri som er angitt på skipets registreringsbevis eller annet offisielt dokument, og hvor 1 kW utgjør 1,36 HK,</article></article></li><li data-li-identifier="e)" data-name="e)"><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">«gasstankskip»: skip som er bygget eller ombygget for og benyttet til å føre i bulk hvilke som helst av de kondenserte gasser eller andre produkter oppført i den internasjonale kode for transport av kondenserte gasser i bulk kapittel 19,</article></article></li><li data-li-identifier="f)" data-name="f)"><article class="listArticle" id="kapittel-1-ledd-2-punkt-6"><article class="legalP" id="kapittel-1-ledd-2-punkt-6-ledd-1">«GMDSS»: Global Maritime Distress and Safety System,</article></article></li><li data-li-identifier="g)" data-name="g)"><article class="listArticle" id="kapittel-1-ledd-2-punkt-7"><article class="legalP" id="kapittel-1-ledd-2-punkt-7-ledd-1">«hurtiggående fartøy»: fartøy som definert i SOLAS kapittel X regel 1, uansett byggedato i utenriksfart. Slike fartøy i innenriksfart uansett byggedato med bruttotonnasje 50 eller mer, eller som etter sitt sertifikat kan føre mer enn 12 passasjerer, anses som hurtiggående dersom fartøyet kan oppnå 20 knop eller mer,</article></article></li><li data-li-identifier="h)" data-name="h)"><article class="listArticle" id="kapittel-1-ledd-2-punkt-8"><article class="legalP" id="kapittel-1-ledd-2-punkt-8-ledd-1">«ikke-sjøgående skip»: skip med fartsområde 1 eller 2, samt elver og innsjøer,</article></article></li><li data-li-identifier="i)" data-name="i)"><article class="listArticle" id="kapittel-1-ledd-2-punkt-9"><article class="legalP" id="kapittel-1-ledd-2-punkt-9-ledd-1">«kjemikalietankskip»: skip som er bygget eller ombygget og benyttet til å føre hvilke som helst av de flytende produktene oppført i den internasjonale kode for transport av kjemikalier i bulk kapittel 17,</article></article></li><li data-li-identifier="j)" data-name="j)"><article class="listArticle" id="kapittel-1-ledd-2-punkt-10"><article class="legalP" id="kapittel-1-ledd-2-punkt-10-ledd-1">«oljetankskip»: skip som benyttes til å føre petroleum og petroleumsprodukter i bulk,</article></article></li><li data-li-identifier="k)" data-name="k)"><article class="listArticle" id="kapittel-1-ledd-2-punkt-11"><article class="legalP" id="kapittel-1-ledd-2-punkt-11-ledd-1">«passasjerskip»: skip som er sertifisert til å føre passasjerer,</article></article></li><li data-li-identifier="l)" data-name="l)"><article class="listArticle" id="kapittel-1-ledd-2-punkt-12"><article class="legalP" id="kapittel-1-ledd-2-punkt-12-ledd-1">«radiodekningsområde A1, A2, A3 og A4»: radiodekningsområde som definert i SOLAS kapittel IV regel 2.</article></article></li></ul></article> <article class="defaultP" margin-top="true">§ 18 første ledd skal lyde:</article><article class="numberedLegalP" data-numerator="1" id="kapittel-1-nummer-1">(1) Søknad om kompetansesertifikater, ferdighetssertifikater og kvalifikasjonsbevis sendes Sjøfartsdirektoratet på fastsatt søknadsskjema. Søknad om kompetansesertifikater for radiooperatører som opererer i GMDSS-systemet sendes Telenor Maritim Radio, som utsteder disse. Søknad om utstedelse av kompetansesertifikat og ferdighetssertifikat må sendes innen fem år etter utstedt vitnemål.</article> <article class="defaultP" margin-top="true">§ 46 skal lyde:</article><article class="futureLegalArticle" data-name="§46" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 46</span>. <span class="legalArticleTitle">Krav til radiooperatør som opererer i GMDSS-systemet</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Innehaver av kompetansesertifikat ROC (Restricted Operator's Certificate) kan tjenestegjøre som radiooperatør i radiodekningsområde A1. Kompetansesertifikat GOC (General Operator's Certificate) gir i tillegg rett til å tjenestegjøre i radiodekningsområdene A2, A3 og A4.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Kompetansesertifikat ROC og kompetansesertifikat GOC kan utstedes til person som har fylt 18 år, og som har fullført utdanning og bestått eksamen som dekker områdene i vedlegg XI tabell A-IV/2.</article></article> <article class="defaultP" margin-top="true">§ 84 tredje ledd skal lyde:</article><article class="numberedLegalP" data-numerator="3" id="kapittel-1-nummer-2">(3) Sertifikater anerkjennes i henhold til vedlegg I ved påtegning av Sjøfartsdirektoratet i form av et eget dokument. Kompetansesertifikat for radiooperatør i GMDSS-systemet påtegnes av Telenor Maritim Radio.</article> <article class="defaultP" margin-top="true">§ 85 tredje ledd skal lyde:</article><article class="numberedLegalP" data-numerator="3" id="kapittel-1-nummer-3">(3) Søknad om påtegning for radiotelegrafister og radiotelefonister sendes Telenor Maritim Radio, Radioinspeksjonen. Navigatør som også skal fungere som radiooperatør må i tillegg sende søknad om påtegning som radiooperatør til Telenor Maritim Radio, Radioinspeksjonen.</article> <article class="defaultP" margin-top="true">Nytt vedlegg XI skal lyde:</article><span class="futuretitle" id="kapittel-1-foreslåttittel-1">Vedlegg XI</span><span class="futuretitle" id="kapittel-1-foreslåttittel-2">Del A-IV/2</span><article class="numberedLegalP" data-numerator="1" id="kapittel-1-nummer-4">1) Minstekravene til kunnskap, forståelse og ferdigheter som stilles for sertifisering som GMDSS-radiooperatør, skal være tilstrekkelige til at radiooperatørene kan utføre sine plikter relatert til radiotjeneste. Kunnskapene som kreves for å få utstedt hver type sertifikat som er definert i Radioreglementet, skal være i samsvar med dette reglementet. I tillegg må alle som søker om sertifikat, kunne demonstrere evne til å utføre oppgavene og pliktene og ivareta ansvarsområdene som er oppført i kolonne 1 i tabell A-IV/2.</article><article class="numberedLegalP" data-numerator="2" id="kapittel-1-nummer-5">(2) Kravene til kunnskap, forståelse og ferdigheter som stilles for påtegning i henhold til konvensjonen av sertifikater som er utstedt i henhold til bestemmelsene i Radioreglementet, er oppført i kolonne 2 i tabell A-IV/2.</article><article class="numberedLegalP" data-numerator="3" id="kapittel-1-nummer-6">(3) Kunnskapsnivået for de emnene som er oppført i kolonne 2 i tabell A-IV/2, skal være tilstrekkelig til at radiooperatøren kan utføre sine plikter.</article><article class="numberedLegalP" data-numerator="4" id="kapittel-1-nummer-7">(4) Alle søkere skal dokumentere at de påkrevde kompetansenormene er oppnådd ved:<ul class="defaultList"><li data-li-identifier=".1" data-name=".1"><article class="listArticle" id="kapittel-1-nummer-7-punkt-1"><article class="legalP" id="kapittel-1-nummer-7-punkt-1-ledd-1">demonstrasjon av kompetanse til å utføre oppgavene og pliktene og ivareta ansvarsområdene som er oppført i kolonne 1 i tabell A-IV/2, i samsvar med metodene for å demonstrere kompetanse og kriteriene for evaluering av kompetanse som er oppført i kolonne 3 og 4 i denne tabellen, og</article></article></li><li data-li-identifier=".2" data-name=".2"><article class="listArticle" id="kapittel-1-nummer-7-punkt-2"><article class="legalP" id="kapittel-1-nummer-7-punkt-2-ledd-1">prøving eller kontinuerlig evaluering som del av et godkjent opplæringskurs basert på emnene angitt i kolonne 2 i tabell A-IV/2.</article></article></li></ul></article><span class="futuretitle" id="kapittel-1-foreslåttittel-3">Tabell A-IV/2<br />Spesifikasjon av minstenormer for kompetanse for GDMSS-radiooperatører</span><article class="legalP" id="kapittel-1-ledd-3">Funksjon: Radiokommunikasjon på det operative nivået <table><thead><tr><th data-text-align="left" data-vertical-align="top"><i>Kolonne 1</i></th><th data-text-align="left" data-vertical-align="top"><i>Kolonne 2</i></th><th data-text-align="left" data-vertical-align="top"><i>Kolonne 3</i></th><th data-text-align="left" data-vertical-align="top"><i>Kolonne 4</i></th></tr><tr><th data-text-align="left" data-vertical-align="top"><i>Kompetanse</i></th><th data-text-align="left" data-vertical-align="top"><i>Kunnskap, forståelse og ferdighet</i></th><th data-text-align="left" data-vertical-align="top"><i>Metoder for å demonstrere kompetanse</i></th><th data-text-align="left" data-vertical-align="top"><i>Kriterier for evaluering av kompetanse</i></th></tr></thead><tbody><tr><td data-text-align="left" data-vertical-align="top">Sende og motta informasjon ved hjelp av GMDSS-delsystemer og -utstyr og oppfylle funksjonskravene for GMDSS</td><td data-text-align="left" data-vertical-align="top">I tillegg til kravene i Radioreglementet, kjennskap til:<br />.1 radiokommunikasjon ved søk og redning, herunder prosedyrer i håndboken International Aeronautical and Maritime Search and Rescue (IAMSAR)<br />.2 midler til å hindre sending av falske nødalarmer og prosedyrene for å begrense virkningene av slike alarmer<br />.3 systemer for rapportering fra skip<br />.4 medisinske rådgivningstjenester over radio<br />.5 bruk av den internasjonale signalboka og IMOs maritime standarduttrykk (IMO Standard Marine Communication Phrases)<br />.6 engelsk språk, både skriftlig og muntlig, for meddelelse av informasjon som er relevant for sikkerheten for menneskeliv til sjøs<br />Merknad: Dette kravet kan reduseres hva angår ROC-sertifikat</td><td data-text-align="left" data-vertical-align="top">Prøving og vurdering av prestasjoner fra praktisk demonstrasjon av driftsprosedyrer der det brukes<br />.1 godkjent utstyr<br />.2 simulator for GMDSS-kommunikasjon, når dette er relevant<br />.3 laboratorieutstyr for radiokommunikasjon</td><td data-text-align="left" data-vertical-align="top">Sending og mottak av meldinger er i samsvar med internasjonale regler og prosedyrer og utføres effektivt og med ønsket virkning.<br />Meldinger på engelsk som er relevante for sikkerheten til skipet og personer om bord og vern av havmiljøet, håndteres riktig.</td></tr><tr><td data-text-align="left" data-vertical-align="top">Utføre radiotjenester i nødssituasjoner</td><td data-text-align="left" data-vertical-align="top">Utføring av radiotjenester i nødssituasjoner, f.eks.:<br />.1 når skipet forlates<br />.2 ved brann om bord<br />.3 ved fullstendig eller delvis svikt i radioinstallasjoner<br />Forebyggende tiltak for å ivareta sikkerheten for skip og personell i forbindelse med farer knyttet til radioutstyr, herunder elektriske farer og farer knyttet til ikke-ioniserende stråling</td><td data-text-align="left" data-vertical-align="top">Prøving og vurdering av prestasjoner fra praktisk demonstrasjon av driftsprosedyrer der det brukes<br />.1 godkjent utstyr<br />.2 simulator for GMDSS-kommunikasjon, når dette er relevant<br />.3 laboratorieutstyr for radiokommunikasjon</td><td data-text-align="left" data-vertical-align="top">Respons utføres effektivt og med ønsket virkning</td></tr></tbody></table></article></section><section class="section" data-name="kapII" id="kapittel-2" data-lovdata-URL="LTI/forskrift/2014-07-11-974/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 15. juli 2014. Fra same tid oppheves forskrift 14. desember 1992 nr. 1258 om sertifikat for radiooperatører i GMDSS-systemet.</article></section></main></body></html>