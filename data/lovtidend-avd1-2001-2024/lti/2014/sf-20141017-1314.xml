<!DOCTYPE html><html lang="no"><head><title>Forskrift om endring i forskrift om arbeidsrettede tiltak mv. og forskrift om tiltakspenger mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-10-17-1314</dd><dt class="dokid">DokumentID</dt><dd class="dokid">LTI/forskrift/2014-10-17-1314</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 14 s 2205</dd><dt class="dateInForce">I kraft fra</dt><dd class="dateInForce">2015-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-12-11-1320</li><li>forskrift/2013-11-04-1286</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2004-12-10-76/§12</li><li>lov/2004-12-10-76/§13</li></ul></dd><dt class="dateOfPublication">Kunngjort</dt><dd class="dateOfPublication">2014-10-24 14:30</dd><dt class="journalNumber">Journalnummer</dt><dd class="journalNumber">2014-0942</dd><dt class="titleShort">Korttittel</dt><dd class="titleShort">Endr. i forskrift om arbeidsrettede tiltak mfl.</dd><dt class="title">Tittel</dt><dd class="title">Forskrift om endring i forskrift om arbeidsrettede tiltak mv. og forskrift om tiltakspenger mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 17. oktober 2014 med hjemmel i lov 10. desember 2004 nr. 76 om arbeidsmarkedstjenester (arbeidsmarkedsloven) § 12 og § 13.</dd><dt class="refid">RefID</dt><dd class="refid">forskrift/2014-10-17-1314</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om arbeidsrettede tiltak mv. og forskrift om tiltakspenger mv.<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2014-10-17-1314" id="dokument"><h1>Forskrift om endring i forskrift om arbeidsrettede tiltak mv. og forskrift om tiltakspenger mv.</h1><section class="section" data-name="kapI" id="kapittel-1" data-lovdata-URL="LTI/forskrift/2014-10-17-1314/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 11. desember 2008 nr. 1320 om arbeidsrettede tiltak mv. gjøres følgende endringer:</article> <article class="defaultP" margin-top="true">§ 2-1 første ledd skal lyde:</article><article class="legalP" id="kapittel-1-ledd-2">Avklaring omfatter kartlegging og vurdering av den enkeltes arbeidsevne og eventuelle ytterligere behov for bistand for å komme i eller beholde arbeid. Avklaringen skal være individuelt tilpasset og kan inneholde veiledning knyttet til den enkeltes muligheter på arbeidsmarkedet. Utprøving av arbeidsevne kan også inngå i kartleggingen når dette anses nødvendig og hensiktsmessig.</article> <article class="defaultP" margin-top="true">§ 2-1 tredje ledd oppheves.</article> <article class="defaultP" margin-top="true">§ 2-2 skal lyde:</article><article class="legalP" id="kapittel-1-ledd-3">Basert på en behovs- eller arbeidsevnevurdering skal varigheten av avklaringen tilpasses deltakerens individuelle behov ut fra mulighetene på arbeidsmarkedet. Avklaring kan vare i inntil fire uker med mulighet for forlengelse i inntil åtte uker.</article> <article class="defaultP" margin-top="true">§ 2-3 andre ledd oppheves.</article> <article class="defaultP" margin-top="true">Ny tittel på § 2-4 skal lyde:</article> <article class="defaultP" margin-top="true"><i>Anskaffelse</i></article> <article class="defaultP" margin-top="true">§ 2-4 skal lyde:</article><article class="legalP" id="kapittel-1-ledd-4">Avklaring anskaffes etter regelverk fastsatt i eller i medhold av lov om offentlige anskaffelser.</article> <article class="defaultP" margin-top="true">§ 5-1 første ledd skal lyde:</article><article class="legalP" id="kapittel-1-ledd-5">Oppfølging omfatter bistand til den enkelte deltaker med sikte på å komme i eller beholde arbeid. Oppfølging kan inneholde kartlegging, veiledning og råd til både tiltaksdeltaker, arbeidsgiver og andre tiltaksarrangører, oppfølging på arbeidsplassen, opplæring i arbeidsrelaterte og sosiale ferdigheter, bistand til å søke arbeid, samt bistand til tilpasning og tilrettelegging av arbeid og arbeidssituasjon. Oppfølgingstiltaket kan også gjennomføres som jobbklubb.</article> <article class="defaultP" margin-top="true">§ 5-1 tredje ledd skal lyde:</article><article class="legalP" id="kapittel-1-ledd-6">Oppfølging kan tilbys personer som har behov for en mer omfattende formidlings- og oppfølgingsbistand enn den Arbeids- og velferdsetaten kan tilby. Oppfølgingstiltaket kan også brukes i forbindelse med overgang fra skolegang eller soning i institusjon til arbeid eller til andre arbeidsrettede tiltak.</article> <article class="defaultP" margin-top="true">§ 5-1 fjerde ledd skal lyde:</article><article class="legalP" id="kapittel-1-ledd-7">Tiltaket kan kombineres med andre arbeidsrettede tiltak når dette er hensiktsmessig.</article> <article class="defaultP" margin-top="true">§ 5-2 skal lyde:</article><article class="legalP" id="kapittel-1-ledd-8">Basert på en behovs- eller arbeidsevnevurdering skal varigheten av oppfølgingen tilpasses deltakerens individuelle behov ut fra mulighetene på arbeidsmarkedet. Oppfølging kan ha en varighet på inntil seks måneder. Tiltaket kan forlenges med ytterligere seks måneder. For personer med nedsatt arbeidsevne kan tiltaket forlenges slik at samlet varighet kan være inntil tre år. Om tiltaket brukes ved overgang fra skole eller soning i institusjon kan varigheten forlenges med ytterligere seks måneder utover den maksimale varigheten på tre år.</article> <article class="defaultP" margin-top="true">§ 5-3 skal lyde:</article><article class="legalP" id="kapittel-1-ledd-9">Tiltaksarrangøren skal fortløpende, etter Arbeids- og velferdsetatens bestemmelse, gi en skriftlig vurdering av gjennomføringen av tiltaket. Tiltaksarrangøren skal, senest når oppfølgingen er avsluttet, gi en skriftlig rapport om den endelige gjennomføringen av tiltaket og gjøre rede for deltakerens status på arbeidsmarkedet.</article> <article class="defaultP" margin-top="true">Kapittel 6 oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2014-10-17-1314/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 4. november 2013 nr. 1286 om tiltakspenger mv. (tiltakspengeforskriften) gjøres følgende endring:</article> <article class="defaultP" margin-top="true">§ 2 første ledd bokstav e) oppheves.</article></section><section class="section" data-name="kapIII" id="kapittel-3" data-lovdata-URL="LTI/forskrift/2014-10-17-1314/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Ikrafttredelse og overgangsregler</article><article class="legalP" id="kapittel-3-ledd-2">Forskriften trer i kraft 1. januar 2015.</article><article class="legalP" id="kapittel-3-ledd-3">Avtaler med forhåndsgodkjente tiltaksarrangører om tiltakene arbeid med bistand og/eller avklaring i skjermet virksomhet, kan dersom Arbeids- og velferdsetaten finner det hensiktsmessig forlenges inntil 31. desember 2016 etter de avtalevilkår som gjaldt før 1. januar 2015.</article><article class="legalP" id="kapittel-3-ledd-4">Tiltaksarrangører som har inngått kontrakt med Arbeids- og velferdsetaten om levering av tiltakene avklaring og/eller oppfølging før 31. desember 2014, kan innenfor rammene av kontrakten gjennomføre tiltakene ut kontraktsperioden, dersom Arbeids- og velferdsetaten finner det hensiktsmessig.</article><article class="legalP" id="kapittel-3-ledd-5">Personer som deltar i avklaring, avklaring i skjermet virksomhet, oppfølging eller arbeid med bistand når denne forskriften trer i kraft, skal sikres et hensiktsmessig tilbud i tråd med utarbeidet plan for tiltaksdeltakeren.</article></section></main></body></html>