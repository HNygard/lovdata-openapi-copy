<!DOCTYPE html><html lang="no"><head><title>Forskrift om endring i forskrift om ernærings- og helsepåstander om næringsmidler og andre forskrifter på matområdet som følge av fastsettelse av matinformasjonsforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-11-24-1495</dd><dt class="dokid">DokumentID</dt><dd class="dokid">LTI/forskrift/2014-11-24-1495</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 15 s 2423</dd><dt class="dateInForce">I kraft fra</dt><dd class="dateInForce">2014-12-13</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-02-17-187</li><li>forskrift/2010-02-26-247</li><li>forskrift/2001-03-20-504</li><li>forskrift/2008-12-19-1618</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§9</li><li>lov/2003-12-19-124/§10</li><li>lov/2003-12-19-124/§15</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2014-12-05 15:50</dd><dt class="journalNumber">Journalnummer</dt><dd class="journalNumber">2014-1098</dd><dt class="titleShort">Korttittel</dt><dd class="titleShort">Endr. i diverse forskrifter på matområdet</dd><dt class="title">Tittel</dt><dd class="title">Forskrift om endring i forskrift om ernærings- og helsepåstander om næringsmidler og andre forskrifter på matområdet som følge av fastsettelse av matinformasjonsforskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 24. november 2014 med hjemmel i lov 19. desember 2003 nr. 124 om matproduksjon og mattrygghet mv. (matloven) § 9 første ledd, § 10 annet ledd og § 15, jf. delegeringsvedtak 19. desember 2003 nr. 1790. <br /><strong>EØS-henvisninger:</strong> EØS-avtalen vedlegg II kap. XII nr. 86 (forordning (EU) nr. 1169/2011).</dd><dt class="refid">RefID</dt><dd class="refid">forskrift/2014-11-24-1495</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om ernærings- og helsepåstander om næringsmidler og andre forskrifter på matområdet som følge av fastsettelse av matinformasjonsforskriften<ul class="tocSubUl"><li>I</li><li>II</li><li>III<ul class="tocSubUl"><li>§ 10a. Merking av bestrålte næringsmidler som er beregnet for omsetning til forbruker eller storhusholdning</li><li>§ 10b. Merking av bestrålte næringsmidler som ikke er beregnet for omsetning til forbruker eller storhusholdning</li></ul></li><li>IV<ul class="tocSubUl"><li>§ 5a. Merking av dypfryste næringsmidler som er beregnet for omsetning til forbruker eller storhusholdning</li><li>§ 5b. Merking av dypfryste næringsmidler som ikke er beregnet for omsetning til forbruker eller storhusholdning</li></ul></li><li>V</li></ul></li></ul></dd></dl></header><main class="documentBody" data-lovdata-URL="LTI/forskrift/2014-11-24-1495" id="dokument"><h1>Forskrift om endring i forskrift om ernærings- og helsepåstander om næringsmidler og andre forskrifter på matområdet som følge av fastsettelse av matinformasjonsforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2014-11-24-1495/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 17. februar 2010 nr. 187 om ernærings- og helsepåstander om næringsmidler gjøres følgende endringer:</article> <article class="defaultP" margin-top="true">I EØS-henvisningene i punktet om EØS-avtalen vedlegg II kapittel XII nr. 54zzzt legges forordning (EU) nr. 1169/2011 til i kronologisk rekkefølge som en endringsforordning til forordning (EF) nr. 1924/2006.</article> <article class="defaultP" margin-top="true">I § 1 om EØS-avtalen vedlegg II kapittel XII nr. 54zzzt legges forordning (EU) nr. 1169/2011 til i kronologisk rekkefølge som en endringsforordning til forordning (EF) nr. 1924/2006.</article></section><section class="section" data-name="kapII" id="kapittel-2" data-lovdata-URL="LTI/forskrift/2014-11-24-1495/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 26. februar 2010 nr. 247 om tilsetting av vitaminer, mineraler og visse andre stoffer til næringsmidler gjøres følgende endringer:</article> <article class="defaultP" margin-top="true">I EØS-henvisningene i punktet om EØS-avtalen vedlegg II kapittel XII nr. 54zzzu legges forordning (EU) nr. 1169/2011 til i kronologisk rekkefølge som en endringsforordning til forordning (EF) nr. 1925/2006.</article> <article class="defaultP" margin-top="true">I § 1 om EØS-avtalen vedlegg II kapittel XII nr. 54zzzu legges forordning (EU) nr. 1169/2011 til i kronologis rekkefølge som en endringsforordning til forordning (EF) nr. 1925/2006.</article></section><section class="section" data-name="kapIII" id="kapittel-3" data-lovdata-URL="LTI/forskrift/2014-11-24-1495/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I forskrift 20. mars 2001 nr. 504 om behandling av næringsmidler med ioniserende stråling gjøres følgende endringer:</article> <article class="defaultP" margin-top="true">Ny § 10a skal lyde:</article><article class="futureLegalArticle" data-name="§10a" id="kapittel-3-foreslåttparagraf-1"><span class="futureLegalArticleHeader"><span class="legalArticleValue">§ 10a</span>. <span class="legalArticleTitle">Merking av bestrålte næringsmidler som er beregnet for omsetning til forbruker eller storhusholdning</span></span><article class="legalP" id="kapittel-3-foreslåttparagraf-1-ledd-1">Bestrålte næringsmidler som er beregnet for omsetning til forbruker eller storhusholdning, skal i tilknytning til varebetegnelsen merkes med betegnelsen «bestrålt» eller «behandlet med ioniserende stråling».</article><article class="legalP" id="kapittel-3-foreslåttparagraf-1-ledd-2">For næringsmidler som inneholder bestrålte ingredienser, skal opplysningen i første ledd gis i tilknytning til den aktuelle ingrediensen i ingredienslisten.</article><article class="legalP" id="kapittel-3-foreslåttparagraf-1-ledd-3">For bestrålte næringsmidler som ved omsetning ikke er ferdigpakket, skal opplysningen i første ledd gis på skilt, oppslag e.l. ved salgsstedet.</article><article class="legalP" id="kapittel-3-foreslåttparagraf-1-ledd-4">For næringsmidler som ved omsetning ikke er ferdigpakket og som inneholder bestrålte ingredienser, skal opplysningen i første ledd gis sammen med varebetegnelsen på den aktuelle ingrediensen. Tredje ledd gjelder tilsvarende.</article><article class="legalP" id="kapittel-3-foreslåttparagraf-1-ledd-5">Dersom en bestrålt ingrediens inngår i en sammensatt ingrediens, skal opplysningen gis selv om den sammensatte ingrediensen utgjør mindre enn 25 prosent av det ferdige produktet.</article></article> <article class="defaultP" margin-top="true">Ny § 10b skal lyde:</article><article class="futureLegalArticle" data-name="§10b" id="kapittel-3-foreslåttparagraf-2"><span class="futureLegalArticleHeader"><span class="legalArticleValue">§ 10b</span>. <span class="legalArticleTitle">Merking av bestrålte næringsmidler som ikke er beregnet for omsetning til forbruker eller storhusholdning</span></span><article class="legalP" id="kapittel-3-foreslåttparagraf-2-ledd-1">Bestrålte næringsmidler og bestrålte ingredienser som ikke er beregnet for omsetning til forbruker eller storhusholdning, skal merkes som bestemt i § 10a første ledd. I tillegg skal navn og adresse på bestrålingsanlegget eller dets registreringsnummer angis.</article><article class="legalP" id="kapittel-3-foreslåttparagraf-2-ledd-2">Opplysninger om at bestråling har funnet sted, skal dessuten alltid angis i de dokumentene som følger eller vedrører næringsmidlet eller ingrediensen.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2014-11-24-1495/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I forskrift 19. desember 2008 nr. 1618 om dypfryste næringsmidler gjøres følgende endring:</article> <article class="defaultP" margin-top="true">Nytt kapittel IIa skal lyde:</article><span class="futuretitle" id="kapittel-4-foreslåttittel-1">Kapittel IIa. Merking av dypfryste næringsmidler</span><article class="futureLegalArticle" data-name="§5a" id="kapittel-4-foreslåttparagraf-1"><span class="futureLegalArticleHeader"><span class="legalArticleValue">§ 5a</span>. <span class="legalArticleTitle">Merking av dypfryste næringsmidler som er beregnet for omsetning til forbruker eller storhusholdning</span></span><article class="legalP" id="kapittel-4-foreslåttparagraf-1-ledd-1">Dypfryste næringsmidler skal i tillegg til varebetegnelsen merkes «dypfryst».</article><article class="legalP" id="kapittel-4-foreslåttparagraf-1-ledd-2">Dypfryste næringsmidler som i uendret stand er beregnet på omsetning til forbruker eller storhusholdning, skal i tillegg til holdbarhetsdato merkes med anbefalt oppbevaringstid ved andre aktuelle oppbevaringstemperaturer.</article><article class="legalP" id="kapittel-4-foreslåttparagraf-1-ledd-3">Dypfryste næringsmidler som omsettes til forbruker eller storhusholdning, skal merkes med «Bør ikke fryses på nytt etter opptining».</article><article class="legalP" id="kapittel-4-foreslåttparagraf-1-ledd-4">Merkingen av dypfryste næringsmidler skal i tillegg inneholde en referanse som gjør det mulig å identifisere hvilken batch næringsmidlet er en del av.</article></article><article class="futureLegalArticle" data-name="§5b" id="kapittel-4-foreslåttparagraf-2"><span class="futureLegalArticleHeader"><span class="legalArticleValue">§ 5b</span>. <span class="legalArticleTitle">Merking av dypfryste næringsmidler som ikke er beregnet for omsetning til forbruker eller storhusholdning</span></span><article class="legalP" id="kapittel-4-foreslåttparagraf-2-ledd-1">Dypfryste næringsmidler som ikke er beregnet for omsetning til forbruker eller storhusholdning, skal merkes med opplysninger om:<ul class="defaultList"><li data-li-identifier="a)" data-name="a)"><article class="listArticle" id="kapittel-4-foreslåttparagraf-2-ledd-1-punkt-1"><article class="legalP" id="kapittel-4-foreslåttparagraf-2-ledd-1-punkt-1-ledd-1">varebetegnelse i tillegg til «dypfryst»,</article></article></li><li data-li-identifier="b)" data-name="b)"><article class="listArticle" id="kapittel-4-foreslåttparagraf-2-ledd-1-punkt-2"><article class="legalP" id="kapittel-4-foreslåttparagraf-2-ledd-1-punkt-2-ledd-1">nettoinnhold,</article></article></li><li data-li-identifier="c)" data-name="c)"><article class="listArticle" id="kapittel-4-foreslåttparagraf-2-ledd-1-punkt-3"><article class="legalP" id="kapittel-4-foreslåttparagraf-2-ledd-1-punkt-3-ledd-1">en referanse som gjør det mulig å identifisere hvilken batch næringsmidlet er en del av og</article></article></li><li data-li-identifier="d)" data-name="d)"><article class="listArticle" id="kapittel-4-foreslåttparagraf-2-ledd-1-punkt-4"><article class="legalP" id="kapittel-4-foreslåttparagraf-2-ledd-1-punkt-4-ledd-1">navnet eller forretningsnavnet og adressen til produsenten eller pakkeren av næringsmidlet eller en virksomhet etablert innen EØS som omsetter næringsmidlet.</article></article></li></ul></article><article class="legalP" id="kapittel-4-foreslåttparagraf-2-ledd-2">Opplysningene i første ledd skal angis på pakningen, containeren eller innpakningen eller på en etikett på disse.</article></article></section><section class="section" data-name="kapV" id="kapittel-5" data-lovdata-URL="LTI/forskrift/2014-11-24-1495/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">Denne forskriften trer i kraft 13. desember 2014.</article></section></main></body></html>