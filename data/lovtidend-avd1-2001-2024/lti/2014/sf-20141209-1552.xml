<!DOCTYPE html><html lang="no"><head><title>Forskrift om endring i byggteknisk forskrift</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-12-09-1552</dd><dt class="dokid">DokumentID</dt><dd class="dokid">LTI/forskrift/2014-12-09-1552</dd><dt class="ministry">Departement</dt><dd class="ministry"><ul><li>Kommunal- og moderniseringsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 16 s 2589</dd><dt class="dateInForce">I kraft fra</dt><dd class="dateInForce">2015-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-03-26-489</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-27-71/§29-3</li><li>lov/2008-06-27-71/§29-5</li><li>lov/2008-06-27-71/§29-7</li></ul></dd><dt class="dateOfPublication">Kunngjort</dt><dd class="dateOfPublication">2014-12-11 15:00</dd><dt class="lastupdated">Rettet</dt><dd class="lastupdated">2014-12-17 (§ 12-7 annet ledd bokstav b)</dd><dt class="journalNumber">Journalnummer</dt><dd class="journalNumber">2014-1157</dd><dt class="titleShort">Korttittel</dt><dd class="titleShort">Endr. i byggteknisk forskrift</dd><dt class="title">Tittel</dt><dd class="title">Forskrift om endring i byggteknisk forskrift</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og moderniseringsdepartementet 9. desember 2014 med hjemmel i lov 27. juni 2008 nr. 71 om planlegging og byggesaksbehandling (plan- og bygningsloven) § 29-3 første ledd, § 29-5 fjerde ledd og § 29-7 annet ledd.</dd><dt class="refid">RefID</dt><dd class="refid">forskrift/2014-12-09-1552</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i byggteknisk forskrift<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2014-12-09-1552" id="dokument"><h1>Forskrift om endring i byggteknisk forskrift</h1><section class="section" data-name="kapI" id="kapittel-1" data-lovdata-URL="LTI/forskrift/2014-12-09-1552/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 26. mars 2010 nr. 489 om tekniske krav til byggverk (Byggteknisk forskrift) gjøres følgende endringer:</article> <article class="defaultP" margin-top="true">§ 8-2 første ledd bokstav b oppheves.</article> <article class="defaultP" margin-top="true">§ 8-2 første ledd nåværende bokstav c til e blir ny bokstav b til d.</article> <article class="defaultP" margin-top="true">§ 8-6 første ledd skal lyde:</article><article class="numberedLegalP" data-numerator="1" id="kapittel-1-nummer-1">(1) Gangatkomst til bygning med boenhet skal være trinnfri og ikke ha større stigning enn 1:15. For kortere strekning inntil 3,0 m kan stigning være maksimum 1:12. For hver 0,6 m høydeforskjell skal det være hvileplan med lengde minimum 1,5 m. Dersom terrenget er for bratt til at kravet om stigningsforhold kan oppnås, gjelder ikke kravet om trinnfrihet og stigning til bygning med boenhet uten krav om heis.</article> <article class="defaultP" margin-top="true">§ 11-13 tredje ledd skal lyde:</article><article class="numberedLegalP" data-numerator="3" id="kapittel-1-nummer-2">(3) Brannceller som består av flere etasjer, eller har mellometasje, skal ha minst én utgang fra hver etasje. I byggverk i risikoklasse 1, 2, 3 og 4 kan utgangen fra disse planene, utenom inngangsplanet, være vindu som er tilrettelagt for sikker rømning. I branncelle i byggverk i risikoklasse 4 uten krav om heis, kan øverste plan ha utgang via nærmeste underliggende plan dersom det installeres automatisk slokkeanlegg.</article> <article class="defaultP" margin-top="true">§ 12-2 første ledd skal lyde:</article><article class="numberedLegalP" data-numerator="1" id="kapittel-1-nummer-3">(1) Boenhet i bygning med krav om heis skal ha alle hovedfunksjoner på inngangsplanet. Inngangsplanet skal være tilgjengelig for personer med funksjonsnedsettelse slik det følger av bestemmelser i forskriften. Det er tilstrekkelig at minst 50 prosent av boenheter på inntil 50 m<sup>2</sup> BRA med ett eller to rom for varig opphold i bygning oppfyller kravene til tilgjengelig boenhet samt utforming av bad og toalett i § 12-9 første ledd. Ved søknad om oppføring av flere bygninger, gjelder unntaket samlet for bygningene.</article> <article class="defaultP" margin-top="true">§ 12-7 annet ledd skal lyde:</article><article class="numberedLegalP" data-numerator="2" id="kapittel-1-nummer-4">(2) Tilgjengelig boenhet skal være dimensjonert for rullestol på inngangsplanet. Rom skal ha trinnfri tilgang og snuareal med diameter på minimum 1,5 m. Rom skal utformes slik at rullestolbruker kan betjene nødvendige funksjoner på en tilfredsstillende måte.</article> <article class="defaultP" margin-top="true">§ 12-7 fjerde ledd, bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-nummer-4-punkt-1"><article class="legalP" id="kapittel-1-nummer-4-punkt-1-ledd-1">trinnfri tilgang og snuareal med diameter på minimum 1,5 m. Areal for rullestol skal plasseres slik at rullestolbruker kan betjene nødvendige funksjoner på en tilfredsstillende måte.</article></article></li></ul></article> <article class="defaultP" margin-top="true">§ 12-15 tredje ledd bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-nummer-4-punkt-2"><article class="legalP" id="kapittel-1-nummer-4-punkt-2-ledd-1">Dør til og i hovedatkomst og hovedrømningsvei som er beregnet for manuell åpning skal kunne åpnes med åpningskraft på maksimum 30 N.</article></article></li></ul></article> <article class="defaultP" margin-top="true">§ 12-15 tredje ledd bokstav e skal lyde:<ul class="defaultList"><li data-li-identifier="e)" data-name="e)"><article class="listArticle" id="kapittel-1-nummer-4-punkt-3"><article class="legalP" id="kapittel-1-nummer-4-punkt-3-ledd-1">Ved skyvedør og sidehengslet dør skal det være tilstrekkelig fri sideplass til at rullestolbruker kan åpne og lukke døren.</article></article></li></ul></article> <article class="defaultP" margin-top="true">§ 12-15 fjerde ledd skal lyde:</article><article class="legalP" id="kapittel-1-ledd-2">(4) I bygning med krav om tilgjengelig boenhet gjelder første til tredje ledd, med unntak av tredje ledd bokstav a. Kravet om åpningskraft i tredje ledd bokstav b gjelder for dører til og i alle atkomst- og rømningsveier.</article> <article class="defaultP" margin-top="true">§ 12-17 annet ledd og tredje ledd skal lyde:</article><article class="numberedLegalP" data-numerator="2" id="kapittel-1-nummer-5">(2) For rekkverk i trapper og ramper skal følgende minst være oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-5-punkt-1"><article class="legalP" id="kapittel-1-nummer-5-punkt-1-ledd-1">Høyde på rekkverk skal være minimum 0,9 m. Dette omfatter også rekkverk på repos og hvileplan.</article></article></li><li data-li-identifier="b)" data-name="b)"><article class="listArticle" id="kapittel-1-nummer-5-punkt-2"><article class="legalP" id="kapittel-1-nummer-5-punkt-2-ledd-1">Håndlist skal være i høyde 0,9 m over gulv/trinn.</article></article></li></ul></article><article class="numberedLegalP" data-numerator="3" id="kapittel-1-nummer-6">(3) Høyde på rekkverk ved balkonger, tribuner, passasjer og lignende skal være minimum 1,0 m. Der nivåforskjellen er mer enn 10,0 m, skal rekkverk ha en høyde på minimum 1,2 m.</article> <article class="defaultP" margin-top="true">§ 12-18 annet ledd skal lyde:</article><article class="numberedLegalP" data-numerator="2" id="kapittel-1-nummer-7">(2) Rampe skal ha jevnt og sklisikkert dekke og stigning maksimum 1:20. Rampe tilknyttet bygning med boenhet skal ha stigning maksimum 1:15. For strekning under 3,0 m kan stigningen være maksimum 1:12. For hver 0,6 m høydeforskjell skal det være et horisontalt hvileplan med lengde minimum 1,5 m.</article> <article class="defaultP" margin-top="true">§ 12-20 første ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-7-punkt-1"><article class="legalP" id="kapittel-1-nummer-7-punkt-1-ledd-1">I bygning med boenhet skal glassfelt mot balkong, terrasse og lignende være sikret. I tillegg skal vindu og andre glassfelt i yttervegg fra og med tredje etasje være sikret.</article></article></li></ul></article> <article class="defaultP" margin-top="true">§ 13-9 annet ledd skal lyde:</article><article class="numberedLegalP" data-numerator="2" id="kapittel-1-nummer-8">(2) Byggverk skal, med hensyn på støy fra utendørs kilder, plasseres, prosjekteres, og utføres slik at det sikres tilfredsstillende lydforhold i byggverk og på uteoppholdsareal avsatt for rekreasjon og lek. Dette gjelder også støy fra strukturlydkilder.</article> <article class="defaultP" margin-top="true">§ 15-11 første ledd skal lyde:</article><article class="numberedLegalP" data-numerator="1" id="kapittel-1-nummer-9">(1) Bestemmelsen gjelder for løfteinnretninger som beskrevet i forskrift om omsetning og dokumentasjon av produkter til byggverk § 16.</article></section><section class="section" data-name="kapII" id="kapittel-2" data-lovdata-URL="LTI/forskrift/2014-12-09-1552/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2015. Endringene får virkning for søknader som kommer inn til kommunen fra og med 1. januar 2015.</article><article class="legalP" id="kapittel-2-ledd-2">For § 12-20 kan søknader innkommet kommunen før 1. juli 2015 følge bestemmelsen som gjaldt før forskriftsendringen.</article></section></main></body></html>