<!DOCTYPE html><html lang="no"><head><title>Forskrift for opptak ved Høyskolen Diakonova</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-06-17-917</dd><dt class="dokid">DokumentID</dt><dd class="dokid">LTI/forskrift/2014-06-17-917</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 10 s 1437</dd><dt class="dateInForce">I kraft fra</dt><dd class="dateInForce">2014-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-06-18-1155</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-4</li><li>lov/2005-04-01-15/§3-5</li><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§5-1</li></ul></dd><dt class="dateOfPublication">Kunngjort</dt><dd class="dateOfPublication">2014-07-04 16:00</dd><dt class="journalNumber">Journalnummer</dt><dd class="journalNumber">2014-0657</dd><dt class="titleShort">Korttittel</dt><dd class="titleShort">Forskrift for opptak ved Høyskolen Diakonova</dd><dt class="title">Tittel</dt><dd class="title">Forskrift for opptak ved Høyskolen Diakonova</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Høyskolen Diakonova 17. juni 2014 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-4, § 3-5, § 3-6, § 3-7 og § 5-1.</dd><dt class="refid">RefID</dt><dd class="refid">forskrift/2014-06-17-917</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for opptak ved Høyskolen Diakonova<ul class="tocSubUl"><li>Kap. 1. Opptak<ul class="tocSubUl"><li>§ 1-1. Virkeområde og opptaksramme</li><li>§ 1-2. Høyskolen Diakonovas verdigrunnlag</li><li>§ 1-3. Saksbehandling</li><li>§ 1-4. Opptak til studier som krever generell studiekompetanse<ul class="tocSubUl"><li>§ 1-4-1. Krav til norskkunnskaper for søkere som har generell studiekompetanse på grunnlag av utenlandsk utdanning</li><li>§ 1-4-2. Søkere med generell studiekompetanse – som ikke kan poengberegnes</li><li>§ 1-4-3. Søkere med generell studiekompetanse som søker om opptak på grunnlag av særskilt vurdering</li></ul></li><li>§ 1-5. Søkere som søker om opptak på grunnlag av realkompetanse</li><li>§ 1-6. Opptak til Master og videreutdanninger – generelle bestemmelser<ul class="tocSubUl"><li>§ 1-6-1. Generelle bestemmelser</li><li>§ 1-6-2. Kvotering av søkere</li><li>§ 1-6-3. Rangering av søkere</li><li>§ 1-6-4. Poengberegning</li><li>§ 1-6-5. Ekstrapoeng</li></ul></li><li>§ 1-7. Opptak til videreutdanninger i sykepleie<ul class="tocSubUl"><li>§ 1-7-1. Formelle krav</li><li>§ 1-7-2. Krav om praksis som autorisert sykepleier</li></ul></li><li>§ 1-8. Opptakskrav til Studium i kristen sjelesorg</li><li>§ 1-9. Klage på vedtak om opptak</li><li>§ 1-10. Politiattest</li></ul></li><li>Kap. 2. Ikrafttredelse<ul class="tocSubUl"><li>§ 2-1. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2014-06-17-917" id="dokument"><h1>Forskrift for opptak ved Høyskolen Diakonova</h1><section class="section" data-name="kap1" id="kapittel-1" data-lovdata-URL="LTI/forskrift/2014-06-17-917/KAPITTEL_1"><h2>Kap. 1. Opptak</h2><section class="section" data-name="§1-1" id="kapittel-1-kapittel-1" data-lovdata-URL="LTI/forskrift/2014-06-17-917/KAPITTEL_1-1"><h3>§ 1-1. Virkeområde og opptaksramme</h3><article class="legalP" id="kapittel-1-kapittel-1-ledd-1">Forskriften gjelder ved opptak til Høyskolen Diakonovas studieprogram. Opptak til Bachelor i sykepleie går gjennom Samordna opptak. Opptak til Master og videreutdanningene gjøres lokalt ved Høyskolen Diakonova.</article> <article class="defaultP" margin-top="true"><i>Opptaksramme</i></article><article class="legalP" id="kapittel-1-kapittel-1-ledd-2">Styret ved Diakonova fastsetter opptaksrammen for det enkelte studium.</article></section><section class="section" data-name="§1-2" id="kapittel-1-kapittel-2" data-lovdata-URL="LTI/forskrift/2014-06-17-917/KAPITTEL_1-2"><h3>§ 1-2. Høyskolen Diakonovas verdigrunnlag</h3><article class="legalP" id="kapittel-1-kapittel-2-ledd-1">Når en student aksepterer tilbud om studieplass, betyr dette også at studenten bekrefter å være kjent med Høyskolen Diakonovas verdigrunnlag; se Diakonovas hjemmeside http://www.diakonova.no.</article></section><section class="section" data-name="§1-3" id="kapittel-1-kapittel-3" data-lovdata-URL="LTI/forskrift/2014-06-17-917/KAPITTEL_1-3"><h3>§ 1-3. Saksbehandling</h3><article class="legalP" id="kapittel-1-kapittel-3-ledd-1">Studieadministrasjonen saksbehandler søknader om opptak ved Høyskolen Diakonova.</article></section><section class="section" data-name="§1-4" id="kapittel-1-kapittel-4" data-lovdata-URL="LTI/forskrift/2014-06-17-917/KAPITTEL_1-4"><h3>§ 1-4. Opptak til studier som krever generell studiekompetanse</h3><article class="legalP" id="kapittel-1-kapittel-4-ledd-1">Opptak til studier som krever generell studiekompetanse skal skje i henhold til Kunnskapsdepartementets forskrift om opptak til høyere utdanning. Søkere som har generell studiekompetanse kan ikke søke om opptak på andre grunnlag (eks. realkompetanse). Søkere med generell studiekompetanse skal rangeres etter reglene i forskriften.</article><article class="legalP" id="kapittel-1-kapittel-4-ledd-2">Ved Høyskolen Diakonova gjelder dette opptak til:<ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-4-ledd-2-punkt-1"><article class="legalP" id="kapittel-1-kapittel-4-ledd-2-punkt-1-ledd-1">Bachelorgradstudiet i sykepleie</article></article></li><li data-li-identifier="-" data-name="-"><article class="listArticle" id="kapittel-1-kapittel-4-ledd-2-punkt-2"><article class="legalP" id="kapittel-1-kapittel-4-ledd-2-punkt-2-ledd-1">Studium i kristen sjelesorg.</article></article></li></ul></article><article class="legalArticle" data-lovdata-URL="LTI/forskrift/2014-06-17-917/§1-4-1" data-name="§1-4-1" id="kapittel-1-kapittel-4-paragraf-1"><h4 class="legalArticleHeader"><span class="legalArticleValue">§ 1-4-1</span>. <span class="legalArticleTitle">Krav til norskkunnskaper for søkere som har generell studiekompetanse på grunnlag av utenlandsk utdanning</span></h4><article class="legalP" id="kapittel-1-kapittel-4-paragraf-1-ledd-1">Søkere som har utdanning fra land utenfor Norden må:<ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-4-paragraf-1-ledd-1-punkt-1"><article class="legalP" id="kapittel-1-kapittel-4-paragraf-1-ledd-1-punkt-1-ledd-1">ha en utdanning som gir generell studiekompetanse i Norge</article></article></li><li data-li-identifier="-" data-name="-"><article class="listArticle" id="kapittel-1-kapittel-4-paragraf-1-ledd-1-punkt-2"><article class="legalP" id="kapittel-1-kapittel-4-paragraf-1-ledd-1-punkt-2-ledd-1">dokumentere kunnskaper i norsk.</article></article></li></ul></article><article class="legalP" id="kapittel-1-kapittel-4-paragraf-1-ledd-2">Norsk kan dekkes på én av følgende måter:<ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-4-paragraf-1-ledd-2-punkt-1"><article class="legalP" id="kapittel-1-kapittel-4-paragraf-1-ledd-2-punkt-1-ledd-1">bestått eksamen i norsk på Vg3-nivå (393 timer)</article></article></li><li data-li-identifier="-" data-name="-"><article class="listArticle" id="kapittel-1-kapittel-4-paragraf-1-ledd-2-punkt-2"><article class="legalP" id="kapittel-1-kapittel-4-paragraf-1-ledd-2-punkt-2-ledd-1">bestått eksamen fra trinn 3 i norsk for utenlandske studenter ved universitetene</article></article></li><li data-li-identifier="-" data-name="-"><article class="listArticle" id="kapittel-1-kapittel-4-paragraf-1-ledd-2-punkt-3"><article class="legalP" id="kapittel-1-kapittel-4-paragraf-1-ledd-2-punkt-3-ledd-1">fullført og bestått studium i høyere utdanning på minst 60 studiepoeng i norsk språk og samfunnskunnskap for utenlandske studenter</article></article></li><li data-li-identifier="-" data-name="-"><article class="listArticle" id="kapittel-1-kapittel-4-paragraf-1-ledd-2-punkt-4"><article class="legalP" id="kapittel-1-kapittel-4-paragraf-1-ledd-2-punkt-4-ledd-1">test i norsk – høyere nivå, skriftlig med minimum 450 poeng eller karakteren Bestått.</article></article></li></ul></article></article><article class="legalArticle" data-lovdata-URL="LTI/forskrift/2014-06-17-917/§1-4-2" data-name="§1-4-2" id="kapittel-1-kapittel-4-paragraf-2"><h4 class="legalArticleHeader"><span class="legalArticleValue">§ 1-4-2</span>. <span class="legalArticleTitle">Søkere med generell studiekompetanse – som ikke kan poengberegnes</span></h4><article class="legalP" id="kapittel-1-kapittel-4-paragraf-2-ledd-1">Kvalifiserte søkere som ikke kan poengberegnes (såkalt HUP – helt uten poeng) må rangeres i forhold til poengberegnede søkere.</article><article class="legalP" id="kapittel-1-kapittel-4-paragraf-2-ledd-2">For å få tilbud om opptak kreves det likeverdige ferdigheter og kunnskaper med søkere som får tilbud om opptak på bakgrunn av poengberegning.</article><article class="legalP" id="kapittel-1-kapittel-4-paragraf-2-ledd-3">Ved vurderingen skal det tas hensyn til om søkeren har et opptaksgrunnlag og en fagsammensetning som er likeverdig med det som gir grunnlag for tilleggspoeng for realfag/fremmedspråk for søkere som kan poengberegnes.</article><article class="legalP" id="kapittel-1-kapittel-4-paragraf-2-ledd-4">Ved vurderingen skal det legges vekt på søkerens reelle kvalifikasjoner for studiet, herunder søkerens norskkunnskaper.</article></article><article class="legalArticle" data-lovdata-URL="LTI/forskrift/2014-06-17-917/§1-4-3" data-name="§1-4-3" id="kapittel-1-kapittel-4-paragraf-3"><h4 class="legalArticleHeader"><span class="legalArticleValue">§ 1-4-3</span>. <span class="legalArticleTitle">Søkere med generell studiekompetanse som søker om opptak på grunnlag av særskilt vurdering</span></h4><article class="legalP" id="kapittel-1-kapittel-4-paragraf-3-ledd-1">Grunnlag for opptak etter særskilt vurdering kan være annet morsmål enn norsk, sykdom, funksjonshemming, eller andre spesielle forhold som gir grunn til å anta at søkerens karakterpoengsum etter bestemmelsene i forskrift om opptak til høyere utdanning § 7-5 til § 7-7, ikke gir et riktig bilde av søkerens kvalifikasjoner.</article><article class="legalP" id="kapittel-1-kapittel-4-paragraf-3-ledd-2">Søkere som ønsker å bli vurdert etter denne bestemmelse, må be om dette i søknaden og legge ved egen begrunnelse og dokumentasjon av de forhold som anføres.</article><article class="legalP" id="kapittel-1-kapittel-4-paragraf-3-ledd-3">Forhold som nevnt over gir ikke i seg selv rett til studieplass. For å få tilbud om opptak kreves det likeverdige ferdigheter og kunnskaper med søkere som får tilbud om opptak etter bestemmelsene i forskrift om opptak til høyere utdanning § 7-1 til § 7-12 og § 7-14.</article></article></section><section class="section" data-name="§1-5" id="kapittel-1-kapittel-5" data-lovdata-URL="LTI/forskrift/2014-06-17-917/KAPITTEL_1-5"><h3>§ 1-5. Søkere som søker om opptak på grunnlag av realkompetanse</h3><article class="legalP" id="kapittel-1-kapittel-5-ledd-1">Søkere som er 25 år eller eldre og som ikke har generell studiekompetanse kan søke om opptak på grunnlag av realkompetanse.</article><article class="legalP" id="kapittel-1-kapittel-5-ledd-2">Realkompetanse er kompetanse som søkeren har fått gjennom yrkespraksis, ubetalt arbeid, organisasjonsarbeid, utdanning eller på annen måte.</article><article class="legalP" id="kapittel-1-kapittel-5-ledd-3">Søkerens kvalifikasjoner skal vurderes i forhold til det faget som søkeren ønsker å studere.</article><article class="legalP" id="kapittel-1-kapittel-5-ledd-4">Søkeren må ha nødvendige faglige forutsetninger for å gjennomføre det aktuelle studiet uten å ha generell studiekompetanse.</article><article class="legalP" id="kapittel-1-kapittel-5-ledd-5">For å kunne behandles som realkompetansesøker må følgende kriterier være oppfylt:<ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-5-ledd-5-punkt-1"><article class="legalP" id="kapittel-1-kapittel-5-ledd-5-punkt-1-ledd-1">søker har ikke generell studiekompetanse og er 25 år eller eldre i opptaksåret.</article></article></li><li data-li-identifier="-" data-name="-"><article class="listArticle" id="kapittel-1-kapittel-5-ledd-5-punkt-2"><article class="legalP" id="kapittel-1-kapittel-5-ledd-5-punkt-2-ledd-1">søkeren må ha yrkeserfaring i minimum fem (5) år innen helse og omsorg. Deltid regnes om til heltid. Inntil to (2) av disse årene kan erstattes av; <ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-5-ledd-5-punkt-2-ledd-1-punkt-1"><article class="legalP" id="kapittel-1-kapittel-5-ledd-5-punkt-2-ledd-1-punkt-1-ledd-1">militær-/siviltjeneste (førstegangstjeneste), inntil ett (1) år</article></article></li><li data-li-identifier="-" data-name="-"><article class="listArticle" id="kapittel-1-kapittel-5-ledd-5-punkt-2-ledd-1-punkt-2"><article class="legalP" id="kapittel-1-kapittel-5-ledd-5-punkt-2-ledd-1-punkt-2-ledd-1">relevant utdanning fra videregående skole, folkehøyskole eller tilsvarende</article></article></li><li data-li-identifier="-" data-name="-"><article class="listArticle" id="kapittel-1-kapittel-5-ledd-5-punkt-2-ledd-1-punkt-3"><article class="legalP" id="kapittel-1-kapittel-5-ledd-5-punkt-2-ledd-1-punkt-3-ledd-1">relevant ulønnet arbeid (tillitsverv, organisasjonsarbeid, politiker)</article></article></li><li data-li-identifier="-" data-name="-"><article class="listArticle" id="kapittel-1-kapittel-5-ledd-5-punkt-2-ledd-1-punkt-4"><article class="legalP" id="kapittel-1-kapittel-5-ledd-5-punkt-2-ledd-1-punkt-4-ledd-1">omsorgsarbeid for egne barn kan telle inntil ett (1) år.</article></article></li></ul></article></article></li><li data-li-identifier="-" data-name="-"><article class="listArticle" id="kapittel-1-kapittel-5-ledd-5-punkt-3"><article class="legalP" id="kapittel-1-kapittel-5-ledd-5-punkt-3-ledd-1">utenlandske søkere må dokumentere tilstrekkelige ferdigheter i norsk.</article></article></li></ul></article><article class="legalP" id="kapittel-1-kapittel-5-ledd-6">Dersom søknaden gjelder opptak ved Bachelorgradsstudiet i sykepleie må søker dokumentere tilstrekkelig bakgrunn i matematikk: 5 uketimer i Reform 94 eller 224 årstimer i Kunnskapsløftet.</article> <article class="defaultP" margin-top="true"><i>Regler for rangering av kvalifiserte realkompetansesøkere</i></article><article class="legalP" id="kapittel-1-kapittel-5-ledd-7">Søker skal rangeres i forhold til andre søkere på bakgrunn av en samlet vurdering av alder, praksis, og andre kvalifikasjoner, som tidligere skolegang eller utdanning samt egenerklæring og motivasjon.</article><article class="legalP" id="kapittel-1-kapittel-5-ledd-8">For å være kvalifisert kreves likeverdige ferdigheter og kunnskaper med søkere som kan poengberegnes og som tilbys studieplass.</article><article class="legalP" id="kapittel-1-kapittel-5-ledd-9">Selv om en søker er kvalifisert i henhold til forskrift om opptak til høyere utdanning § 3-1, gir ikke dette automatisk rett til studieplass.</article><article class="legalP" id="kapittel-1-kapittel-5-ledd-10">Høyskolen Diakonovas vurdering av realkompetanse for opptak gjelder kun til Høyskolen Diakonova og kan ikke benyttes ved opptak til andre høyskoler/universiteter.</article></section><section class="section" data-name="§1-6" id="kapittel-1-kapittel-6" data-lovdata-URL="LTI/forskrift/2014-06-17-917/KAPITTEL_1-6"><h3>§ 1-6. Opptak til Master og videreutdanninger – generelle bestemmelser</h3><article class="legalArticle" data-lovdata-URL="LTI/forskrift/2014-06-17-917/§1-6-1" data-name="§1-6-1" id="kapittel-1-kapittel-6-paragraf-1"><h4 class="legalArticleHeader"><span class="legalArticleValue">§ 1-6-1</span>. <span class="legalArticleTitle">Generelle bestemmelser</span></h4><article class="legalP" id="kapittel-1-kapittel-6-paragraf-1-ledd-1">Søknadsfrist angis på høyskolens nettside. Frist for innsending av dokumenter/vedlegg er angitt på SøknadsWeb. Søknader som ikke er komplette ved ettersendelsesfristens utløp konkurrerer ikke i opptaket.</article></article><article class="legalArticle" data-lovdata-URL="LTI/forskrift/2014-06-17-917/§1-6-2" data-name="§1-6-2" id="kapittel-1-kapittel-6-paragraf-2"><h4 class="legalArticleHeader"><span class="legalArticleValue">§ 1-6-2</span>. <span class="legalArticleTitle">Kvotering av søkere</span></h4><article class="legalP" id="kapittel-1-kapittel-6-paragraf-2-ledd-1">Når særlige forhold gjør det ønskelig, kan styret i forkant av opptak gi fortrinnsrett i form av kvoter for et bestemt antall studieplasser for kvalifiserte søkere.</article></article><article class="legalArticle" data-lovdata-URL="LTI/forskrift/2014-06-17-917/§1-6-3" data-name="§1-6-3" id="kapittel-1-kapittel-6-paragraf-3"><h4 class="legalArticleHeader"><span class="legalArticleValue">§ 1-6-3</span>. <span class="legalArticleTitle">Rangering av søkere</span></h4><article class="legalP" id="kapittel-1-kapittel-6-paragraf-3-ledd-1">Dersom det er flere kvalifiserte søkere enn det er studieplasser på studiet, konkurrerer søkerne om studieplasser på grunnlag av samlet poengsum.</article><article class="legalP" id="kapittel-1-kapittel-6-paragraf-3-ledd-2">Ved lik poengsum prioriteres:<ul class="defaultList"><li data-li-identifier="a)" data-name="a)"><article class="listArticle" id="kapittel-1-kapittel-6-paragraf-3-ledd-2-punkt-1"><article class="legalP" id="kapittel-1-kapittel-6-paragraf-3-ledd-2-punkt-1-ledd-1">søker med høyest prioritet på søknaden</article></article></li><li data-li-identifier="b)" data-name="b)"><article class="listArticle" id="kapittel-1-kapittel-6-paragraf-3-ledd-2-punkt-2"><article class="legalP" id="kapittel-1-kapittel-6-paragraf-3-ledd-2-punkt-2-ledd-1">eldste søker.</article></article></li></ul></article></article><article class="legalArticle" data-lovdata-URL="LTI/forskrift/2014-06-17-917/§1-6-4" data-name="§1-6-4" id="kapittel-1-kapittel-6-paragraf-4"><h4 class="legalArticleHeader"><span class="legalArticleValue">§ 1-6-4</span>. <span class="legalArticleTitle">Poengberegning</span></h4><article class="legalP" id="kapittel-1-kapittel-6-paragraf-4-ledd-1">Karakterpoengene beregnes ut fra karakterene på vitnemålet etter avsluttet grunnutdanning i sykepleie.</article><article class="legalP" id="kapittel-1-kapittel-6-paragraf-4-ledd-2">Følgende skalaer benyttes:</article> <article class="defaultP" margin-top="true"><i>Bokstavkarakterer (gammel ordning);</i><p class="leddfortsettelse">S. tf. – 4 poeng</p><p class="leddfortsettelse">M. tf. – 3 poeng</p><p class="leddfortsettelse">T. f. – 2 poeng</p><p class="leddfortsettelse">Ng. tf. – 1 poeng.</p></article> <article class="defaultP" margin-top="true"><i>Tallkarakterer;</i><p class="leddfortsettelse">1,0 til 1,4 – 4 poeng</p><p class="leddfortsettelse">1,5 til 2,4 – 3 poeng</p><p class="leddfortsettelse">2,5 til 3,4 – 2 poeng</p><p class="leddfortsettelse">3,5 til 4,0 – 1 poeng.</p></article> <article class="defaultP" margin-top="true"><i>Bokstavkarakterer (fra 2003);</i><p class="leddfortsettelse">A – 4 poeng</p><p class="leddfortsettelse">B – 3 poeng</p><p class="leddfortsettelse">C – 2 poeng</p><p class="leddfortsettelse">D – 1 poeng</p><p class="leddfortsettelse">E – 0,5 poeng.</p></article></article><article class="legalArticle" data-lovdata-URL="LTI/forskrift/2014-06-17-917/§1-6-5" data-name="§1-6-5" id="kapittel-1-kapittel-6-paragraf-5"><h4 class="legalArticleHeader"><span class="legalArticleValue">§ 1-6-5</span>. <span class="legalArticleTitle">Ekstrapoeng</span></h4><article class="legalP" id="kapittel-1-kapittel-6-paragraf-5-ledd-1">Poengberegning av utdanning fra høyskole, universitet og annet:<ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-6-paragraf-5-ledd-1-punkt-1"><article class="legalP" id="kapittel-1-kapittel-6-paragraf-5-ledd-1-punkt-1-ledd-1">det gis 1 poeng pr. 60 studiepoeng (20 vekttall) utover minstekravet</article></article></li><li data-li-identifier="-" data-name="-"><article class="listArticle" id="kapittel-1-kapittel-6-paragraf-5-ledd-1-punkt-2"><article class="legalP" id="kapittel-1-kapittel-6-paragraf-5-ledd-1-punkt-2-ledd-1">det gis 0,5 poeng for studier av ½ års varighet – 30 studiepoeng (10 vekttall)</article></article></li><li data-li-identifier="-" data-name="-"><article class="listArticle" id="kapittel-1-kapittel-6-paragraf-5-ledd-1-punkt-3"><article class="legalP" id="kapittel-1-kapittel-6-paragraf-5-ledd-1-punkt-3-ledd-1">beståtte kurs som gir studiepoeng vil gi uttelling når de samlet utgjør minimum 30 studiepoeng (10 vekttall).</article><article class="legalP" id="kapittel-1-kapittel-6-paragraf-5-ledd-1-punkt-3-ledd-2">Det gis maksimum 2 ekstrapoeng for høyere utdanning til videreutdanningene.</article><article class="legalP" id="kapittel-1-kapittel-6-paragraf-5-ledd-1-punkt-3-ledd-3">Det gis maksimum 3 ekstrapoeng for høyere utdanning til master i sykepleie.</article><article class="legalP" id="kapittel-1-kapittel-6-paragraf-5-ledd-1-punkt-3-ledd-4">Det gis 1 tilleggspoeng til søkere med fullført militær-/siviltjeneste, eller som har hatt omsorg for egne barn. Dokumentasjon må følge søknaden.</article></article></li></ul></article></article></section><section class="section" data-name="§1-7" id="kapittel-1-kapittel-7" data-lovdata-URL="LTI/forskrift/2014-06-17-917/KAPITTEL_1-7"><h3>§ 1-7. Opptak til videreutdanninger i sykepleie</h3><article class="legalArticle" data-lovdata-URL="LTI/forskrift/2014-06-17-917/§1-7-1" data-name="§1-7-1" id="kapittel-1-kapittel-7-paragraf-1"><h4 class="legalArticleHeader"><span class="legalArticleValue">§ 1-7-1</span>. <span class="legalArticleTitle">Formelle krav</span></h4><article class="legalP" id="kapittel-1-kapittel-7-paragraf-1-ledd-1">Søker må ha norsk autorisasjon som sykepleier, og i tillegg ha praksis som tilsvarer fulltidsarbeid med direkte utøvelse av klinisk sykepleie som autorisert sykepleier.</article><article class="legalP" id="kapittel-1-kapittel-7-paragraf-1-ledd-2">For søkere med utenlandsk sykepleierutdanning som ikke kan poengberegnes, legges følgende utregning til grunn:<ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-7-paragraf-1-ledd-2-punkt-1"><article class="legalP" id="kapittel-1-kapittel-7-paragraf-1-ledd-2-punkt-1-ledd-1">gjennomsnittskarakterpoeng av alle kvalifiserte søkere til aktuelt studium, gis til søkerne som ikke kan poengberegnes. I tillegg gis poeng for praksis og annen utdanning, jf. § 1-7-2 og § 1-6-4.</article></article></li></ul></article><article class="legalP" id="kapittel-1-kapittel-7-paragraf-1-ledd-3">Søkere med utenlandsk utdanning som har annet morsmål enn norsk, må dokumentere at de behersker norsk – skriftlig og muntlig. Se § 1-4-1.</article></article><article class="legalArticle" data-lovdata-URL="LTI/forskrift/2014-06-17-917/§1-7-2" data-name="§1-7-2" id="kapittel-1-kapittel-7-paragraf-2"><h4 class="legalArticleHeader"><span class="legalArticleValue">§ 1-7-2</span>. <span class="legalArticleTitle">Krav om praksis som autorisert sykepleier</span></h4><article class="legalP" id="kapittel-1-kapittel-7-paragraf-2-ledd-1">Praksiskravet for de ulike videreutdanningene er som følger:<ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-7-paragraf-2-ledd-1-punkt-1"><article class="legalP" id="kapittel-1-kapittel-7-paragraf-2-ledd-1-punkt-1-ledd-1">Helsesøsterutdanningen – minimum ett (1) år.</article></article></li><li data-li-identifier="-" data-name="-"><article class="listArticle" id="kapittel-1-kapittel-7-paragraf-2-ledd-1-punkt-2"><article class="legalP" id="kapittel-1-kapittel-7-paragraf-2-ledd-1-punkt-2-ledd-1">Videreutdanning i sykepleie til pasienter med kreftsykdom – minimum to (2) år.</article></article></li><li data-li-identifier="-" data-name="-"><article class="listArticle" id="kapittel-1-kapittel-7-paragraf-2-ledd-1-punkt-3"><article class="legalP" id="kapittel-1-kapittel-7-paragraf-2-ledd-1-punkt-3-ledd-1">Videreutdanning i sykepleie til pasienter med nyresykdom – minimum to (2) år.</article></article></li><li data-li-identifier="-" data-name="-"><article class="listArticle" id="kapittel-1-kapittel-7-paragraf-2-ledd-1-punkt-4"><article class="legalP" id="kapittel-1-kapittel-7-paragraf-2-ledd-1-punkt-4-ledd-1">Master i sykepleie – minimum ett (1) år.</article></article></li></ul></article><article class="legalP" id="kapittel-1-kapittel-7-paragraf-2-ledd-2">Praksiskravet må være oppfylt før søknadsfristen.</article><article class="legalP" id="kapittel-1-kapittel-7-paragraf-2-ledd-3">Poenguttelling for yrkeserfaring: <table><thead><tr><th data-text-align="left" data-vertical-align="top"><i>Poengberegning av yrkeserfaring</i></th><th data-text-align="left" data-vertical-align="top"><i>Yrkeserfaring som autorisert sykepleier utover minstekravet</i></th><th data-text-align="left" data-vertical-align="top"><i>Poeng</i></th></tr></thead><tbody><tr><td data-text-align="left" data-vertical-align="top">100&#xa0;% stilling = 1650 timer = 1 år = 1 poeng<br />(50&#xa0;% stilling = 825 timer = ½ år = 0,5 poeng)<br /><i>Eksempel på utregning:</i><br />a) <span class="underline">% stilling X mnd</span><br />100 X 12<br />b) <span class="underline">Timer X mnd</span><br />1650 X 12<br />Det gis ikke uttelling for yrkeserfaring hvor ansettelsesforholdet har vært under 50&#xa0;% stilling og &lt; 6 måneder sammenhengende.</td><td data-text-align="left" data-vertical-align="top">1 år<br />2 år<br />3 år<br />4 år<br />5 år</td><td data-text-align="left" data-vertical-align="top">1<br />2<br />3<br />4<br />5</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Flere arbeidsforhold innenfor samme tidsrom gir ikke uttelling ut over 100&#xa0;% stilling.</td><td data-text-align="left" data-vertical-align="top" /></tr></tbody></table></article><article class="legalP" id="kapittel-1-kapittel-7-paragraf-2-ledd-4">Annen lønnet arbeidserfaring utført etter at søker har fullført sin bachelorgradssutdanning, godskrives med 0,5 poeng pr. år.</article><article class="legalP" id="kapittel-1-kapittel-7-paragraf-2-ledd-5">Det gis maksimum 5 ekstrapoeng for praksis til videreutdanningene.</article><article class="legalP" id="kapittel-1-kapittel-7-paragraf-2-ledd-6">Det gis maksimum 3 ekstrapoeng for praksis til master i sykepleie.</article></article></section><section class="section" data-name="§1-8" id="kapittel-1-kapittel-8" data-lovdata-URL="LTI/forskrift/2014-06-17-917/KAPITTEL_1-8"><h3>§ 1-8. Opptakskrav til Studium i kristen sjelesorg</h3><article class="legalP" id="kapittel-1-kapittel-8-ledd-1">Opptakskravet til Studium i kristen sjelesorg er generell studiekompetanse. Poengberegning og opptak skjer i henhold til forskrift 31. januar 2007 nr. 173 om opptak til høyere utdanning.</article><article class="legalP" id="kapittel-1-kapittel-8-ledd-2">Søkere med generell studiekompetanse som ikke kan poengberegnes skal rangeres i forhold til poengberegnede søkere, jf. § 1-4-2.</article><article class="legalP" id="kapittel-1-kapittel-8-ledd-3">Søkere med generell studiekompetanse kan søke om opptak på grunnlag av særskilt vurdering, jf. § 1-4-3.</article><article class="legalP" id="kapittel-1-kapittel-8-ledd-4">Søkere som er 25 år eller eldre og som ikke har generell studiekompetanse kan søke om opptak på grunnlag av realkompetanse, jf. § 1-5.</article></section><section class="section" data-name="§1-9" id="kapittel-1-kapittel-9" data-lovdata-URL="LTI/forskrift/2014-06-17-917/KAPITTEL_1-9"><h3>§ 1-9. Klage på vedtak om opptak</h3><article class="legalP" id="kapittel-1-kapittel-9-ledd-1">Vedtak om tilbud eller avslag på søknad om opptak er å regne som enkeltvedtak.</article><article class="legalP" id="kapittel-1-kapittel-9-ledd-2">Klager på vedtak om opptak gjennom Samordna opptak skal behandles i henhold til forskrift om opptak til høyere utdanning § 8-1 til § 8-3 i Nasjonal klagenemnd.</article><article class="legalP" id="kapittel-1-kapittel-9-ledd-3">Klager på vedtak om opptak ved lokal saksbehandling skal sendes studieadministrasjonen (opptakskontoret) som saksbehandler klagen. Klageinstans er Klagenemnda ved Høyskolen Diakonova i henhold til universitets- og høyskoleloven § 5-1.</article><article class="legalP" id="kapittel-1-kapittel-9-ledd-4">Se også forskrift studier ved Høyskolen Diakonova § 16 Klagebehandling.</article></section><section class="section" data-name="§1-10" id="kapittel-1-kapittel-10" data-lovdata-URL="LTI/forskrift/2014-06-17-917/KAPITTEL_1-10"><h3>§ 1-10. Politiattest</h3><article class="legalP" id="kapittel-1-kapittel-10-ledd-1">Viser til lov om helsepersonell § 20 a.</article> <article class="defaultP" margin-top="true"><i>Krav om politiattest for helsepersonell</i></article><article class="legalP" id="kapittel-1-kapittel-10-ledd-2">Bachelor i sykepleie er en utdanning der det kreves politiattest for å delta i praksisopplæring og klinisk undervisning.</article><article class="legalP" id="kapittel-1-kapittel-10-ledd-3">Krav til politiattest gjelder også alle videreutdanninger og masterutdanninger som inkluderer klinisk undervisning.</article><article class="legalP" id="kapittel-1-kapittel-10-ledd-4">Studenten må levere inn politiattest ved studiestart.</article><article class="legalP" id="kapittel-1-kapittel-10-ledd-5">Politiattesten må ikke være eldre enn tre (3) måneder. Politiattesten varer i tre (3) år.</article><article class="legalP" id="kapittel-1-kapittel-10-ledd-6">Det framgår av StudentWeb om studenten har gyldig politiattest.</article><article class="legalP" id="kapittel-1-kapittel-10-ledd-7">Søkere eller studenter som ikke fremlegger politiattest i henhold til reglene i denne forskrift, har ikke rett til å gå opp til praktisk prøve i kliniske ferdigheter eller delta i praksisstudier, og får utsatt studieprogresjon.</article><article class="legalP" id="kapittel-1-kapittel-10-ledd-8">Eventuelle merknader som skal fremgå av politiattesten:<ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-10-ledd-8-punkt-1"><article class="legalP" id="kapittel-1-kapittel-10-ledd-8-punkt-1-ledd-1">siktelse, tiltale eller dom for overtredelse av straffeloven § 192 til § 197, § 199 til § 200 andre ledd, og § 201 første ledd bokstav c, § 203 eller § 204a.</article></article></li></ul></article><article class="legalP" id="kapittel-1-kapittel-10-ledd-9">Politiattest utstedes i det politidistrikt der studenten er folkeregistrert.</article></section></section><section class="section" data-name="kap2" id="kapittel-2" data-lovdata-URL="LTI/forskrift/2014-06-17-917/KAPITTEL_2"><h2>Kap. 2. Ikrafttredelse</h2><section class="section" data-name="§2-1" id="kapittel-2-kapittel-1" data-lovdata-URL="LTI/forskrift/2014-06-17-917/KAPITTEL_2-1"><h3>§ 2-1. Ikrafttredelse</h3><article class="legalP" id="kapittel-2-kapittel-1-ledd-1">Forskriften trer i kraft 1. august 2014. Samtidig oppheves forskrift 18. juni 2013 nr. 1155 for opptak ved Høyskolen Diakonova.</article></section></section></main></body></html>