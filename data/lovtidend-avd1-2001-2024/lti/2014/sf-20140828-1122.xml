<?xml version="1.0"?>
<!DOCTYPE html>
<html lang="no">
  <head>
    <title>Forskrift om endring i forskrift til lov om toll og varef&#xF8;rsel (tollforskriften)</title>
    <base href="https://lovdata.no/"/>
  </head>
  <body>
    <header class="documentHeader" id="hode">
      <dl class="data-document-key-info">
        <dt class="legacyID">Datokode</dt>
        <dd class="legacyID">FOR-2014-08-28-1122</dd>
        <dt class="dokid">DokumentID</dt>
        <dd class="dokid">LTI/forskrift/2014-08-28-1122</dd>
        <dt class="ministry">Departement</dt>
        <dd class="ministry">
          <ul>
            <li>Finansdepartementet</li>
          </ul>
        </dd>
        <dt class="publishedIn">Publisert i</dt>
        <dd class="publishedIn">I 2014 hefte 12 s 1935</dd>
        <dt class="dateInForce">I kraft fra</dt>
        <dd class="dateInForce">2014-09-01</dd>
        <dt class="changesToDocuments">Endrer</dt>
        <dd class="changesToDocuments">
          <ul>
            <li>forskrift/2008-12-17-1502</li>
          </ul>
        </dd>
        <dt class="appliesTo">Gjelder for</dt>
        <dd class="appliesTo">Norge</dd>
        <dt class="basedOn">Hjemmel</dt>
        <dd class="basedOn">
          <ul>
            <li>lov/2007-12-21-119/&#xA7;3-3</li>
            <li>lov/2007-12-21-119/&#xA7;3-7</li>
          </ul>
        </dd>
        <dt class="dateOfPublication">Kunngjort</dt>
        <dd class="dateOfPublication">2014-09-02 15:10</dd>
        <dt class="journalNumber">Journalnummer</dt>
        <dd class="journalNumber">2014-0800</dd>
        <dt class="titleShort">Korttittel</dt>
        <dd class="titleShort">Endr. i tollforskriften</dd>
        <dt class="title">Tittel</dt>
        <dd class="title">Forskrift om endring i forskrift til lov om toll og varef&#xF8;rsel (tollforskriften)</dd>
        <dt class="miscInformation">Annet om dokumentet</dt>
        <dd class="miscInformation"><strong>Hjemmel:</strong> Fastsatt av Toll- og avgiftsdirektoratet 28. august 2014 med hjemmel i lov 21. desember 2007 nr. 119 om toll og varef&#xF8;rsel (tolloven) &#xA7; 3-3 og &#xA7; 3-7.</dd>
        <dt class="refid">RefID</dt>
        <dd class="refid">forskrift/2014-08-28-1122</dd>
        <dt class="table-of-contents">Innhold</dt>
        <dd class="table-of-contents">
          <ul class="tocTopUl">
            <li>Forskrift om endring i forskrift til lov om toll og varef&#xF8;rsel (tollforskriften)<ul class="tocSubUl"><li>I<ul class="tocSubUl"><li>&#xA7; 3-3-1. Meldeplikt om ankomst til bestemmelsessted</li><li>&#xA7; 3-3-2. Dokumenter ved melding om ankomst med fart&#xF8;y</li><li>&#xA7; 3-7-1. Meldeplikt ved avreise fra tollomr&#xE5;det</li></ul></li><li>II</li></ul></li>
          </ul>
        </dd>
      </dl>
    </header>
    <main class="documentBody" data-lovdata-URL="LTI/forskrift/2014-08-28-1122" id="dokument">
      <h1>Forskrift om endring i forskrift til lov om toll og varef&#xF8;rsel (tollforskriften)</h1>
      <section class="section" data-name="kapI" id="kapittel-1" data-lovdata-URL="LTI/forskrift/2014-08-28-1122/KAPITTEL_1">
        <h2 data-text-align="center">I</h2>
        <article class="legalP" id="kapittel-1-ledd-1">I forskrift 17. desember 2008 nr. 1502 til lov om toll og varef&#xF8;rsel (tollforskriften) gj&#xF8;res f&#xF8;lgende endringer:</article>
        <article class="futureLegalArticle" data-name="&#xA7;3-3-1" id="kapittel-1-foresl&#xE5;ttparagraf-1">
          <span class="futureLegalArticleHeader"><span class="legalArticleValue">&#xA7; 3-3-1</span>. <span class="legalArticleTitle">Meldeplikt om ankomst til bestemmelsessted</span></span>
          <article class="numberedLegalP" data-numerator="1" id="kapittel-1-foresl&#xE5;ttparagraf-1-nummer-1">(1) F&#xF8;reren av et fart&#xF8;y som skal ankomme sted i tollomr&#xE5;det, plikter &#xE5; melde fra til tollmyndighetene om ankomsten minst 24 timer p&#xE5; forh&#xE5;nd, eller<ul class="defaultList"><li data-li-identifier="a)" data-name="a)"><article class="listArticle" id="kapittel-1-foresl&#xE5;ttparagraf-1-nummer-1-punkt-1"><article class="legalP" id="kapittel-1-foresl&#xE5;ttparagraf-1-nummer-1-punkt-1-ledd-1">senest n&#xE5;r fart&#xF8;yet forlater forrige havn der reisen varer mindre enn 24 timer, eller</article></article></li><li data-li-identifier="b)" data-name="b)"><article class="listArticle" id="kapittel-1-foresl&#xE5;ttparagraf-1-nummer-1-punkt-2"><article class="legalP" id="kapittel-1-foresl&#xE5;ttparagraf-1-nummer-1-punkt-2-ledd-1">hvis ankomsthavnen eller ankomsttidspunktet er ukjent eller endres under reisen, s&#xE5; snart opplysningene er kjent.</article></article></li></ul></article>
          <article class="numberedLegalP" data-numerator="2" id="kapittel-1-foresl&#xE5;ttparagraf-1-nummer-2">(2) F&#xF8;reren av tog og motorvogn som ankommer sted i tollomr&#xE5;det, plikter &#xE5; melde fra til tollmyndighetene om ankomsten snarest mulig, dersom transportmiddelet bringer varer som er omfattet av melde- og fremleggelsesplikt etter tolloven &#xA7; 3-1. Ved ankomst utenom &#xE5;pningstiden, skal f&#xF8;reren gi melding senest ved &#xE5;pningstidens begynnelse.</article>
          <article class="numberedLegalP" data-numerator="3" id="kapittel-1-foresl&#xE5;ttparagraf-1-nummer-3">(3) F&#xF8;rer av luftfart&#xF8;y som er gitt tillatelse til &#xE5; g&#xE5; til lufthavn uten internasjonal status skal melde fra til tollmyndighetene om ankomst p&#xE5; forh&#xE5;nd.</article>
          <article class="numberedLegalP" data-numerator="4" id="kapittel-1-foresl&#xE5;ttparagraf-1-nummer-4">(4) F&#xF8;rer av luftfart&#xF8;y som ankommer lufthavn med internasjonal status, plikter &#xE5; melde fra til tollmyndighetene om ankomsten snarest mulig. Ved ankomst utenom &#xE5;pningstiden, skal f&#xF8;reren gi melding senest ved &#xE5;pningstidens begynnelse.</article>
          <article class="numberedLegalP" data-numerator="5" id="kapittel-1-foresl&#xE5;ttparagraf-1-nummer-5">(5) Melding om ankomst kan skje ved en fast ruteplan eller ved melding om den enkelte ankomst p&#xE5; forh&#xE5;nd. Dersom et transportmiddel som har gitt melding p&#xE5; forh&#xE5;nd ankommer til annet tidspunkt eller til annet sted enn oppgitt i meldingen, skal f&#xF8;reren melde fra til tollmyndighetene om dette s&#xE5; snart opplysningene er kjent.</article>
          <article class="numberedLegalP" data-numerator="6" id="kapittel-1-foresl&#xE5;ttparagraf-1-nummer-6">(6) F&#xF8;rer av motorvogn eller fritidsfart&#xF8;y som er unntatt for melde- og fremleggelsesplikt etter &#xA7; 3-1-13 og &#xA7; 3-1-14 er unntatt fra meldeplikt etter tolloven &#xA7; 3-3. Det er et vilk&#xE5;r for unntaket at det i motorvognen eller av medf&#xF8;lgende passasjerer bare medbringes reisegods som er tollfritt etter &#xA7; 5-1-1 til &#xA7; 5-1-3 og &#xA7; 6-1-1 og kan innf&#xF8;res uten tillatelser fra andre myndigheter.</article>
          <article class="numberedLegalP" data-numerator="7" id="kapittel-1-foresl&#xE5;ttparagraf-1-nummer-7">(7) F&#xF8;rer av norsk fart&#xF8;y som har vare fra fiske og fangst om bord og f&#xF8;rer av fart&#xF8;y som har petroleumsprodukter og mineraler fra norsk del av kontinentalsokkelen om bord, er unntatt fra meldeplikt etter tolloven &#xA7; 3-3 dersom<ul class="defaultList"><li data-li-identifier="a)" data-name="a)"><article class="listArticle" id="kapittel-1-foresl&#xE5;ttparagraf-1-nummer-7-punkt-1"><article class="legalP" id="kapittel-1-foresl&#xE5;ttparagraf-1-nummer-7-punkt-1-ledd-1">fart&#xF8;yet ikke har andre ufortollede varer om bord, og</article></article></li><li data-li-identifier="b)" data-name="b)"><article class="listArticle" id="kapittel-1-foresl&#xE5;ttparagraf-1-nummer-7-punkt-2"><article class="legalP" id="kapittel-1-foresl&#xE5;ttparagraf-1-nummer-7-punkt-2-ledd-1">fart&#xF8;yet ikke har anl&#xF8;pt havn utenfor tollomr&#xE5;det.</article></article></li></ul></article>
          <article class="numberedLegalP" data-numerator="8" id="kapittel-1-foresl&#xE5;ttparagraf-1-nummer-8">(8) F&#xF8;rer av luftfart&#xF8;y som vil bruke en landingsplass for sm&#xE5;fly etter &#xA7; 3-2-2 skal legge frem kopi av fullstendig utfylt reiseplan til Toll- og avgiftsdirektoratet senest fire timer f&#xF8;r ankomst. Dersom ankomsttidene som er oppgitt i reiseplanen senere &#xF8;nskes endret, skal direktoratet snarest underrettes om endringen. Det samme gjelder kanselleringer.</article>
        </article>
        <article class="futureLegalArticle" data-name="&#xA7;3-3-2" id="kapittel-1-foresl&#xE5;ttparagraf-2">
          <span class="futureLegalArticleHeader"><span class="legalArticleValue">&#xA7; 3-3-2</span>. <span class="legalArticleTitle">Dokumenter ved melding om ankomst med fart&#xF8;y</span></span>
          <article class="numberedLegalP" data-numerator="1" id="kapittel-1-foresl&#xE5;ttparagraf-2-nummer-1">(1) F&#xF8;rer av fart&#xF8;y med meldeplikt etter tolloven &#xA7; 3-3 skal legge frem f&#xF8;lgende dokumenter til tollmyndighetene:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foresl&#xE5;ttparagraf-2-nummer-1-punkt-1"><article class="legalP" id="kapittel-1-foresl&#xE5;ttparagraf-2-nummer-1-punkt-1-ledd-1">fart&#xF8;ysdeklarasjon</article></article></li><li data-li-identifier="b)" data-name="b)"><article class="listArticle" id="kapittel-1-foresl&#xE5;ttparagraf-2-nummer-1-punkt-2"><article class="legalP" id="kapittel-1-foresl&#xE5;ttparagraf-2-nummer-1-punkt-2-ledd-1">lastedeklarasjon</article></article></li><li data-li-identifier="c)" data-name="c)"><article class="listArticle" id="kapittel-1-foresl&#xE5;ttparagraf-2-nummer-1-punkt-3"><article class="legalP" id="kapittel-1-foresl&#xE5;ttparagraf-2-nummer-1-punkt-3-ledd-1">besetningsdeklarasjon</article></article></li><li data-li-identifier="d)" data-name="d)"><article class="listArticle" id="kapittel-1-foresl&#xE5;ttparagraf-2-nummer-1-punkt-4"><article class="legalP" id="kapittel-1-foresl&#xE5;ttparagraf-2-nummer-1-punkt-4-ledd-1">proviantdeklarasjon.</article></article></li></ul></article>
          <article class="numberedLegalP" data-numerator="2" id="kapittel-1-foresl&#xE5;ttparagraf-2-nummer-2">(2) F&#xF8;rerens opplysningsplikt etter f&#xF8;rste ledd bokstav b omfatter ikke varer som fart&#xF8;yets passasjerer har med og som det ikke betales s&#xE6;rskilt frakt for.</article>
          <article class="numberedLegalP" data-numerator="3" id="kapittel-1-foresl&#xE5;ttparagraf-2-nummer-3">(3) F&#xF8;reren skal legge frem dokumentene samtidig med at melding gis etter &#xA7; 3-3-1 (1). Dersom endringer oppst&#xE5;r i dokumenter nevnt i f&#xF8;rste ledd bokstav a) til c) etter opprinnelig melding, plikter f&#xF8;reren &#xE5; oppdatere dokumentene snarest mulig, og senest ved passering inn i norsk tollomr&#xE5;de. Dersom vesentlige endringer oppst&#xE5;r i dokumenter nevnt i f&#xF8;rste ledd bokstav d) etter opprinnelig melding, plikter f&#xF8;reren &#xE5; oppdatere dokumentene snarest mulig, og senest ved passering inn i norsk tollomr&#xE5;de.</article>
          <article class="numberedLegalP" data-numerator="4" id="kapittel-1-foresl&#xE5;ttparagraf-2-nummer-4">(4) Dersom lasten skal losses ved flere steder i tollomr&#xE5;det, skal lastedeklarasjonen v&#xE6;re spesifisert for hvert lossested.</article>
          <article class="numberedLegalP" data-numerator="5" id="kapittel-1-foresl&#xE5;ttparagraf-2-nummer-5">(5) Dokumentene som nevnt i f&#xF8;rste ledd skal v&#xE6;re underskrevet av fart&#xF8;yets f&#xF8;rer eller av en som har fullmakt til &#xE5; opptre p&#xE5; f&#xF8;rerens vegne og v&#xE6;re p&#xE5;f&#xF8;rt registreringsnummer som tollmyndighetene har gitt. F&#xF8;reren skal p&#xE5; foresp&#xF8;rsel legge frem all tilgjengelig dokumentasjon som kan bekrefte at opplysningene i dokumentene nevnt i f&#xF8;rste ledd er riktige. F&#xF8;reren skal ogs&#xE5; legge frem dokumenter som er utstedt eller brukt av avgangslandets tollmyndigheter og som inneholder opplysninger om lasten, beholdninger av proviant og lignende. Tollmyndighetene kan kreve en bekreftet oversettelse av dokumentene.</article>
          <article class="numberedLegalP" data-numerator="6" id="kapittel-1-foresl&#xE5;ttparagraf-2-nummer-6">(6) I tillegg til dokumentene som nevnt i f&#xF8;rste ledd, skal f&#xF8;reren legge frem f&#xF8;lgende dokumenter dersom tollmyndighetene krever det:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foresl&#xE5;ttparagraf-2-nummer-6-punkt-1"><article class="legalP" id="kapittel-1-foresl&#xE5;ttparagraf-2-nummer-6-punkt-1-ledd-1">passasjerliste</article></article></li><li data-li-identifier="b)" data-name="b)"><article class="listArticle" id="kapittel-1-foresl&#xE5;ttparagraf-2-nummer-6-punkt-2"><article class="legalP" id="kapittel-1-foresl&#xE5;ttparagraf-2-nummer-6-punkt-2-ledd-1">besetningsliste</article></article></li><li data-li-identifier="c)" data-name="c)"><article class="listArticle" id="kapittel-1-foresl&#xE5;ttparagraf-2-nummer-6-punkt-3"><article class="legalP" id="kapittel-1-foresl&#xE5;ttparagraf-2-nummer-6-punkt-3-ledd-1">opplysninger om vare i fart&#xF8;yet som uten lossing skal f&#xF8;lge transportmiddelet ut igjen av tollomr&#xE5;det.</article></article></li></ul></article>
          <article class="numberedLegalP" data-numerator="7" id="kapittel-1-foresl&#xE5;ttparagraf-2-nummer-7">(7) F&#xF8;rer av fart&#xF8;y som har petroleumsprodukter og mineraler fra norsk del av kontinentalsokkelen om bord, er unntatt fra plikten til &#xE5; legge frem dokumenter etter f&#xF8;rste ledd dersom<ul class="defaultList"><li data-li-identifier="a)" data-name="a)"><article class="listArticle" id="kapittel-1-foresl&#xE5;ttparagraf-2-nummer-7-punkt-1"><article class="legalP" id="kapittel-1-foresl&#xE5;ttparagraf-2-nummer-7-punkt-1-ledd-1">fart&#xF8;yet ikke har ufortollet proviant om bord, og</article></article></li><li data-li-identifier="b)" data-name="b)"><article class="listArticle" id="kapittel-1-foresl&#xE5;ttparagraf-2-nummer-7-punkt-2"><article class="legalP" id="kapittel-1-foresl&#xE5;ttparagraf-2-nummer-7-punkt-2-ledd-1">fart&#xF8;yet ikke har anl&#xF8;pt havn utenfor tollomr&#xE5;det.</article></article></li></ul></article>
          <article class="numberedLegalP" data-numerator="8" id="kapittel-1-foresl&#xE5;ttparagraf-2-nummer-8">(8) F&#xF8;rer av turistfart&#xF8;y (flytende hoteller og lignende) i cruisefart er unntatt fra plikten til &#xE5; legge frem besetnings- og proviantdeklarasjon etter f&#xF8;rste ledd, dersom fart&#xF8;yet ikke bringer med vare som skal losses her i landet. Tollmyndighetene kan kreve &#xE5; f&#xF8;lge fart&#xF8;yet p&#xE5; rederiets bekostning mens det er i tollomr&#xE5;det.</article>
          <article class="numberedLegalP" data-numerator="9" id="kapittel-1-foresl&#xE5;ttparagraf-2-nummer-9">(9) F&#xF8;rer av passasjerfart&#xF8;y i fast rutetrafikk er unntatt fra plikten til &#xE5; legge frem proviant- og besetningsdeklarasjon etter f&#xF8;rste ledd, og kan legge frem fart&#xF8;ysdeklarasjon etterskuddsvis en gang i m&#xE5;neden.</article>
          <article class="numberedLegalP" data-numerator="10" id="kapittel-1-foresl&#xE5;ttparagraf-2-nummer-10">(10) F&#xF8;rer av forsyningsfart&#xF8;y fra norsk del av kontinentalsokkelen er unntatt fra kravet til &#xE5; legge frem<ul class="defaultList"><li data-li-identifier="a)" data-name="a)"><article class="listArticle" id="kapittel-1-foresl&#xE5;ttparagraf-2-nummer-10-punkt-1"><article class="legalP" id="kapittel-1-foresl&#xE5;ttparagraf-2-nummer-10-punkt-1-ledd-1">fart&#xF8;ysdeklarasjon</article></article></li><li data-li-identifier="b)" data-name="b)"><article class="listArticle" id="kapittel-1-foresl&#xE5;ttparagraf-2-nummer-10-punkt-2"><article class="legalP" id="kapittel-1-foresl&#xE5;ttparagraf-2-nummer-10-punkt-2-ledd-1">besetnings- og proviantdeklarasjon dersom fart&#xF8;yet ikke bringer med ufortollet proviant.</article></article></li></ul></article>
        </article>
        <article class="futureLegalArticle" data-name="&#xA7;3-7-1" id="kapittel-1-foresl&#xE5;ttparagraf-3">
          <span class="futureLegalArticleHeader"><span class="legalArticleValue">&#xA7; 3-7-1</span>. <span class="legalArticleTitle">Meldeplikt ved avreise fra tollomr&#xE5;det</span></span>
          <article class="numberedLegalP" data-numerator="6" id="kapittel-1-foresl&#xE5;ttparagraf-3-nummer-1">(6) F&#xF8;rer av sm&#xE5;fly (luftfart&#xF8;y med h&#xF8;yeste tillatte startvekt til og med 5700 kg og som er godkjent for maksimalt ti passasjerer), skal gi melding til Toll- og avgiftsdirektoratet om avreise senest fire timer f&#xF8;r avgang. &#xA7; 3-3-1 femte ledd om levering og endring av reiseplan gjelder tilsvarende.</article>
        </article>
      </section>
      <section class="section" data-name="kapII" id="kapittel-2" data-lovdata-URL="LTI/forskrift/2014-08-28-1122/KAPITTEL_2">
        <h2 data-text-align="center">II</h2>
        <article class="legalP" id="kapittel-2-ledd-1">Endringene trer i kraft 1. september 2014.</article>
      </section>
    </main>
  </body>
</html>
