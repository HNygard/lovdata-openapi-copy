<!DOCTYPE html><html lang="no"><head><title>Forskrift om endring i forskrift om førerkort m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-08-26-1116</dd><dt class="dokid">DokumentID</dt><dd class="dokid">LTI/forskrift/2014-08-26-1116</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 12 s 1922</dd><dt class="dateInForce">I kraft fra</dt><dd class="dateInForce">2014-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-01-19-298</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§24</li><li>forskrift/2003-09-29-1196</li></ul></dd><dt class="dateOfPublication">Kunngjort</dt><dd class="dateOfPublication">2014-08-29 15:00</dd><dt class="journalNumber">Journalnummer</dt><dd class="journalNumber">2014-0793</dd><dt class="titleShort">Korttittel</dt><dd class="titleShort">Endr. i førerkortforskriften</dd><dt class="title">Tittel</dt><dd class="title">Forskrift om endring i forskrift om førerkort m.m.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 26. august 2014 med hjemmel i lov 18. juni 1965 nr. 4 om vegtrafikk (vegtrafikkloven) § 24, jf. delegeringsvedtak 29. september 2003 nr. 1196.</dd><dt class="refid">RefID</dt><dd class="refid">forskrift/2014-08-26-1116</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om førerkort m.m.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2014-08-26-1116" id="dokument"><h1>Forskrift om endring i forskrift om førerkort m.m.</h1><section class="section" data-name="kapI" id="kapittel-1" data-lovdata-URL="LTI/forskrift/2014-08-26-1116/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. januar 2004 nr. 298 om førerkort m.m. gjøres følgende endringer:</article> <article class="defaultP" margin-top="true">§ 3-1 femte ledd nr. 3 og ny nr. 4, 5 og 6 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">Klasse T – traktor, ubegrenset totalvekt – 21 år eller 2 års kjøreerfaring i klasse T</article></article></li><li data-li-identifier="4." data-name="4."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">Klasse T – kode 141, traktor og motorredskap, med konstruktiv hastighet 41–50 km/t, med eller uten tilhenger, begrenset totalvekt – 18 år</article></article></li><li data-li-identifier="5." data-name="5."><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">Klasse T – kode 141, traktor og motorredskap, med konstruktiv hastighet 41–50 km/t, med eller uten tilhenger, ubegrenset totalvekt – 21 år eller 2 års kjøreerfaring i klasse T</article></article></li><li data-li-identifier="6." data-name="6."><article class="listArticle" id="kapittel-1-ledd-1-punkt-4"><article class="legalP" id="kapittel-1-ledd-1-punkt-4-ledd-1">Klasse T – kode 148, traktor og motorredskap, med konstruktiv hastighet 41–50 km/t, med eller uten tilhenger, med samlet maksimal tillatt totalvekt ikke over 25&#xa0;000 kg – 18 år.</article></article></li></ul></article> <article class="defaultP" margin-top="true">§ 3-18 nytt andre og tredje ledd skal lyde:</article><article class="legalP" id="kapittel-1-ledd-2">Førerett i klasse T kode 141 gjelder for kjøring i Norge med traktor og motorredskap, med konstruktiv hastighet 41–50 km/t med eller uten tilhenger. Frem til førerkortinnehaveren har to års erfaring eller fyller 21 år, er føreretten begrenset til traktor og motorredskap, med eller uten tilhenger, med samlet maksimal tillatt totalvekt ikke over 25&#xa0;000 kg. Dette gjelder for personer som har tatt tilleggsopplæring etter erverv av klasse T.</article><article class="legalP" id="kapittel-1-ledd-3">Førerett i klasse T kode 148 gjelder for kjøring i Norge med traktor og motorredskap med konstruktiv hastighet 41–50 km/t, med eller uten tilhenger, med maksimal tillatt totalvekt ikke over 25&#xa0;000 kg. Dette gjelder for personer som har tatt tilleggsopplæring etter erverv av klasse T kode 144.</article> <article class="defaultP" margin-top="true">§ 5-3 fjerde ledd skal lyde:</article><article class="legalP" id="kapittel-1-ledd-4">Førerett i klassene A1, B1, AM, S eller T kan utvides til klassene S, T, AM, A, A2, A1 eller B/BE. Førerett med begrensning kan utvides til førerett uten begrensning. Førerett i klasse T eller klasse T kode 144 kan etter gjennomført tilleggsopplæring utvides til klasse T kode 141 eller klasse T kode 148.</article> <article class="defaultP" margin-top="true">I vedlegg 4 Førerkortkoder gjøres følgende endringer:</article> <article class="defaultP" margin-top="true">Ny nasjonal kode 141 skal lyde: <table><tbody><tr><td data-text-align="left" data-vertical-align="top">141</td><td data-text-align="left" data-vertical-align="top">Rett til å kjøre traktor og motorredskap, med konstruktiv hastighet 41–50 km/t, med eller uten tilhenger</td></tr></tbody></table></article> <article class="defaultP" margin-top="true">Ny nasjonal kode 148 skal lyde: <table><tbody><tr><td data-text-align="left" data-vertical-align="top">148</td><td data-text-align="left" data-vertical-align="top">Rett til å kjøre traktor og motorredskap, med konstruktiv hastighet 41–50 km/t, med eller uten tilhenger – med maksimal tillatt totalvekt ikke over 25&#xa0;000 kg</td></tr></tbody></table></article></section><section class="section" data-name="kapII" id="kapittel-2" data-lovdata-URL="LTI/forskrift/2014-08-26-1116/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. september 2014.</article></section></main></body></html>