<!DOCTYPE html><html lang="no"><head><title>Forskrift om endring i utlendingsforskriften (behandlingsgebyr mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-12-04-1698</dd><dt class="dokid">DokumentID</dt><dd class="dokid">LTI/forskrift/2014-12-04-1698</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 16 s 2724</dd><dt class="dateInForce">I kraft fra</dt><dd class="dateInForce">2015-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-10-15-1286</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-05-15-35/§5</li><li>lov/2008-05-15-35/§9</li><li>lov/2008-05-15-35/§13</li><li>lov/2008-05-15-35/§56</li><li>lov/2008-05-15-35/§64</li><li>lov/2008-05-15-35/§84</li><li>lov/2008-05-15-35/§89</li><li>forskrift/2009-10-09-1260</li><li>forskrift/2009-12-18-1582</li></ul></dd><dt class="dateOfPublication">Kunngjort</dt><dd class="dateOfPublication">2014-12-18 15:50</dd><dt class="journalNumber">Journalnummer</dt><dd class="journalNumber">2014-1238</dd><dt class="titleShort">Korttittel</dt><dd class="titleShort">Endr. i utlendingsforskriften</dd><dt class="title">Tittel</dt><dd class="title">Forskrift om endring i utlendingsforskriften (behandlingsgebyr mv.)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 4. desember 2014 med hjemmel i lov 15. mai 2008 nr. 35 om utlendingers adgang til riket og deres opphold her (utlendingsloven) § 5, § 9, § 13, § 56, § 64, § 84 og § 89, jf. delegeringsvedtak 9. oktober 2009 nr. 1260 og omorganiseringsvedtak 18. desember 2009 nr. 1582.</dd><dt class="refid">RefID</dt><dd class="refid">forskrift/2014-12-04-1698</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i utlendingsforskriften (behandlingsgebyr mv.)<ul class="tocSubUl"><li>I<ul class="tocSubUl"><li>§ 3-14a. Vedtaksmyndighet for grenseboerbevis</li><li>§ 10-6. Behandling av søknad om oppholdstillatelse og utstedelse av oppholdskort</li><li>§ 17-7c. Statens lånekasse for utdanning</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2014-12-04-1698" id="dokument"><h1>Forskrift om endring i utlendingsforskriften (behandlingsgebyr mv.)</h1><section class="section" data-name="kapI" id="kapittel-1" data-lovdata-URL="LTI/forskrift/2014-12-04-1698/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. oktober 2009 nr. 1286 om utlendingers adgang til riket og deres opphold her (utlendingsforskriften) gjøres følgende endringer:</article> <article class="defaultP" margin-top="true">§ 1-1 tiende ledd skal lyde:</article><article class="legalP" id="kapittel-1-ledd-2">Utlendinger som nevnt i første ledd bokstav i, syvende ledd og åttende ledd har meldeplikt til politiet i oppholdsdistriktet. Utlendinger som er unntatt fra kravet om oppholdstillatelse etter første ledd bokstav b eller femte ledd, skal før innreise gi skriftlig melding til politiet i de aktuelle distriktene. Slik melding kan også gis av arbeidsgiver, arrangør, reiseleder eller annen ansvarlig person. Utlendingsdirektoratet kan gi nærmere retningslinjer om gjennomføringen av meldeplikten.</article> <article class="defaultP" margin-top="true">§ 3-1a tredje ledd skal lyde:</article><article class="legalP" id="kapittel-1-ledd-3">Norges generalkonsulat i Murmansk avgjør søknad om grenseboerbevis, jf. § 3-14a.</article> <article class="defaultP" margin-top="true">§ 3-14a skal lyde:</article><article class="futureLegalArticle" data-name="§3-14a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-14a</span>. <span class="legalArticleTitle">Vedtaksmyndighet for grenseboerbevis</span></span><article class="legalP" id="kapittel-1-foreslåttparagraf-1-ledd-1">Norges generalkonsulat i Murmansk tar i mot og avgjør søknader om grenseboerbevis, jf. § 3-1a.</article></article> <article class="defaultP" margin-top="true">§ 10-2 niende ledd skal lyde:</article><article class="legalP" id="kapittel-1-ledd-4">Når en søknad ikke er fremsatt i samsvar med kravene i første til femte ledd, kan søknaden avslås på dette grunnlaget. Det samme gjelder når gebyr ikke er betalt, jf. lovens § 89 og forskriftens § 10-6 første ledd annet punktum.</article> <article class="defaultP" margin-top="true">§ 10-3 tredje ledd skal lyde:</article><article class="legalP" id="kapittel-1-ledd-5">Arbeids- eller oppdragsgivere kan fremme søknaden fra riket, jf. § 10-2 femte ledd, for politiet i det distriktet der arbeids- eller oppdragsgiveren har sitt forretningssted eller via et Servicesenter for utenlandske arbeidstakere. Det samme gjelder søknad om gruppetillatelse, jf. § 6-7 og § 6-15. For søknad om tillatelse til sjøfolk, jf. § 6-6, fremmes søknaden eventuelt som angitt i § 10-2 femte ledd.</article> <article class="defaultP" margin-top="true">§ 10-6 skal lyde:</article><article class="futureLegalArticle" data-name="§10-6" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 10-6</span>. <span class="legalArticleTitle">Behandling av søknad om oppholdstillatelse og utstedelse av oppholdskort</span></span><article class="legalP" id="kapittel-1-foreslåttparagraf-2-ledd-1">Den myndigheten som mottar søknaden, jf. forskriftens § 10-2, skal innhente alle opplysninger om søkeren som antas nødvendige for at saken skal bli så godt opplyst som mulig før vedtak treffes. Det skal foreligge dokumentasjon på innbetalt gebyr før saken tas under behandling og vedtak treffes, jf. lovens § 89.</article><article class="legalP" id="kapittel-1-foreslåttparagraf-2-ledd-2">Det kan kreves at søkeren eller andre som søker på vegne av søkeren, jf. § 10-2, skal møte personlig under behandlingen av saken når dette anses nødvendig for sakens opplysning.</article><article class="legalP" id="kapittel-1-foreslåttparagraf-2-ledd-3">Ved innvilgelse av søknaden skal utlendingen gjøres kjent med plikten til å melde seg for politiet innen en uke etter innreise for opptak av biometri til oppholdskort, jf. lovens § 100a.</article><article class="legalP" id="kapittel-1-foreslåttparagraf-2-ledd-4">Politiet utsteder oppholdskort, jf. lovens § 64a.</article></article> <article class="defaultP" margin-top="true">Gjeldende fjerde til sjette ledd oppheves.</article> <article class="defaultP" margin-top="true">I § 12-4 oppheves femte ledd.</article> <article class="defaultP" margin-top="true">I § 12-12 oppheves fjerde ledd. Gjeldende femte og sjette ledd blir fjerde og femte ledd.</article> <article class="defaultP" margin-top="true">§ 17-7c skal lyde:</article><article class="futureLegalArticle" data-name="§17-7c" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 17-7c</span>. <span class="legalArticleTitle">Statens lånekasse for utdanning</span></span><article class="legalP" id="kapittel-1-foreslåttparagraf-3-ledd-1">Statens lånekasse for utdanning skal etter anmodning fra politiet, norsk utenriksstasjon, Utlendingsdirektoratet eller Utlendingsnemnda gi opplysninger om utdanningsstøtte til utlending eller referanseperson, herunder opplysninger om vedtak, støttebeløp og status på utbetalingene for støtteperioden, i sak om<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">opphold i forbindelse med arbeid og studier mv. etter lovens kapittel 3,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">familieinnvandring etter lovens kapittel 6,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">fornyelse av oppholdstillatelse etter lovens § 61,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-3-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1">permanent oppholdstillatelse etter lovens § 62, og</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-3-ledd-1-punkt-5"><article class="legalP" id="kapittel-1-foreslåttparagraf-3-ledd-1-punkt-5-ledd-1">tilbakekall av oppholdstillatelse etter lovens § 63.</article></article></li></ul></article></article> <article class="defaultP" margin-top="true">§ 17-10 første ledd skal lyde:</article><article class="legalP" id="kapittel-1-ledd-6">Ved registrering av søknad om oppholdstillatelse eller fornyelse av slik tillatelse, betales et gebyr på 1&#xa0;100 kr senest samtidig med innlevering av søknaden. Ved søknad om oppholdstillatelse i forbindelse med arbeid eller studier mv., jf. lovens § 23–§ 26, eller søknad om fornyelse av slik tillatelse, betales et gebyr på 3&#xa0;700 kr, med unntak av søknad om eller fornyelse av oppholdstillatelse til studenter mv., jf. § 6-19, forskere med egne midler, jf. § 6-20, og au pair, jf. § 6-25, hvor det betales et gebyr på 3&#xa0;200 kr. Ved søknad om eller fornyelse av gruppetillatelse, jf. § 6-7 og § 6-15, betales et gebyr på 3&#xa0;700 kr pr. arbeidstaker. Ved førstegangs søknad om oppholdstillatelse til familiemedlem etter bestemmelsene i lovens kapittel 6, eller søknad om fornyelse av slik tillatelse som er fremsatt etter at tillatelsen er utløpt, betales et gebyr på 5&#xa0;900 kr. Dersom søknad om fornyelse av tillatelse som nevnt i fjerde punktum er fremsatt før tillatelsen er utløpt, betales et gebyr på 3&#xa0;200 kr. Ved søknad om permanent oppholdstillatelse betales et gebyr på 2&#xa0;100 kr.</article> <article class="defaultP" margin-top="true">§ 17-11 første ledd skal lyde:</article><article class="legalP" id="kapittel-1-ledd-7">Ved søknad om utlendingspass fra utlending som har fått oppholdstillatelse på annet grunnlag enn en søknad om beskyttelse, eller ved søknad som fremsettes av en utlending som tidligere har fått avslag på søknad om utlendingspass, betales et gebyr på 1&#xa0;300 kr senest samtidig med innlevering av søknaden. Det samme gjelder ved fremsettelse av søknad om reisebevis eller utlendingspass når tidligere utstedt reisebevis eller utlendingspass har gått tapt eller er skadd. For barn betales et gebyr på 750 kr.</article></section><section class="section" data-name="kapII" id="kapittel-2" data-lovdata-URL="LTI/forskrift/2014-12-04-1698/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2015.</article></section></main></body></html>