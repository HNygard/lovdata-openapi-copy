<!DOCTYPE html><html lang="no"><head><title>Forskrift om tilskudd til naturinformasjonssenter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-11-25-1535</dd><dt class="dokid">DokumentID</dt><dd class="dokid">LTI/forskrift/2014-11-25-1535</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 16 s 2567</dd><dt class="dateInForce">I kraft fra</dt><dd class="dateInForce">2015-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2014-12-11 15:00</dd><dt class="journalNumber">Journalnummer</dt><dd class="journalNumber">2014-1147</dd><dt class="titleShort">Korttittel</dt><dd class="titleShort">Forskrift om tilskudd til naturinformasjonssenter</dd><dt class="title">Tittel</dt><dd class="title">Forskrift om tilskudd til naturinformasjonssenter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 25. november 2014 med hjemmel i i Stortingets årlige budsjettvedtak jf. kap. 1420 post 85.</dd><dt class="refid">RefID</dt><dd class="refid">forskrift/2014-11-25-1535</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til naturinformasjonssenter<ul class="tocSubUl"><li>§ 1. Formålet med ordningen</li><li>§ 2. Tildelingskriterier</li><li>§ 3. Krav til søknaden</li><li>§ 4. Krav om rapportering</li><li>§ 5. Omgjøring og tilbakebetaling</li><li>§ 6. Ikraftsetting</li></ul></li></ul></dd></dl></header><main class="documentBody" data-lovdata-URL="LTI/forskrift/2014-11-25-1535" id="dokument"><h1>Forskrift om tilskudd til naturinformasjonssenter</h1><article class="legalArticle" data-lovdata-URL="LTI/forskrift/2014-11-25-1535/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formålet med ordningen</span></h2><article class="legalP" id="paragraf-1-ledd-1">Tilskuddsordningen skal bidra til drift, utvikling og etablering av naturinformasjonssenter.</article></article><article class="legalArticle" data-lovdata-URL="LTI/forskrift/2014-11-25-1535/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tildelingskriterier</span></h2><article class="legalP" id="paragraf-2-ledd-1">Autoriserte nasjonalpark- og naturinformasjonssenter kan søke om et årlig grunntilskudd til administrasjon, planlegging og gjennomføring av informasjonstiltak og naturveiledning. Størrelsen på grunntilskuddet vil framgå av Klima- og miljødepartementets årlige budsjettproposisjon.</article><article class="legalP" id="paragraf-2-ledd-2">Autoriserte sentre som har potensial for å nå mange mennesker, og som har samarbeid med reiselivet eller andre aktører som kan bidra til økt besøk, kan søke om tilskudd for å etablere nytt eller utvidet tilbud for publikum. Autoriserte sentre kan også søke kompetansetilskudd til oppgaver som nøytrale kunnskapsformidlere og kompetansesenter.</article><article class="legalP" id="paragraf-2-ledd-3">Både autoriserte sentre og andre som arbeider med naturinformasjon (for eksempel museer og stiftelser) kan søke om tilskudd til utstillinger og informasjonstiltak.</article></article><article class="legalArticle" data-lovdata-URL="LTI/forskrift/2014-11-25-1535/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til søknaden</span></h2><article class="legalP" id="paragraf-3-ledd-1">Søknad om tilskudd skal sendes i Miljødirektoratets elektroniske søknadssenter innen de søknadsfristene som blir kunngjort i Klima- og miljødepartementets årlige rundskriv for tilskuddsordninger. Organet som mottar søknaden kan be om utfyllende opplysninger som er nødvendige for å behandle søknaden.</article></article><article class="legalArticle" data-lovdata-URL="LTI/forskrift/2014-11-25-1535/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav om rapportering</span></h2><article class="legalP" id="paragraf-4-ledd-1">Mottaker av tilskudd skal levere sluttrapport og sluttregnskap i Miljødirektoratets elektroniske søknadssenter innen fristen fastsatt i vedtaksbrevet om tildeling av tilskudd. Nærmere krav om rapportering kan gis i vedtaksbrevet.</article></article><article class="legalArticle" data-lovdata-URL="LTI/forskrift/2014-11-25-1535/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Omgjøring og tilbakebetaling</span></h2><article class="legalP" id="paragraf-5-ledd-1">Tilskudd som ikke er brukt i samsvar med vilkårene i tildelingsvedtaket kan kreves tilbakebetalt.</article></article><article class="legalArticle" data-lovdata-URL="LTI/forskrift/2014-11-25-1535/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikraftsetting</span></h2><article class="legalP" id="paragraf-6-ledd-1">Forskriften trer i kraft 1. januar 2015.</article></article></main></body></html>