<!DOCTYPE html><html lang="no"><head><title>Forskrift om endring i forskrift om sanksjoner og restriktive tiltak mot Nord-Korea</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-11-16-1447</dd><dt class="dokid">DokumentID</dt><dd class="dokid">LTI/forskrift/2014-11-16-1447</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 15 s 2367</dd><dt class="dateInForce">I kraft fra</dt><dd class="dateInForce">2014-11-16</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-12-15-1405</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1968-06-07-4</li><li>lov/2001-04-27-14</li><li>forskrift/2006-12-15-1405/§6</li></ul></dd><dt class="dateOfPublication">Kunngjort</dt><dd class="dateOfPublication">2014-11-28 15:40</dd><dt class="journalNumber">Journalnummer</dt><dd class="journalNumber">2014-1058</dd><dt class="titleShort">Korttittel</dt><dd class="titleShort">Endr. i forskrift om sanksjoner mv. mot Nord-Korea</dd><dt class="title">Tittel</dt><dd class="title">Forskrift om endring i forskrift om sanksjoner og restriktive tiltak mot Nord-Korea</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Utenriksdepartementet 16. november 2014 med hjemmel i lov 7. juni 1968 nr. 4 til gjennomføring av bindende vedtak av De Forente Nasjoners Sikkerhetsråd, jf. sikkerhetsrådsresolusjoner 1718 (2006), 1874 (2009), 2087 (2013) og 2094 (2013), og lov 27. april 2001 nr. 14 om iverksetjing av internasjonale, ikkje-militære tiltak i form av avbrot eller avgrensing av økonomisk eller anna samkvem med tredjestatar eller rørsler, jf. EUs rådsbeslutninger 2013/183/FUSP, 2014/212/FUSP og 2014/700/FUSP, jf. forskrift 15. desember 2006 nr. 1405 om sanksjoner og restriktive tiltak mot Nord-Korea § 6.</dd><dt class="refid">RefID</dt><dd class="refid">forskrift/2014-11-16-1447</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om sanksjoner og restriktive tiltak mot Nord-Korea<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2014-11-16-1447" id="dokument"><h1>Forskrift om endring i forskrift om sanksjoner og restriktive tiltak mot Nord-Korea</h1><section class="section" data-name="kapI" id="kapittel-1" data-lovdata-URL="LTI/forskrift/2014-11-16-1447/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. desember 2006 nr. 1405 om sanksjoner og restriktive tiltak mot Nord-Korea gjøres følgende endringer:</article> <article class="defaultP" margin-top="true">§ 2 første, femte og niende ledd skal lyde:</article><article class="numberedLegalP" data-numerator="1" id="kapittel-1-nummer-1">(1) Forordning (EF) nr. 329/2007 om restriktive tiltak mot Den demokratiske folkerepublikken Korea (som endret av forordninger (EF) nr. 117/2008, (EF) nr. 389/2009, (EF) nr. 689/2009, (EU) nr. 1283/2009, (EU) nr. 567/2010, (EU) nr. 1251/2010, (EU) nr. 1355/2011, (EU) nr. 137/2013, (EU) nr. 296/2013, (EU) nr. 370/2013, (EU) nr. 517/2013, (EU) nr. 696/2013, (EU) nr. 386/2014 og (EU) nr. 1059/2014) gjelder som forskrift i sin vedlagte form, og med de tilpasninger som følger av denne bestemmelsen.</article><article class="numberedLegalP" data-numerator="5" id="kapittel-1-nummer-2">(5) Forbudene i artikkel 2 nr. 1 og 3 omfatter også varer og teknologi oppført i vedlegg I til forskrift om eksport av forsvarsmateriell mv., og alle typer produkter, materialer, utstyr, varer og teknologi, fastsatt av FNs sikkerhetsråd eller Sanksjonskomiteen, som kan bidra til Nord-Koreas programmer knyttet til kjernefysiske våpen, andre masseødeleggelsesvåpen eller ballistiske missiler.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="numberedLegalP" data-numerator="9" id="kapittel-1-nummer-3">(9) I Vedlegg IV til denne forskriften er listen i vedlegg IV til EU-forordningen erstattet med en lenke til den konsoliderte listen med personer, enheter og organer på Sanksjonskomiteens hjemmeside.</article> <article class="defaultP" margin-top="true">Etter § 2 skal ny note nr. 1 lyde:</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Listene finnes på Sanksjonskomiteens hjemmeside: http://www.un.org/sc/committees/1718/xportimport_list.shtml</article></footer> <article class="defaultP" margin-top="true">I vedlegg A gjøres følgende endringer i rådsforordning (EF) nr. 329/2007:<p class="leddfortsettelse">Artikkel 3 nr. 1 bokstav d skal lyde:</p><ul class="defaultList"><li data-li-identifier="d)" data-name="d)"><article class="listArticle" id="kapittel-1-nummer-3-punkt-1"><article class="legalP" id="kapittel-1-nummer-3-punkt-1-ledd-1">å motta, direkte eller indirekte, finansiering eller finansiell bistand knyttet til varer og teknologi oppført i EUs felles liste over militært materiell eller i vedlegg I, Ia og Ib, herunder særlig tilskudd, lån og eksportkredittforsikring, i forbindelse med salg, levering, overføring eller eksport av slike produkter, eller i forbindelse med levering av tilknyttet faglig bistand fra fysiske eller juridiske personer, enheter eller organer i eller til bruk i Nord-Korea,</article></article></li></ul></article> <article class="defaultP" margin-top="true">Artikkel 6 nr. 1 skal lyde:</article><article class="numberedLegalP" data-numerator="1" id="kapittel-1-nummer-4">1. Alle penger og formuesgoder som tilhører, eies, innehas eller kontrolleres av personene, enhetene eller organene oppført i vedlegg IV, skal fryses. Vedlegg IV omfatter personer, enheter og organer listeført av Sanksjonskomiteen eller FNs sikkerhetsråd i samsvar med punkt 8 bokstav d) i FNs sikkerhetsrådsresolusjon 1718 (2006) og punkt 8 i FNs sikkerhetsrådsresolusjon 2094 (2013).</article> <article class="defaultP" margin-top="true">Vedlegg IV skal lyde:</article><span class="futuretitle" id="kapittel-1-foreslåttittel-1">Vedlegg IV</span><article class="legalP" id="kapittel-1-ledd-2">List of persons, entities and bodies referred to in Article 6(1):<p class="leddfortsettelse">http://www.un.org/sc/committees/1718/sanctions_list.shtml</p></article> <article class="defaultP" margin-top="true">I vedlegg V fjernes følgende oppføringer under overskriften «A. Natural persons referred to in Article 6(2)(a)»: <table><tbody><tr><td data-text-align="left" data-vertical-align="top">1.</td><td data-text-align="left" data-vertical-align="top">CHANG Song-taek (alias JANG Song-Taek)</td><td data-text-align="left" data-vertical-align="top">Date of birth: 2.2.1946 or 6.2.1946 or 23.2.1946 (North Hamgyong province) Passport number (as of 2006): PS 736420617</td><td data-text-align="left" data-vertical-align="top">Member of the National Defence Commission. Director of the Administrative Department of the Korean Workers' Party.</td></tr><tr><td data-text-align="left" data-vertical-align="top">5.</td><td data-text-align="left" data-vertical-align="top">JON Pyong-ho</td><td data-text-align="left" data-vertical-align="top">Year of birth: 1926</td><td data-text-align="left" data-vertical-align="top">Secretary of the Central Committee of the Korean Workers' Party, Head of the Central Committee's Military Supplies Industry Department controlling the Second Economic Committee of the Central Committee, member of the National Defence Commission.</td></tr></tbody></table></article></section><section class="section" data-name="kapII" id="kapittel-2" data-lovdata-URL="LTI/forskrift/2014-11-16-1447/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>