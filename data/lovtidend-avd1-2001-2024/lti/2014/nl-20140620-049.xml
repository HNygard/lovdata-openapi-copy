<!DOCTYPE html><html lang="no"><head><title>Lov om konfliktrådsbehandling (konfliktrådsloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2014-06-20-49</dd><dt class="dokid">DokumentID</dt><dd class="dokid">LTI/lov/2014-06-20-49</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 8 s 1186</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1902-05-22-10</li><li>lov/1980-06-13-24</li><li>lov/1981-05-22-25</li><li>lov/1991-03-15-3</li><li>lov/1999-03-26-14</li><li>lov/1999-07-02-64</li><li>lov/2001-05-18-21</li><li>lov/2005-05-20-28</li><li>lov/2009-06-19-58</li><li>lov/2010-05-28-16</li></ul></dd><dt class="legalArea">Rettsområde</dt><dd class="legalArea"><ul><li>Erstatnings- og forsikringsrett &gt; Skadeserstatning</li> <li>Selskaper, fond og foreninger &gt; Samvirkeforetak</li></ul></dd><dt class="dateOfPublication">Kunngjort</dt><dd class="dateOfPublication">2014-06-20 15:50</dd><dt class="journalNumber">Journalnummer</dt><dd class="journalNumber">2014-0533</dd><dt class="titleShort">Korttittel</dt><dd class="titleShort">Konfliktrådsloven</dd><dt class="title">Tittel</dt><dd class="title">Lov om konfliktrådsbehandling (konfliktrådsloven)</dd><dt class="miscInformation">Annet om dokumentet</dt><dd class="miscInformation">Prop.57 L (2013–2014), Innst.268 L (2013–2014), Lovvedtak 69 (2013–2014). Stortingets første og andre gangs behandling hhv. 16. og 20. juni 2014. Fremmet av Justis- og beredskapsdepartementet.</dd><dt class="refid">RefID</dt><dd class="refid">lov/2014-06-20-49</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om konfliktrådsbehandling (konfliktrådsloven)<ul class="tocSubUl"><li>Kapittel I Generelle bestemmelser om konfliktrådets virksomhet<ul class="tocSubUl"><li>§ 1. Konfliktrådets formål og oppgaver</li><li>§ 2. Virkeområde</li><li>§ 3. Konfliktrådsleder, ungdomskoordinator og meklere</li><li>§ 4. Oppnevning av konfliktrådsmeklere</li><li>§ 5. Generelle krav til konfliktrådsledere, ungdomskoordinatorer og meklere</li><li>§ 6. Utelukkelse på grunn av vandel</li><li>§ 7. Utelukkelse på grunn av stilling</li><li>§ 8. Forvaltningsloven</li><li>§ 9. Taushetsplikt</li></ul></li><li>Kapittel II Saksbehandlingen i konfliktrådet<ul class="tocSubUl"><li>§ 10. Egnethetsvurdering og hurtig saksbehandling</li><li>§ 11. Samtykke</li><li>§ 12. Personlig møte</li><li>§ 13. Valg av konfliktråd</li><li>§ 14. Meklere</li><li>§ 15. Støtteperson</li><li>§ 16. Tolk</li><li>§ 17. Avtalen</li><li>§ 18. Partenes adgang til å trekke seg fra inngått avtale</li><li>§ 19. Forskriftshjemmel</li></ul></li><li>Kapittel III Særlig om behandling av straffesaker<ul class="tocSubUl"><li>§ 20. Konfliktrådets behandling av straffesaker</li><li>§ 21. Brudd i behandlingen</li></ul></li><li>Kapittel IV Innholdet i og gjennomføringen av ungdomsstraff og ungdomsoppfølging<ul class="tocSubUl"><li>§ 22. Reaksjonenes innhold</li><li>§ 23. Gjennomføringstid</li><li>§ 24. Ungdomsstormøte</li><li>§ 25. Ungdomsplan</li><li>§ 26. Oppfølgingsteam</li><li>§ 27. Generelle pålegg overfor domfelte eller siktede</li><li>§ 28. Forbud mot bruk av alkohol eller andre berusende eller bedøvende midler</li><li>§ 29. Ruskontroll</li><li>§ 30. Utsatt gjennomføring</li><li>§ 31. Brudd under gjennomføring av ungdomsstraffen</li><li>§ 32. Ny straffbar handling under gjennomføring av ungdomsstraffen</li><li>§ 33. Brudd under gjennomføring av ungdomsoppfølging</li><li>§ 34. Ny straffbar handling under gjennomføring av ungdomsoppfølging</li><li>§ 35. Forskriftshjemmel</li></ul></li><li>Kapittel V Oppfølging i konfliktråd<ul class="tocSubUl"><li>§ 36. Innholdet i og gjennomføringen av reaksjonen oppfølging i konfliktråd</li></ul></li><li>Kapittel VI Sluttbestemmelser<ul class="tocSubUl"><li>§ 37. Ikraftsetting og overgangsregler</li><li>§ 38. Endringer i andre lover</li></ul></li></ul></li></ul></dd></dl></header><main class="documentBody" data-lovdata-URL="LTI/lov/2014-06-20-49" id="dokument"><h1>Lov om konfliktrådsbehandling (konfliktrådsloven)</h1><article class="defaultP" data-text-size="small">Følgende lov oppheves:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 15. mars 1991 nr. 3 om megling i konfliktråd (konfliktrådsloven).</article></article></li></ul></article><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 22. mai 1902 nr. 10 Almindelig borgerlig Straffelov (Straffeloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 13. juni 1980 nr. 24 om ligningsforvaltning (ligningsloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 22. mai 1981 nr. 25 om rettergangsmåten i straffesaker (Straffeprosessloven).</article></article></li><li data-li-identifier="4" data-name="4"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 26. mars 1999 nr. 14 om skatt av formue og inntekt (skatteloven).</article></article></li><li data-li-identifier="5" data-name="5"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov 2. juli 1999 nr. 64 om helsepersonell m.v. (helsepersonelloven).</article></article></li><li data-li-identifier="6" data-name="6"><article class="listArticle" data-text-size="small" id="punkt-7"><article class="legalP" id="punkt-7-ledd-1">Lov 18. mai 2001 nr. 21 om gjennomføring av straff mv. (straffegjennomføringsloven).</article></article></li><li data-li-identifier="7" data-name="7"><article class="listArticle" data-text-size="small" id="punkt-8"><article class="legalP" id="punkt-8-ledd-1">Lov 20. mai 2005 nr. 28 om straff (straffeloven).</article></article></li><li data-li-identifier="8" data-name="8"><article class="listArticle" data-text-size="small" id="punkt-9"><article class="legalP" id="punkt-9-ledd-1">Lov 19. juni 2009 nr. 58 om merverdiavgift (merverdiavgiftsloven).</article></article></li><li data-li-identifier="9" data-name="9"><article class="listArticle" data-text-size="small" id="punkt-10"><article class="legalP" id="punkt-10-ledd-1">Lov 28. mai 2010 nr. 16 om behandling av opplysninger i politiet og påtalemyndigheten (politiregisterloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2014-06-20-49/KAPITTEL_1"><h2>Kapittel I Generelle bestemmelser om konfliktrådets virksomhet</h2><article class="legalArticle" data-lovdata-URL="LTI/lov/2014-06-20-49/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Konfliktrådets formål og oppgaver</span></h3><article class="legalP" id="kapittel-1-paragraf-1-ledd-1">Konfliktrådet skal arrangere møter mellom parter i konflikter som oppstår fordi én eller flere personer har påført andre en skade, et tap eller en annen krenkelse.</article><article class="legalP" id="kapittel-1-paragraf-1-ledd-2">Konfliktrådet gjennomfører de strafferettslige reaksjonene mekling i konfliktråd, oppfølging i konfliktråd, ungdomsoppfølging og ungdomsstraff.</article><article class="legalP" id="kapittel-1-paragraf-1-ledd-3">Konfliktrådet behandler sivile saker innbrakt av partene eller offentlige etater, hvis saken egner seg for konfliktrådsbehandling.</article><article class="legalP" id="kapittel-1-paragraf-1-ledd-4">Et møte i konfliktrådet kan være meklingsmøte, stormøte, ungdomsstormøte, tilrettelagt møte, oppfølgingsmøte eller andre møter i regi av konfliktrådet.</article><article class="legalP" id="kapittel-1-paragraf-1-ledd-5">Konfliktrådets virksomhet skal bygge på en gjenopprettende prosess som legger til rette for at partene og andre som er berørt av et lovbrudd eller en konflikt i fellesskap bestemmer hvordan virkningene skal håndteres.</article><article class="legalP" id="kapittel-1-paragraf-1-ledd-6">Partene skal ikke betale gebyr for møter i konfliktrådet.</article><article class="legalP" id="kapittel-1-paragraf-1-ledd-7">Departementet kan gi forskrift med utfyllende bestemmelser om konfliktrådets organisering.</article></article><article class="legalArticle" data-lovdata-URL="LTI/lov/2014-06-20-49/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Loven gjelder også for Svalbard. Departementet kan gi forskrift om lovens anvendelse på Svalbard og kan fastsette særlige regler etter forholdene på stedet.</article></article><article class="legalArticle" data-lovdata-URL="LTI/lov/2014-06-20-49/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Konfliktrådsleder, ungdomskoordinator og meklere</span></h3><article class="legalP" id="kapittel-1-paragraf-3-ledd-1">I hvert konfliktråd skal det være en konfliktrådsleder og én eller flere ungdomskoordinatorer. Ungdomskoordinatoren har ansvaret for å gjennomføre ungdomsoppfølging og ungdomsstraff etter kapittel IV.</article><article class="legalP" id="kapittel-1-paragraf-3-ledd-2">I hvert konfliktråd skal det oppnevnes én eller flere konfliktrådsmeklere for hver kommune konfliktrådet dekker. Konfliktrådet kan gjøre unntak fra dette kravet dersom særlige forhold tilsier det.</article></article><article class="legalArticle" data-lovdata-URL="LTI/lov/2014-06-20-49/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Oppnevning av konfliktrådsmeklere</span></h3><article class="legalP" id="kapittel-1-paragraf-4-ledd-1">Vervet som mekler er frivillig. Sammensetningen av meklere skal være allsidig, slik at befolkningen er best mulig representert.</article><article class="legalP" id="kapittel-1-paragraf-4-ledd-2">Meklere oppnevnes av et oppnevningsutvalg som består av én representant utpekt av kommunestyret eller kommunestyrene, én representant fra politiet og konfliktrådslederen. På Svalbard oppnevnes konfliktrådsmeklere av én representant utpekt av Longyearbyen lokalstyre, én representant fra Sysselmannen på Svalbard og konfliktrådslederen i Troms.</article><article class="legalP" id="kapittel-1-paragraf-4-ledd-3">Konfliktrådslederen får meklerkompetanse ved ansettelse.</article><article class="legalP" id="kapittel-1-paragraf-4-ledd-4">Oppnevningen gjelder for en periode på fire år. Perioden er ikke tidsbegrenset for konfliktrådslederen og ansatte i konfliktrådet som er oppnevnt som meklere.</article><article class="legalP" id="kapittel-1-paragraf-4-ledd-5">Oppnevningsutvalget skal frata meklere vervet dersom de ikke lenger oppfyller kravene i § 5, § 6 eller § 7.</article></article><article class="legalArticle" data-lovdata-URL="LTI/lov/2014-06-20-49/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Generelle krav til konfliktrådsledere, ungdomskoordinatorer og meklere</span></h3><article class="legalP" id="kapittel-1-paragraf-5-ledd-1">Konfliktrådsledere, ungdomskoordinatorer og meklere må være<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-5-ledd-1-punkt-1"><article class="legalP" id="kapittel-1-paragraf-5-ledd-1-punkt-1-ledd-1">over 18 år</article></article></li><li data-li-identifier="2." data-name="2."><article class="listArticle" id="kapittel-1-paragraf-5-ledd-1-punkt-2"><article class="legalP" id="kapittel-1-paragraf-5-ledd-1-punkt-2-ledd-1">statsborger i Norge eller et annet nordisk land, eller ha stått innført i folkeregisteret som bosatt i riket de tre siste årene før ansettelse eller oppnevning</article></article></li><li data-li-identifier="3." data-name="3."><article class="listArticle" id="kapittel-1-paragraf-5-ledd-1-punkt-3"><article class="legalP" id="kapittel-1-paragraf-5-ledd-1-punkt-3-ledd-1">personlig egnet</article></article></li></ul></article><article class="legalP" id="kapittel-1-paragraf-5-ledd-2">Meklere må også være bosatt i kommunen hvor vervet søkes.</article></article><article class="legalArticle" data-lovdata-URL="LTI/lov/2014-06-20-49/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Utelukkelse på grunn av vandel</span></h3><article class="legalP" id="kapittel-1-paragraf-6-ledd-1">Utelukket fra ansettelse som konfliktrådsleder og ungdomskoordinator og fra oppnevning som mekler er<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-6-ledd-1-punkt-1"><article class="legalP" id="kapittel-1-paragraf-6-ledd-1-punkt-1-ledd-1">den som er siktet, tiltalt, har vedtatt forelegg eller er dømt for seksuelle overgrep mot barn</article></article></li><li data-li-identifier="2." data-name="2."><article class="listArticle" id="kapittel-1-paragraf-6-ledd-1-punkt-2"><article class="legalP" id="kapittel-1-paragraf-6-ledd-1-punkt-2-ledd-1">den som er idømt forvaring</article></article></li><li data-li-identifier="3." data-name="3."><article class="listArticle" id="kapittel-1-paragraf-6-ledd-1-punkt-3"><article class="legalP" id="kapittel-1-paragraf-6-ledd-1-punkt-3-ledd-1">den som er idømt overføring til tvungent psykisk helsevern eller tvungen omsorg</article></article></li><li data-li-identifier="4." data-name="4."><article class="listArticle" id="kapittel-1-paragraf-6-ledd-1-punkt-4"><article class="legalP" id="kapittel-1-paragraf-6-ledd-1-punkt-4-ledd-1">den som er idømt ubetinget fengselsstraff i mer enn tre år</article></article></li><li data-li-identifier="5." data-name="5."><article class="listArticle" id="kapittel-1-paragraf-6-ledd-1-punkt-5"><article class="legalP" id="kapittel-1-paragraf-6-ledd-1-punkt-5-ledd-1">den som er idømt ubetinget fengselsstraff i ett til tre år, og det ved ansettelse eller oppnevning er mindre enn 15 år siden dommen var rettskraftig</article></article></li><li data-li-identifier="6." data-name="6."><article class="listArticle" id="kapittel-1-paragraf-6-ledd-1-punkt-6"><article class="legalP" id="kapittel-1-paragraf-6-ledd-1-punkt-6-ledd-1">den som er idømt ubetinget fengselsstraff i mindre enn ett år, og det ved ansettelse eller oppnevning er mindre enn 10 år siden dommen var rettskraftig</article></article></li><li data-li-identifier="7." data-name="7."><article class="listArticle" id="kapittel-1-paragraf-6-ledd-1-punkt-7"><article class="legalP" id="kapittel-1-paragraf-6-ledd-1-punkt-7-ledd-1">den som er idømt ungdomsstraff, og det ved ansettelse eller oppnevning er mindre enn 10 år siden dommen var rettskraftig</article></article></li><li data-li-identifier="8." data-name="8."><article class="listArticle" id="kapittel-1-paragraf-6-ledd-1-punkt-8"><article class="legalP" id="kapittel-1-paragraf-6-ledd-1-punkt-8-ledd-1">den som er idømt betinget fengselsstraff, og det ved oppnevning eller ansettelse er mindre enn fem år siden dommen var rettskraftig</article></article></li><li data-li-identifier="9." data-name="9."><article class="listArticle" id="kapittel-1-paragraf-6-ledd-1-punkt-9"><article class="legalP" id="kapittel-1-paragraf-6-ledd-1-punkt-9-ledd-1">den som har fått betinget påtaleunnlatelse eller domsutsettelse for et forhold som etter loven kan medføre fengsel i mer enn ett år, og det ved ansettelse eller oppnevning er mindre enn to år siden avgjørelsen var endelig</article></article></li><li data-li-identifier="10." data-name="10."><article class="listArticle" id="kapittel-1-paragraf-6-ledd-1-punkt-10"><article class="legalP" id="kapittel-1-paragraf-6-ledd-1-punkt-10-ledd-1">den som har fått ilagt reaksjonen overføring til konfliktrådet for et forhold som etter loven kan medføre fengsel i mer enn ett år, og det ved ansettelse eller oppnevning er mindre enn to år siden avgjørelsen om overføring var endelig</article></article></li><li data-li-identifier="11." data-name="11."><article class="listArticle" id="kapittel-1-paragraf-6-ledd-1-punkt-11"><article class="legalP" id="kapittel-1-paragraf-6-ledd-1-punkt-11-ledd-1">den som er idømt eller har vedtatt bøtestraff for et forhold som etter loven kan medføre fengsel i mer enn ett år, og det ved ansettelse eller oppnevning er mindre enn to år siden vedtakelsen, eller dommen var rettskraftig</article></article></li></ul></article><article class="legalP" id="kapittel-1-paragraf-6-ledd-2">Dom på samfunnsstraff medfører utelukkelse etter første ledd, avhengig av lengden av den subsidiære fengselsstraffen. Ved delvis betinget fengselsstraff vurderes hver del for seg etter første ledd.</article><article class="legalP" id="kapittel-1-paragraf-6-ledd-3">Ved ansettelse og oppnevning skal konfliktrådsledere, ungdomskoordinatorer og meklere levere en uttømmende og utvidet politiattest, jf. politiregisterloven § 41, til konfliktrådet. Ungdomskoordinatorer og meklere har plikt til å underrette konfliktrådet dersom de ikke lenger fyller kravene til tilfredsstillende vandel. Konfliktrådsledere har en tilsvarende plikt til å underrette Sekretariatet for konfliktrådene.</article></article><article class="legalArticle" data-lovdata-URL="LTI/lov/2014-06-20-49/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Utelukkelse på grunn av stilling</span></h3><article class="legalP" id="kapittel-1-paragraf-7-ledd-1">Ansatte ved påtalemyndigheten med påtalekompetanse, ansatte i politiet med politimyndighet og politihøgskolestudenter i praksisåret kan ikke oppnevnes som meklere.</article><article class="legalP" id="kapittel-1-paragraf-7-ledd-2">Utelukkelse etter første ledd gjelder ikke ved permisjon fra stillingen.</article></article><article class="legalArticle" data-lovdata-URL="LTI/lov/2014-06-20-49/§8" data-name="§8" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Forvaltningsloven</span></h3><article class="legalP" id="kapittel-1-paragraf-8-ledd-1">Forvaltningsloven gjelder for konfliktrådenes virksomhet.</article><article class="legalP" id="kapittel-1-paragraf-8-ledd-2">Når konfliktrådet avviser en sak eller nekter å godkjenne en avtale, skal dette begrunnes etter reglene i forvaltningsloven §§ 24 og 25.</article></article><article class="legalArticle" data-lovdata-URL="LTI/lov/2014-06-20-49/§9" data-name="§9" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Taushetsplikt</span></h3><article class="legalP" id="kapittel-1-paragraf-9-ledd-1">Med mindre annet er fastsatt i eller i medhold av lov, plikter meklere og andre som utfører tjeneste eller arbeid for konfliktrådet å bevare taushet om det de i forbindelse med tjenesten eller arbeidet får vite om noens personlige forhold eller andre forhold som nevnt i forvaltningsloven § 13 første ledd. Som personlige forhold regnes også partenes navn, fødested, fødselsdato, personnummer, statsborgerforhold, sivilstand, yrke, bopel og arbeidssted.</article><article class="legalP" id="kapittel-1-paragraf-9-ledd-2">Plikten til å bevare taushet etter første ledd gjelder alle som er til stede i konfliktrådsmøtet. For øvrig gjelder reglene i forvaltningsloven §§ 13 til 13 e så langt de passer.</article><article class="legalP" id="kapittel-1-paragraf-9-ledd-3">Brudd på taushetsplikten etter første og annet ledd kan straffes etter straffeloven § 121. Konfliktrådet plikter å informere deltakerne i møtet om dette.</article><article class="legalP" id="kapittel-1-paragraf-9-ledd-4">Domstolen kan ikke ta imot forklaringer som et vitne ikke kan gi uten å krenke taushetsplikten etter første og annet ledd med mindre retten etter en avveining av hensynet til taushetsplikten og hensynet til sakens opplysning ved kjennelse bestemmer at vitnet likevel skal avgi forklaring. Med mindre begge parter samtykker, kan vitnet ikke forklare seg om hva partene har erkjent eller tilbudt under meklingen.</article></article></section><section class="section" data-name="kapII" id="kapittel-2" data-lovdata-URL="LTI/lov/2014-06-20-49/KAPITTEL_2"><h2>Kapittel II Saksbehandlingen i konfliktrådet</h2><article class="legalArticle" data-lovdata-URL="LTI/lov/2014-06-20-49/§10" data-name="§10" id="kapittel-2-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Egnethetsvurdering og hurtig saksbehandling</span></h3><article class="legalP" id="kapittel-2-paragraf-1-ledd-1">I saker som bringes inn av partene eller andre offentlige etater enn påtalemyndigheten, avgjør konfliktrådslederen om saken egner seg for konfliktrådsbehandling.</article><article class="legalP" id="kapittel-2-paragraf-1-ledd-2">Konfliktrådet skal behandle saken så snart som mulig.</article></article><article class="legalArticle" data-lovdata-URL="LTI/lov/2014-06-20-49/§11" data-name="§11" id="kapittel-2-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Samtykke</span></h3><article class="legalP" id="kapittel-2-paragraf-2-ledd-1">Konfliktrådsbehandling krever partenes samtykke med mindre annet er fastsatt i eller i medhold av loven her. Samtykket skal være reelt og informert. Partene skal i hovedsak være enige om saksforholdet som konflikten gjelder. I en sak med flere fornærmede eller skadelidte må samtlige samtykke til konfliktrådsbehandling.</article><article class="legalP" id="kapittel-2-paragraf-2-ledd-2">Dersom en part er under 18 år, må også partens verger samtykke i at en sak blir behandlet av konfliktrådet. Vergene skal varsles om konfliktrådsmøtet og har rett til å være til stede i møtet. Dersom vergen ikke kan eller vil ivareta partens interesse i saken, skal midlertidig verge oppnevnes etter vergemålslovens regler.</article><article class="legalP" id="kapittel-2-paragraf-2-ledd-3">I sivile saker kan samtykke og varsel etter annet ledd unnlates i den grad den mindreårige kan inngå avtale på egenhånd, og konfliktrådslederen eller mekleren finner det ubetenkelig.</article><article class="legalP" id="kapittel-2-paragraf-2-ledd-4">Ved gjennomføring av ungdomsstraff og ungdomsoppfølging etter kapittel IV kreves bare samtykke fra domfelte eller siktede og domfeltes eller siktedes verger.</article></article><article class="legalArticle" data-lovdata-URL="LTI/lov/2014-06-20-49/§12" data-name="§12" id="kapittel-2-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Personlig møte</span></h3><article class="legalP" id="kapittel-2-paragraf-3-ledd-1">Partene må møte personlig og kan ikke la seg representere ved fullmektig i konfliktrådsmøtet med mindre annet er fastsatt i eller i medhold av loven her. Ved gjennomføring av ungdomsstraff og ungdomsoppfølging etter kapittel IV kreves det ikke at fornærmede og fornærmedes verger er til stede i ungdomsstormøtet.</article><article class="legalP" id="kapittel-2-paragraf-3-ledd-2">Konfliktrådet kan tillate at det mekles indirekte mellom partene. Indirekte mekling kan være mekling via telefon eller videooverføring, eller at mekler opptrer som budbringer mellom partene.</article><article class="legalP" id="kapittel-2-paragraf-3-ledd-3">I en straffesak hvor ingen enkeltperson er påført en skade, et tap eller en annen krenkelse, jf. § 1 første ledd, kan konfliktrådsbehandling likevel gjennomføres dersom noen som er berørt, møter. I slike saker kan det ikke inngås avtale om økonomisk erstatning.</article><article class="legalP" id="kapittel-2-paragraf-3-ledd-4">Når et foretak er påført en skade, et tap eller en annen krenkelse, jf. § 1 første ledd, kan konfliktrådet tillate at en person som er berørt, møter på foretakets vegne.</article><article class="legalP" id="kapittel-2-paragraf-3-ledd-5">Tillatelse etter annet til fjerde ledd skal bare gis når formålet med konfliktrådsordningen ivaretas. I tillegg må fordelene ved å gjennomføre mekling etter en samlet vurdering være større enn ulempene.</article></article><article class="legalArticle" data-lovdata-URL="LTI/lov/2014-06-20-49/§13" data-name="§13" id="kapittel-2-paragraf-4"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Valg av konfliktråd</span></h3><article class="legalP" id="kapittel-2-paragraf-4-ledd-1">Saken skal behandles ved konfliktrådet for den kommunen hvor klager eller fornærmede bor eller oppholder seg med mindre annet er fastsatt i eller i medhold av loven her.</article><article class="legalP" id="kapittel-2-paragraf-4-ledd-2">Når konfliktrådet finner det hensiktsmessig, kan en sivil sak overføres til et annet konfliktråd. Partenes syn skal tillegges vekt ved avgjørelsen av hvilket konfliktråd som skal behandle saken. Er konfliktrådene uenige om hvor saken skal behandles, avgjør Sekretariatet for konfliktrådene hvilket konfliktråd som skal behandle saken.</article><article class="legalP" id="kapittel-2-paragraf-4-ledd-3">I saker som overføres fra påtalemyndigheten, beslutter påtalemyndigheten hvilket konfliktråd som skal behandle saken. Konfliktrådet kan avtale med påtalemyndigheten at saken skal overføres til et annet konfliktråd. Partene skal på forhånd gis mulighet til å uttale seg om spørsmålet.</article></article><article class="legalArticle" data-lovdata-URL="LTI/lov/2014-06-20-49/§14" data-name="§14" id="kapittel-2-paragraf-5"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Meklere</span></h3><article class="legalP" id="kapittel-2-paragraf-5-ledd-1">Konfliktrådet bestemmer hvor mange meklere som skal mekle i den enkelte saken. I saker som settes med flere enn én mekler, skal det utpekes en hovedmekler.</article></article><article class="legalArticle" data-lovdata-URL="LTI/lov/2014-06-20-49/§15" data-name="§15" id="kapittel-2-paragraf-6"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Støtteperson</span></h3><article class="legalP" id="kapittel-2-paragraf-6-ledd-1">Konfliktrådet kan tillate at partene har med seg én eller flere støttepersoner i møtet.</article><article class="legalP" id="kapittel-2-paragraf-6-ledd-2">Partenes advokat eller rettshjelper kan ikke tillates å delta som støtteperson. Ved gjennomføring av ungdomsstraff etter kapittel IV kan forsvarer og bistandsadvokat delta som støtteperson under ungdomsstormøtet.</article></article><article class="legalArticle" data-lovdata-URL="LTI/lov/2014-06-20-49/§16" data-name="§16" id="kapittel-2-paragraf-7"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Tolk</span></h3><article class="legalP" id="kapittel-2-paragraf-7-ledd-1">Partene har rett til å la seg bistå av kvalifisert tolk etter nærmere regler som departementet fastsetter i forskrift.</article></article><article class="legalArticle" data-lovdata-URL="LTI/lov/2014-06-20-49/§17" data-name="§17" id="kapittel-2-paragraf-8"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Avtalen</span></h3><article class="legalP" id="kapittel-2-paragraf-8-ledd-1">I saker oversendt fra påtalemyndigheten, skal en eventuell avtale settes opp skriftlig og undertegnes av partene. I sivile saker gjelder tilsvarende dersom partene er enige om det. Er en part umyndig, må avtalen også godkjennes av vergene. I sivile saker kan godkjennelse fra vergene unnlates hvis den mindreårige har rett til å inngå avtale på egenhånd, og mekleren finner det ubetenkelig.</article><article class="legalP" id="kapittel-2-paragraf-8-ledd-2">Mekleren avgjør om avtalen partene kommer fram til kan godkjennes. I straffesaker skal godkjennelsen skje skriftlig. I saker med flere meklere må alle meklerne være enige dersom avtalen skal anses godkjent. I sivile saker skal partene gjøres oppmerksom på at meklers godkjennelse ikke har selvstendig rettslig virkning.</article><article class="legalP" id="kapittel-2-paragraf-8-ledd-3">Mekleren skal ikke godkjenne en avtale som i urimelig grad favoriserer en part, eller som er uheldig av andre tungtveiende grunner.</article><article class="legalP" id="kapittel-2-paragraf-8-ledd-4">En avtale som forutsetter en ytelse til den skadelidte, skal fastsette omfanget av ytelsen og forfallstid. Det skal også fastsettes om avtalen representerer det endelige oppgjøret mellom partene.</article><article class="legalP" id="kapittel-2-paragraf-8-ledd-5">En avtale i konfliktrådet avskjærer verken fornærmedes rett til å søke om erstatning etter voldsoffererstatningsloven eller statens rett til å søke regress fra skadevolderen.</article></article><article class="legalArticle" data-lovdata-URL="LTI/lov/2014-06-20-49/§18" data-name="§18" id="kapittel-2-paragraf-9"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Partenes adgang til å trekke seg fra inngått avtale</span></h3><article class="legalP" id="kapittel-2-paragraf-9-ledd-1">I saker oversendt fra påtalemyndigheten, kan hver av partene trekke seg fra en avtale ved å gi beskjed til konfliktrådet innen to uker etter at avtalen er godkjent av mekleren. Dette gjelder likevel ikke en avtale som er oppfylt. Partene skal opplyses skriftlig om adgangen til å trekke seg fra avtalen og om konsekvensene av dette.</article><article class="legalP" id="kapittel-2-paragraf-9-ledd-2">I sivile saker skal partene informeres om at det kan avtales en frist for å trekke seg fra avtalen.</article></article><article class="legalArticle" data-lovdata-URL="LTI/lov/2014-06-20-49/§19" data-name="§19" id="kapittel-2-paragraf-10"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Forskriftshjemmel</span></h3><article class="legalP" id="kapittel-2-paragraf-10-ledd-1">Departementet kan gi forskrift med utfyllende bestemmelser om saksbehandling og gjennomføring av møter i konfliktrådet.</article></article></section><section class="section" data-name="kapIII" id="kapittel-3" data-lovdata-URL="LTI/lov/2014-06-20-49/KAPITTEL_3"><h2>Kapittel III Særlig om behandling av straffesaker</h2><article class="legalArticle" data-lovdata-URL="LTI/lov/2014-06-20-49/§20" data-name="§20" id="kapittel-3-paragraf-1"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Konfliktrådets behandling av straffesaker</span></h3><article class="legalP" id="kapittel-3-paragraf-1-ledd-1">Konfliktrådet har plikt til å behandle saker som etter avgjørelse ved påtalemyndigheten eller domstolen er oversendt til mekling, gjennomføring av oppfølging i konfliktråd, ungdomsoppfølging eller ungdomsstraff. Behandlingen skal være påbegynt så snart som mulig etter at saken er mottatt. Dersom utsettelse av saken er påkrevd, skal påtalemyndigheten gis underretning om når saken forventes å bli behandlet.</article><article class="legalP" id="kapittel-3-paragraf-1-ledd-2">Når et møte i konfliktrådet er avsluttet, skal konfliktrådet sende sakens dokumenter til påtalemyndigheten med opplysning om det er inngått en godkjent avtale mellom partene.</article><article class="legalP" id="kapittel-3-paragraf-1-ledd-3">Når avtalen er oppfylt, skal konfliktrådet straks sende en bekreftelse om dette til påtalemyndigheten.</article></article><article class="legalArticle" data-lovdata-URL="LTI/lov/2014-06-20-49/§21" data-name="§21" id="kapittel-3-paragraf-2"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Brudd i behandlingen</span></h3><article class="legalP" id="kapittel-3-paragraf-2-ledd-1">I saker der mekling i konfliktrådet er satt som vilkår for påtaleunnlatelse i medhold av straffeprosessloven § 69 tredje ledd, jf. straffeloven § 53 nr. 3 bokstav h, og møtet ikke gjennomføres, skal konfliktrådet straks oversende saken til påtalemyndigheten. Dersom siktede bryter en inngått avtale, skal påtalemyndigheten varsles. Påtalemyndigheten kan åpne strafforfølgning på nytt dersom møtet ikke gjennomføres grunnet siktede eller dersom den siktede bryter en inngått avtale vesentlig.</article><article class="legalP" id="kapittel-3-paragraf-2-ledd-2">I saker som er overført til mekling i konfliktrådet i medhold av straffeprosessloven § 71 a første ledd, og møtet ikke gjennomføres eller avtale ikke kommer i stand, skal konfliktrådet straks oversende saken til påtalemyndigheten. Dersom siktede bryter en inngått avtale, skal påtalemyndigheten varsles. Påtalemyndigheten kan åpne strafforfølgning på nytt dersom møtet ikke gjennomføres grunnet siktede, avtale ikke kommer i stand eller den siktede bryter avtalen vesentlig.</article><article class="legalP" id="kapittel-3-paragraf-2-ledd-3">I saker der mekling i konfliktrådet er satt som vilkår for betinget dom i medhold av straffeloven § 53 nr. 3 bokstav h, og møtet ikke gjennomføres grunnet siktede, skal konfliktrådet straks oversende saken til påtalemyndigheten. Dersom siktede bryter en inngått avtale, skal påtalemyndigheten varsles. Påtalemyndigheten avgjør om saken skal bringes inn for retten for fastsettelse av nye vilkår eller fullbyrding av straffen, jf. straffeloven § 54.</article><article class="legalP" id="kapittel-3-paragraf-2-ledd-4">Brudd ved gjennomføring av ungdomsstraff og ungdomsoppfølging er regulert i kapittel IV.</article></article></section><section class="section" data-name="kapIV" id="kapittel-4" data-lovdata-URL="LTI/lov/2014-06-20-49/KAPITTEL_4"><h2>Kapittel IV Innholdet i og gjennomføringen av ungdomsstraff og ungdomsoppfølging</h2><article class="legalArticle" data-lovdata-URL="LTI/lov/2014-06-20-49/§22" data-name="§22" id="kapittel-4-paragraf-1"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Reaksjonenes innhold</span></h3><article class="legalP" id="kapittel-4-paragraf-1-ledd-1">Reaksjonene ungdomsstraff og ungdomsoppfølging består av gjennomføring av et ungdomsstormøte, utarbeidelse av en individuelt tilpasset ungdomsplan og oppfølging av planen.</article></article><article class="legalArticle" data-lovdata-URL="LTI/lov/2014-06-20-49/§23" data-name="§23" id="kapittel-4-paragraf-2"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Gjennomføringstid</span></h3><article class="legalP" id="kapittel-4-paragraf-2-ledd-1">Ved ungdomsstraff fastsetter domstolen gjennomføringstiden, jf. straffeloven § 28 c. Gjennomføringstiden kan være fra seks måneder til to år. Dersom den fengselsstraffen som ville ha blitt idømt uten ungdomsstraff er klart lengre enn to år, kan en gjennomføringstid på inntil tre år fastsettes.</article><article class="legalP" id="kapittel-4-paragraf-2-ledd-2">Ved ungdomsoppfølging fastsetter påtalemyndigheten gjennomføringstiden i saker overført i medhold av straffeprosessloven § 71 a annet ledd og § 69 tredje ledd, jf. straffeloven § 53 nr. 3 bokstav i. Domstolen fastsetter gjennomføringstiden i saker etter straffeloven § 53 nr. 3 bokstav i. Gjennomføringstiden kan være i inntil ett år.</article></article><article class="legalArticle" data-lovdata-URL="LTI/lov/2014-06-20-49/§24" data-name="§24" id="kapittel-4-paragraf-3"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Ungdomsstormøte</span></h3><article class="legalP" id="kapittel-4-paragraf-3-ledd-1">Konfliktrådet starter forberedelsene til et ungdomsstormøte straks saken er overført fra domstolen etter straffeloven § 28 c eller § 53 nr. 3 bokstav i, eller fra påtalemyndigheten etter straffeprosessloven § 71 a annet ledd eller § 69 tredje ledd, jf. straffeloven § 53 nr. 3 bokstav i.</article><article class="legalP" id="kapittel-4-paragraf-3-ledd-2">Ungdomsstormøtet ledes av en ungdomskoordinator som skal sikre at relevante aktører er representert. Dette kan være representanter fra kriminalomsorgen, skole, barnevernstjeneste, helse- og omsorgstjenesten eller andre med tilknytning til domfelte, siktede, fornærmede eller til saken.</article><article class="legalP" id="kapittel-4-paragraf-3-ledd-3">Ved gjennomføring av ungdomsstraff skal domfelte, domfeltes verger, samt representanter fra kriminalomsorgen og politiet være til stede i ungdomsstormøtet. Fornærmede og fornærmedes verger har rett til å være til stede. Det samme gjelder forsvarer og bistandsadvokat som er oppnevnt etter straffeprosessloven § 100 annet ledd og § 107 a første ledd bokstav d.</article><article class="legalP" id="kapittel-4-paragraf-3-ledd-4">Ved gjennomføring av ungdomsoppfølging skal domfelte eller siktede og dennes verger være til stede i ungdomsstormøtet. Fornærmede og fornærmedes verger har rett til å være til stede. Representanter fra politiet skal delta dersom konfliktrådet finner det hensiktsmessig.</article><article class="legalP" id="kapittel-4-paragraf-3-ledd-5">Dersom domfeltes eller siktedes verger ikke kan eller vil være til stede, skal ungdomskoordinatoren vurdere om midlertidig verge skal oppnevnes etter vergemålslovens regler.</article><article class="legalP" id="kapittel-4-paragraf-3-ledd-6">Ungdomsstormøtet kan deles opp i flere møter dersom dette er hensiktsmessig.</article></article><article class="legalArticle" data-lovdata-URL="LTI/lov/2014-06-20-49/§25" data-name="§25" id="kapittel-4-paragraf-4"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Ungdomsplan</span></h3><article class="legalP" id="kapittel-4-paragraf-4-ledd-1">Ungdomsstormøtet skal utforme en ungdomsplan. Planen skal godkjennes av ungdomskoordinatoren, domfelte eller siktede og domfeltes eller siktedes verger. Planen kan blant annet gå ut på at domfelte eller siktede skal<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-4-ledd-1-punkt-1"><article class="legalP" id="kapittel-4-paragraf-4-ledd-1-punkt-1-ledd-1">yte ikke-økonomisk kompensasjon til den som er påført en skade, et tap eller en annen krenkelse</article></article></li><li data-li-identifier="b)" data-name="b)"><article class="listArticle" id="kapittel-4-paragraf-4-ledd-1-punkt-2"><article class="legalP" id="kapittel-4-paragraf-4-ledd-1-punkt-2-ledd-1">delta i kriminalitetsforebyggende programmer eller andre tilsvarende tiltak</article></article></li><li data-li-identifier="c)" data-name="c)"><article class="listArticle" id="kapittel-4-paragraf-4-ledd-1-punkt-3"><article class="legalP" id="kapittel-4-paragraf-4-ledd-1-punkt-3-ledd-1">utføre samfunnsnyttige oppgaver</article></article></li><li data-li-identifier="d)" data-name="d)"><article class="listArticle" id="kapittel-4-paragraf-4-ledd-1-punkt-4"><article class="legalP" id="kapittel-4-paragraf-4-ledd-1-punkt-4-ledd-1">overholde bestemmelser om oppholdssted, arbeid eller opplæring</article></article></li><li data-li-identifier="e)" data-name="e)"><article class="listArticle" id="kapittel-4-paragraf-4-ledd-1-punkt-5"><article class="legalP" id="kapittel-4-paragraf-4-ledd-1-punkt-5-ledd-1">møte for politiet eller kriminalomsorgen</article></article></li><li data-li-identifier="f)" data-name="f)"><article class="listArticle" id="kapittel-4-paragraf-4-ledd-1-punkt-6"><article class="legalP" id="kapittel-4-paragraf-4-ledd-1-punkt-6-ledd-1">avstå fra å bruke alkohol og andre berusende eller bedøvende midler og avgi nødvendige rusprøver etter helsepersonelloven § 12 tredje ledd</article></article></li><li data-li-identifier="g)" data-name="g)"><article class="listArticle" id="kapittel-4-paragraf-4-ledd-1-punkt-7"><article class="legalP" id="kapittel-4-paragraf-4-ledd-1-punkt-7-ledd-1">overholde bestemmelser om innetid</article></article></li><li data-li-identifier="h)" data-name="h)"><article class="listArticle" id="kapittel-4-paragraf-4-ledd-1-punkt-8"><article class="legalP" id="kapittel-4-paragraf-4-ledd-1-punkt-8-ledd-1">unngå kontakt med bestemte personer</article></article></li></ul></article><article class="legalP" id="kapittel-4-paragraf-4-ledd-2">Ved ungdomsstraff kan planen også gå ut på at domfelte skal oppholde seg i institusjon eller gjennomgå annen behandling.</article><article class="legalP" id="kapittel-4-paragraf-4-ledd-3">Ungdomskoordinatoren har ansvaret for at ungdomsplanen gjennomføres.</article><article class="legalP" id="kapittel-4-paragraf-4-ledd-4">I saker der det er idømt ungdomsstraff etter straffeloven § 28 c eller ungdomsoppfølging som vilkår for betinget dom etter straffeloven § 53 nr. 3 bokstav i, sendes saken tilbake til domstolen dersom det ikke oppnås enighet om en ungdomsplan. Domstolen avgjør om hele eller deler av den betingede fengselsstraffen skal fullbyrdes.</article><article class="legalP" id="kapittel-4-paragraf-4-ledd-5">I saker hvor ungdomsoppfølging er satt som vilkår for påtaleunnlatelse i medhold av straffeprosessloven § 69 tredje ledd, jf. straffeloven § 53 nr. 3 bokstav i, eller hvor saken er overført etter straffeprosessloven § 71 a annet ledd, sendes saken tilbake til påtalemyndigheten dersom det ikke oppnås enighet om en ungdomsplan. Påtalemyndigheten avgjør om strafforfølging skal åpnes på nytt.</article></article><article class="legalArticle" data-lovdata-URL="LTI/lov/2014-06-20-49/§26" data-name="§26" id="kapittel-4-paragraf-5"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Oppfølgingsteam</span></h3><article class="legalP" id="kapittel-4-paragraf-5-ledd-1">Oppfølgingsteamet har ansvaret for å gjennomføre tiltakene fastsatt i ungdomsplanen. Oppfølgingsteamet ledes av ungdomskoordinatoren og består ellers av domfelte eller siktede, domfeltes eller siktedes verger og andre som har oppgaver i forbindelse med gjennomføringen av ungdomsplanen. Ungdomskoordinatoren kan også anmode andre med tilknytning til domfelte, siktede eller saken om å delta.</article><article class="legalP" id="kapittel-4-paragraf-5-ledd-2">Ved ungdomsstraff er representanter fra kriminalomsorgen og politiet obligatoriske deltakere i oppfølgingsteamet.</article></article><article class="legalArticle" data-lovdata-URL="LTI/lov/2014-06-20-49/§27" data-name="§27" id="kapittel-4-paragraf-6"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Generelle pålegg overfor domfelte eller siktede</span></h3><article class="legalP" id="kapittel-4-paragraf-6-ledd-1">Domfelte eller siktede skal under ungdomsstormøtet, i møte med oppfølgingsteamet og i andre møter eller avtaler som fremgår av ungdomsplanen<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-6-ledd-1-punkt-1"><article class="legalP" id="kapittel-4-paragraf-6-ledd-1-punkt-1-ledd-1">møte til fastsatt tid og sted</article></article></li><li data-li-identifier="b)" data-name="b)"><article class="listArticle" id="kapittel-4-paragraf-6-ledd-1-punkt-2"><article class="legalP" id="kapittel-4-paragraf-6-ledd-1-punkt-2-ledd-1">være upåvirket av alkohol eller andre berusende eller bedøvende midler</article></article></li></ul></article><article class="legalP" id="kapittel-4-paragraf-6-ledd-2">Domfelte eller siktede skal ikke<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-6-ledd-2-punkt-1"><article class="legalP" id="kapittel-4-paragraf-6-ledd-2-punkt-1-ledd-1">vise en atferd som kan true sikkerheten til personer som deltar under gjennomføringen eller påvirke miljøet på negativ måte</article></article></li><li data-li-identifier="b)" data-name="b)"><article class="listArticle" id="kapittel-4-paragraf-6-ledd-2-punkt-2"><article class="legalP" id="kapittel-4-paragraf-6-ledd-2-punkt-2-ledd-1">begå nye straffbare handlinger i gjennomføringstiden</article></article></li><li data-li-identifier="c)" data-name="c)"><article class="listArticle" id="kapittel-4-paragraf-6-ledd-2-punkt-3"><article class="legalP" id="kapittel-4-paragraf-6-ledd-2-punkt-3-ledd-1">oppholde seg i utlandet i gjennomføringstiden med mindre ungdomskoordinatoren gir tillatelse.</article></article></li></ul></article></article><article class="legalArticle" data-lovdata-URL="LTI/lov/2014-06-20-49/§28" data-name="§28" id="kapittel-4-paragraf-7"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Forbud mot bruk av alkohol eller andre berusende eller bedøvende midler</span></h3><article class="legalP" id="kapittel-4-paragraf-7-ledd-1">Hvis det fremstår som nødvendig for å motvirke en ny straffbar handling som er rettet mot noens liv, helse eller frihet, kan ungdomskoordinatoren på ethvert tidspunkt i løpet av gjennomføringstiden forby den domfelte eller siktede å bruke alkohol eller andre berusende eller bedøvende midler.</article><article class="legalP" id="kapittel-4-paragraf-7-ledd-2">Ungdomskoordinatoren skal oppheve forbudet når det ikke lenger fremstår som nødvendig.</article></article><article class="legalArticle" data-lovdata-URL="LTI/lov/2014-06-20-49/§29" data-name="§29" id="kapittel-4-paragraf-8"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Ruskontroll</span></h3><article class="legalP" id="kapittel-4-paragraf-8-ledd-1">Hvis det i ungdomsplanen er satt vilkår etter § 25 bokstav f, eller ungdomskoordinatoren har forbudt den domfelte eller siktede å bruke alkohol eller andre berusende eller bedøvende midler etter § 28, skal ungdomskoordinatoren undersøke om vilkåret eller forbudet blir overholdt. Undersøkelsen kan innebære uanmeldte besøk i hjemmet. Når det er satt rusforbud, kan ungdomskoordinatoren pålegge den domfelte eller siktede å avgi urinprøve, utåndingsprøve eller blodprøve eller medvirke til annen undersøkelse som kan skje uten fare eller særlig ubehag. Bestemmelsen i straffeloven § 53 nr. 3 bokstav c gjelder tilsvarende der rusprøve skal avgis.</article><article class="legalP" id="kapittel-4-paragraf-8-ledd-2">Er det grunn til å anta at den domfelte eller siktede møter påvirket av alkohol eller andre berusende eller bedøvende midler, skal ungdomskoordinatoren snarest undersøke forholdet. Den domfelte eller siktede kan pålegges å avgi urinprøve, utåndingsprøve eller blodprøve eller å medvirke til annen undersøkelse som kan skje uten fare eller særlig ubehag. Bestemmelsen i straffeloven § 53 nr. 3 bokstav c gjelder tilsvarende der rusprøve skal avgis.</article><article class="legalP" id="kapittel-4-paragraf-8-ledd-3">Tiltak som er en del av undersøkelse etter første ledd første punktum annet alternativ eller etter annet ledd, er ikke en del av ungdomsplanen.</article></article><article class="legalArticle" data-lovdata-URL="LTI/lov/2014-06-20-49/§30" data-name="§30" id="kapittel-4-paragraf-9"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Utsatt gjennomføring</span></h3><article class="legalP" id="kapittel-4-paragraf-9-ledd-1">Ungdomskoordinatoren kan utsette gjennomføringen av ungdomsstraffen eller ungdomsoppfølgingen dersom den domfeltes eller siktedes helsetilstand tilsier det eller det for øvrig foreligger særlig tungtveiende grunner som gjør det særlig vanskelig å gjennomføre reaksjonen. Ved ungdomsstraff skal ungdomskoordinatoren, når det fremstår som nødvendig for at avbruddet skal være sikkerhetsmessig forsvarlig og etter samtykke fra de obligatoriske deltagerne i ungdomsstormøtet og oppfølgingsteamet, fastsette slike vilkår som nevnt i § 31 annet ledd.</article></article><article class="legalArticle" data-lovdata-URL="LTI/lov/2014-06-20-49/§31" data-name="§31" id="kapittel-4-paragraf-10"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Brudd under gjennomføring av ungdomsstraffen</span></h3><article class="legalP" id="kapittel-4-paragraf-10-ledd-1">Hvis den domfelte forsettlig eller uaktsomt bryter bestemmelser gitt i eller i medhold av § 25 første og annet ledd, § 27 eller § 28 første ledd, kan ungdomskoordinatoren pålegge domfelte å møte til samtale for å motvirke nye brudd. Under samtalen skal den domfelte gjøres kjent med følgene av gjentatte brudd.</article><article class="legalP" id="kapittel-4-paragraf-10-ledd-2">Hvis det fremstår som nødvendig for å motvirke nye brudd, skal ungdomskoordinatoren, etter samtykke fra de obligatoriske deltagerne i ungdomsstormøtet og oppfølgingsteamet, fastsette vilkår om at den domfelte skal<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-10-ledd-2-punkt-1"><article class="legalP" id="kapittel-4-paragraf-10-ledd-2-punkt-1-ledd-1">overholde bestemmelser om oppholdssted,</article></article></li><li data-li-identifier="b)" data-name="b)"><article class="listArticle" id="kapittel-4-paragraf-10-ledd-2-punkt-2"><article class="legalP" id="kapittel-4-paragraf-10-ledd-2-punkt-2-ledd-1">unnlate å ha kontakt med bestemte personer,</article></article></li><li data-li-identifier="c)" data-name="c)"><article class="listArticle" id="kapittel-4-paragraf-10-ledd-2-punkt-3"><article class="legalP" id="kapittel-4-paragraf-10-ledd-2-punkt-3-ledd-1">unnlate å bruke alkohol eller andre berusende eller bedøvende midler, eller</article></article></li><li data-li-identifier="d)" data-name="d)"><article class="listArticle" id="kapittel-4-paragraf-10-ledd-2-punkt-4"><article class="legalP" id="kapittel-4-paragraf-10-ledd-2-punkt-4-ledd-1">møte for politiet eller kriminalomsorgen.</article></article></li></ul></article><article class="legalP" id="kapittel-4-paragraf-10-ledd-3">Hvis domfelte etter at ungdomskoordinatoren har holdt samtale som nevnt i første ledd eller fastsatt vilkår etter annet ledd, på nytt bryter kravene eller vilkår fastsatt etter annet ledd bokstav a til d, kan ungdomskoordinatoren, etter samtykke fra politiet og kriminalomsorgen, innkalle til et nytt ungdomsstormøte, eller overføre saken til kriminalomsorgens regionale nivå med innstilling om at saken bringes inn for retten med begjæring om at den betingede fengselsstraffen skal fullbyrdes helt eller delvis i medhold av straffeloven § 28 c fjerde ledd. Når ungdomskoordinatoren har overført saken til kriminalomsorgens regionale nivå med innstilling om å bringe saken inn for retten, avbrytes gjennomføringen av straffen fra det tidspunktet begjæringen er oversendt retten.</article><article class="legalP" id="kapittel-4-paragraf-10-ledd-4">Hvis den domfelte unnlater å møte til bruddsamtale etter første ledd, kan ungdomskoordinatoren beslutte å avbryte gjennomføringen av straffen. Det samme gjelder der domfelte, etter at bruddsamtalen er gjennomført, på nytt bryter kravene.</article></article><article class="legalArticle" data-lovdata-URL="LTI/lov/2014-06-20-49/§32" data-name="§32" id="kapittel-4-paragraf-11"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Ny straffbar handling under gjennomføring av ungdomsstraffen</span></h3><article class="legalP" id="kapittel-4-paragraf-11-ledd-1">Begår den domfelte en ny straffbar handling før gjennomføringstiden utløper, kan påtalemyndigheten bringe saken inn for retten med begjæring om at den betingede fengselsstraffen skal fullbyrdes helt eller delvis etter straffeloven § 28 c fjerde ledd bokstav b. Ungdomskoordinatoren kan, etter samtykke fra politiet og kriminalomsorgen, anmode påtalemyndigheten om å bringe saken inn for retten. Når påtalemyndigheten beslutter å bringe saken inn for retten, avbrytes gjennomføringen av straffen fra det tidspunktet begjæringen er oversendt retten.</article><article class="legalP" id="kapittel-4-paragraf-11-ledd-2">Hvis den domfelte blir siktet for en straffbar handling som kan føre til fullbyrding av den betingede fengselsstraffen etter straffeloven § 28 c fjerde ledd bokstav b, kan påtalemyndigheten beslutte at gjennomføringen av ungdomsstraffen avbrytes.</article></article><article class="legalArticle" data-lovdata-URL="LTI/lov/2014-06-20-49/§33" data-name="§33" id="kapittel-4-paragraf-12"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Brudd under gjennomføring av ungdomsoppfølging</span></h3><article class="legalP" id="kapittel-4-paragraf-12-ledd-1">Hvis den siktede eller domfelte forsettlig eller uaktsomt bryter bestemmelser gitt i eller i medhold av § 25 første ledd, § 27 eller § 28 første ledd, kan ungdomskoordinatoren pålegge den siktede eller domfelte å møte til samtale for å motvirke nye brudd. Under samtalen skal den siktede eller domfelte gjøres kjent med følgene av gjentatte brudd.</article><article class="legalP" id="kapittel-4-paragraf-12-ledd-2">Hvis det fremstår som nødvendig for å motvirke nye brudd, skal ungdomskoordinatoren, etter samtykke fra siktede eller domfelte og dennes verger, fastsette vilkår om at den domfelte skal<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-12-ledd-2-punkt-1"><article class="legalP" id="kapittel-4-paragraf-12-ledd-2-punkt-1-ledd-1">overholde bestemmelser om oppholdssted</article></article></li><li data-li-identifier="b)" data-name="b)"><article class="listArticle" id="kapittel-4-paragraf-12-ledd-2-punkt-2"><article class="legalP" id="kapittel-4-paragraf-12-ledd-2-punkt-2-ledd-1">unnlate å ha kontakt med bestemte personer</article></article></li><li data-li-identifier="c)" data-name="c)"><article class="listArticle" id="kapittel-4-paragraf-12-ledd-2-punkt-3"><article class="legalP" id="kapittel-4-paragraf-12-ledd-2-punkt-3-ledd-1">unnlate å bruke alkohol eller andre berusende eller bedøvende midler, eller</article></article></li><li data-li-identifier="d)" data-name="d)"><article class="listArticle" id="kapittel-4-paragraf-12-ledd-2-punkt-4"><article class="legalP" id="kapittel-4-paragraf-12-ledd-2-punkt-4-ledd-1">møte for politiet eller kriminalomsorgen</article></article></li></ul></article><article class="legalP" id="kapittel-4-paragraf-12-ledd-3">Hvis siktede eller domfelte, etter at ungdomskoordinatoren har holdt samtale som nevnt i første ledd eller fastsatt vilkår etter annet ledd, på nytt bryter kravene eller vilkår fastsatt etter annet ledd bokstav a til d, kan ungdomskoordinatoren innkalle til et nytt ungdomsstormøte. Ungdomskoordinatoren kan i stedet overføre saken til påtalemyndigheten. Påtalemyndigheten vurderer om strafforfølgingen skal gjenopptas eller om saken skal bringes inn for retten for fastsettelse av nye vilkår eller fullbyrding av straffen, jf. straffeloven § 54. Gjennomføringen av reaksjonen avbrytes fra det tidspunktet påtalemyndigheten beslutter at strafforfølgningen gjenopptas eller fra det tidspunktet begjæringen er oversendt retten.</article><article class="legalP" id="kapittel-4-paragraf-12-ledd-4">Hvis den siktede eller domfelte unnlater å møte til bruddsamtale etter første ledd, kan ungdomskoordinatoren beslutte å avbryte gjennomføringen av reaksjonen. Det samme gjelder der siktede eller domfelte, etter at bruddsamtalen er gjennomført, på nytt bryter kravene.</article></article><article class="legalArticle" data-lovdata-URL="LTI/lov/2014-06-20-49/§34" data-name="§34" id="kapittel-4-paragraf-13"><h3 class="legalArticleHeader"><span class="legalArticleValue">§ 34</span>. <span class="legalArticleTitle">Ny straffbar handling under gjennomføring av ungdomsoppfølging</span></h3><article class="legalP" id="kapittel-4-paragraf-13-ledd-1">Begår den siktede eller domfelte en ny straffbar handling før gjennomføringstiden utløper, avgjør påtalemyndigheten om strafforfølgingen skal gjenopptas eller om saken skal bringes inn for retten for fastsettelse av nye vilkår eller fullbyrding av straffen, jf. straffeloven § 54. Gjennomføringen av reaksjonen avbrytes fra det tidspunktet påtalemyndigheten beslutter at strafforfølgningen gjenopptas eller fra det tidspunktet begjæringen er oversendt retten.</article><article class="legalP" id="kapittel-4-paragraf-13-ledd-2">Hvis den siktede eller domfelte blir siktet for en straffbar handling som kan føre til at påtalemyndigheten gjenopptar strafforfølgningen eller bringer saken inn for retten etter første ledd, kan påtalemyndigheten beslutte at gjennomføringen av ungdomsoppfølgingen avbrytes.</article></article><article class="legalArticle" data-lovdata-URL="LTI/lov/2014-06-20-49/§35" data-name="§35" id="kapittel-4-paragraf-14"><h3 class="legalArticleHeader"><span class="legalArticleValue">§ 35</span>. <span class="legalArticleTitle">Forskriftshjemmel</span></h3><article class="legalP" id="kapittel-4-paragraf-14-ledd-1">Departementet kan gi forskrift med utfyllende bestemmelser om gjennomføring av ungdomsstormøte og håndtering av brudd.</article></article></section><section class="section" data-name="kapV" id="kapittel-5" data-lovdata-URL="LTI/lov/2014-06-20-49/KAPITTEL_5"><h2>Kapittel V Oppfølging i konfliktråd</h2><article class="legalArticle" data-lovdata-URL="LTI/lov/2014-06-20-49/§36" data-name="§36" id="kapittel-5-paragraf-1"><h3 class="legalArticleHeader"><span class="legalArticleValue">§ 36</span>. <span class="legalArticleTitle">Innholdet i og gjennomføringen av reaksjonen oppfølging i konfliktråd</span></h3><article class="legalP" id="kapittel-5-paragraf-1-ledd-1">Reaksjonen oppfølging i konfliktråd består av gjennomføring av et møte i konfliktrådet, utarbeidelse av en individuelt tilpasset plan og oppfølging av planen. Planen utformes i møtet og skal godkjennes av konfliktrådet og siktede eller domfelte. Konfliktrådet har ansvaret for at planen gjennomføres.</article><article class="legalP" id="kapittel-5-paragraf-1-ledd-2">Hvis den siktede eller domfelte forsettlig eller uaktsomt bryter vilkår fastsatt i planen, generelle pålegg etter § 27 eller øvrige vilkår fastsatt i medhold av loven her, gjelder reglene for håndtering av brudd i § 33 tilsvarende så langt de passer.</article><article class="legalP" id="kapittel-5-paragraf-1-ledd-3">Reglene i §§ 27, 30 første punktum og 34 gjelder tilsvarende så langt de passer.</article><article class="legalP" id="kapittel-5-paragraf-1-ledd-4">Departementet kan gi forskrift med bestemmelser om innholdet i og gjennomføringen av reaksjonen oppfølging i konfliktråd, herunder nærmere bestemmelser om møter i konfliktrådet, utformingen av og innholdet i en plan, oppfølgingsansvar, forbud mot bruk av rusmidler, ruskontroll og håndtering av brudd. Bestemmelsene skal ikke være mer inngripende overfor siktede eller domfelte enn det som følger av kapittel IV.</article></article></section><section class="section" data-name="kapVI" id="kapittel-6" data-lovdata-URL="LTI/lov/2014-06-20-49/KAPITTEL_6"><h2>Kapittel VI Sluttbestemmelser</h2><article class="legalArticle" data-lovdata-URL="LTI/lov/2014-06-20-49/§37" data-name="§37" id="kapittel-6-paragraf-1"><h3 class="legalArticleHeader"><span class="legalArticleValue">§ 37</span>. <span class="legalArticleTitle">Ikraftsetting og overgangsregler</span></h3><article class="legalP" id="kapittel-6-paragraf-1-ledd-1">Loven gjelder fra den tiden Kongen bestemmer.</article><article class="legalP" id="kapittel-6-paragraf-1-ledd-2">Fra den tid loven trer i kraft, oppheves lov 15. mars 1991 nr. 3 om megling i konfliktråd.</article><article class="legalP" id="kapittel-6-paragraf-1-ledd-3">Kongen kan gi nærmere overgangsregler.</article></article><article class="legalArticle" data-lovdata-URL="LTI/lov/2014-06-20-49/§38" data-name="§38" id="kapittel-6-paragraf-2"><h3 class="legalArticleHeader"><span class="legalArticleValue">§ 38</span>. <span class="legalArticleTitle">Endringer i andre lover</span></h3><article class="legalP" id="kapittel-6-paragraf-2-ledd-1">Fra den tid loven trer i kraft, gjøres følgende endringer i andre lover:</article> <article class="defaultP" margin-top="true">1. I lov 22. mai 1902 nr. 10 Almindelig borgerlig Straffelov gjøres følgende endringer:</article> <article class="defaultP" margin-top="true">I § 28 c første ledd, slik ny § 28 c første ledd lyder etter endringer ved lov 20. januar 2012 nr. 6 del I, skal første ledd lyde:</article><article class="legalP" id="kapittel-6-paragraf-2-ledd-2">Ungdomsstraff med ungdomsstormøte og ungdomsplan etter konfliktrådsloven kapittel IV kan idømmes i stedet for fengselsstraff når<ul class="defaultList"><li data-li-identifier="a)" data-name="a)"><article class="listArticle" id="kapittel-6-paragraf-2-ledd-2-punkt-1"><article class="legalP" id="kapittel-6-paragraf-2-ledd-2-punkt-1-ledd-1">lovbryteren var under 18 år på handlingstidspunktet,</article></article></li><li data-li-identifier="b)" data-name="b)"><article class="listArticle" id="kapittel-6-paragraf-2-ledd-2-punkt-2"><article class="legalP" id="kapittel-6-paragraf-2-ledd-2-punkt-2-ledd-1">lovbryteren har begått gjentatt eller alvorlig kriminalitet,</article></article></li><li data-li-identifier="c)" data-name="c)"><article class="listArticle" id="kapittel-6-paragraf-2-ledd-2-punkt-3"><article class="legalP" id="kapittel-6-paragraf-2-ledd-2-punkt-3-ledd-1">lovbryteren samtykker og har bosted i Norge, og</article></article></li><li data-li-identifier="d)" data-name="d)"><article class="listArticle" id="kapittel-6-paragraf-2-ledd-2-punkt-4"><article class="legalP" id="kapittel-6-paragraf-2-ledd-2-punkt-4-ledd-1">hensynet til straffens formål ikke med tyngde taler mot en reaksjon i frihet.</article></article></li></ul></article> <article class="defaultP" margin-top="true">I § 28 c tredje og fjerde ledd, slik ny § 28 c tredje og fjerde ledd lyder etter endringer ved lov 20. januar 2012 nr. 6 del I, skal tredje og fjerde ledd lyde:</article><article class="legalP" id="kapittel-6-paragraf-2-ledd-3">Når en dom på ungdomsstraff blir lest opp eller forkynt for den domfelte, skal han gjøres nærmere kjent med hva dommen går ut på, og med følgene av brudd på bestemmelsene gitt i eller i medhold av konfliktrådsloven § 31, og av at det begås en ny straffbar handling før utløpet av gjennomføringstiden.</article><article class="legalP" id="kapittel-6-paragraf-2-ledd-4">Etter begjæring kan tingretten ved dom bestemme at hele eller deler av den subsidiære fengselsstraffen skal fullbyrdes når den domfelte har<ul class="defaultList"><li data-li-identifier="a)" data-name="a)"><article class="listArticle" id="kapittel-6-paragraf-2-ledd-4-punkt-1"><article class="legalP" id="kapittel-6-paragraf-2-ledd-4-punkt-1-ledd-1">brutt bestemmelser gitt i eller i medhold av konfliktrådsloven § 31, eller</article></article></li><li data-li-identifier="b)" data-name="b)"><article class="listArticle" id="kapittel-6-paragraf-2-ledd-4-punkt-2"><article class="legalP" id="kapittel-6-paragraf-2-ledd-4-punkt-2-ledd-1">begått en ny straffbar handling før utløpet av gjennomføringstiden.</article></article></li></ul></article> <article class="defaultP" margin-top="true">I § 53, slik § 53 lyder etter endringer ved lov 20. januar 2012 nr. 6 del I, skal nr. 3 bokstav h lyde:<ul class="defaultList"><li data-li-identifier="h)" data-name="h)"><article class="listArticle" id="kapittel-6-paragraf-2-ledd-4-punkt-3"><article class="legalP" id="kapittel-6-paragraf-2-ledd-4-punkt-3-ledd-1">at den domfelte møter til megling i konfliktrådet og oppfyller eventuell avtale som inngås i meglingsmøte, eller gjennomfører oppfølging i konfliktrådet med en gjennomføringstid på inntil ett år, forutsatt at saken egner seg for slik behandling og at det foreligger samtykke både fra fornærmede og domfelte og deres eventuelle verger.</article></article></li></ul></article> <article class="defaultP" margin-top="true">I § 53, slik § 53 lyder etter endringer ved lov 20. januar 2012 nr. 6 del I, skal nr. 3 ny bokstav i lyde:<ul class="defaultList"><li data-li-identifier="i)" data-name="i)"><article class="listArticle" id="kapittel-6-paragraf-2-ledd-4-punkt-4"><article class="legalP" id="kapittel-6-paragraf-2-ledd-4-punkt-4-ledd-1">at den domfelte gjennomfører ungdomsoppfølging i konfliktrådet med en gjennomføringstid på inntil ett år, forutsatt at den domfelte var mellom 15 og 18 år på handlingstidspunktet, at saken egner seg for slik behandling og at det foreligger samtykke fra domfelte og dennes eventuelle verger.</article></article></li></ul></article> <article class="defaultP" margin-top="true">§ 60 nytt tredje ledd skal lyde:</article><article class="legalP" id="kapittel-6-paragraf-2-ledd-5">Er ungdomsstraff idømt, skal fradraget gjøres i den subdiære fengselsstraffen.</article> <article class="defaultP" margin-top="true">Nåværende tredje ledd blir nytt fjerde ledd.</article> <article class="defaultP" margin-top="true">2. I lov 13. juni 1980 nr. 24 om ligningsforvaltning gjøres følgende endring:</article> <article class="defaultP" margin-top="true">§ 6-3 nr. 2 bokstav d skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-6-paragraf-2-ledd-5-punkt-1"><article class="legalP" id="kapittel-6-paragraf-2-ledd-5-punkt-1-ledd-1">konfliktrådene etter krav fra ligningsmyndighetene gi opplysninger om innholdet i avtale, ungdomsplan eller plan inngått under et møte i konfliktrådet, jf. konfliktrådsloven.</article></article></li></ul></article> <article class="defaultP" margin-top="true">3. I lov 22. mai 1981 nr. 25 om rettergangsmåten i straffesaker gjøres følgende endringer:</article> <article class="defaultP" margin-top="true">§ 67 fjerde ledd skal lyde:</article><article class="legalP" id="kapittel-6-paragraf-2-ledd-6">Politiet kan beslutte at saker om forbrytelser skal overføres til megling i konfliktråd, oppfølging i konfliktråd eller ungdomsoppfølging i konfliktråd når ikke spørsmålet om tiltale hører under Kongen i statsråd eller riksadvokaten. Politimesteren kan delegere påtalekompetanse til lensmenn og politistasjonssjefer til å overføre straffesaker for overtredelse av straffeloven §§ 147, 257, 258, 260, 291, 391, 391a og 228 første ledd til megling i konfliktrådet, dersom dette er nødvendig.</article> <article class="defaultP" margin-top="true">§ 69 tredje ledd første punktum skal lyde:</article><article class="legalP" id="kapittel-6-paragraf-2-ledd-7">Unnlatelse av påtale kan også gjøres betinget av slike vilkår som er nevnt i straffeloven § 53 nr. 2, nr. 3 bokstavene a-i, nr. 4 og nr. 5.</article> <article class="defaultP" margin-top="true">§ 71 a skal lyde:</article><article class="legalP" id="kapittel-6-paragraf-2-ledd-8">Når straffeskyld anses bevist, kan påtalemyndigheten beslutte at saken skal overføres til megling i konfliktrådet eller til oppfølging i konfliktrådet med varighet på inntil ett år. Overføring forutsetter at saken egner seg for slik behandling, og at det foreligger samtykke fra både fornærmede og siktede og deres eventuelle verger.</article><article class="legalP" id="kapittel-6-paragraf-2-ledd-9">For siktede som var mellom 15 og 18 år på handlingstidspunktet, kan påtalemyndigheten, når straffeskyld anses bevist, beslutte at saken skal overføres til ungdomsoppfølging i konfliktrådet med varighet på inntil ett år. Overføring forutsetter at saken egner seg for slik behandling, og at det foreligger samtykke fra siktede og dennes eventuelle verger.</article><article class="legalP" id="kapittel-6-paragraf-2-ledd-10">Det kan settes som vilkår for overføring til oppfølging i konfliktrådet etter første ledd og ungdomsoppfølging i konfliktrådet etter annet ledd at siktede ikke begår nye straffbare handlinger under oppfølgingen.</article><article class="legalP" id="kapittel-6-paragraf-2-ledd-11">Overføring til ungdomsoppfølging etter annet ledd kan gjøres betinget av at siktede yter slik erstatning og oppreisning som den fornærmede eller andre skadelidte har rett til og gjør krav på, og som påtalemyndigheten mener den siktede har evne til å betale.</article> <article class="defaultP" margin-top="true">I § 100, slik § 100 lyder etter endringer ved lov 20. januar 2012 nr. 6 del IV, skal annet ledd annet punktum lyde:</article><article class="legalP" id="kapittel-6-paragraf-2-ledd-12">Når offentlig forsvarer oppnevnes etter første punktum for å delta i ungdomsstormøte, jf. straffeloven § 28 c og konfliktrådsloven § 24 tredje ledd, har fornærmede rett til å få oppnevnt bistandsadvokat.</article> <article class="defaultP" margin-top="true">§ 226 første ledd skal lyde:</article><article class="legalP" id="kapittel-6-paragraf-2-ledd-13">Formålet med etterforskningen er å skaffe til veie de nødvendige opplysninger for<ul class="defaultList"><li data-li-identifier="a." data-name="a."><article class="listArticle" id="kapittel-6-paragraf-2-ledd-13-punkt-1"><article class="legalP" id="kapittel-6-paragraf-2-ledd-13-punkt-1-ledd-1">å avgjøre spørsmålet om tiltale,</article></article></li><li data-li-identifier="b." data-name="b."><article class="listArticle" id="kapittel-6-paragraf-2-ledd-13-punkt-2"><article class="legalP" id="kapittel-6-paragraf-2-ledd-13-punkt-2-ledd-1">å tjene som forberedelse for rettens behandling av spørsmålet om straffeskyld og eventuelt spørsmålet om fastsettelse av reaksjon,</article></article></li><li data-li-identifier="c." data-name="c."><article class="listArticle" id="kapittel-6-paragraf-2-ledd-13-punkt-3"><article class="legalP" id="kapittel-6-paragraf-2-ledd-13-punkt-3-ledd-1">å avverge eller stanse straffbare handlinger,</article></article></li><li data-li-identifier="d." data-name="d."><article class="listArticle" id="kapittel-6-paragraf-2-ledd-13-punkt-4"><article class="legalP" id="kapittel-6-paragraf-2-ledd-13-punkt-4-ledd-1">å fullbyrde straff og andre reaksjoner,</article></article></li><li data-li-identifier="e." data-name="e."><article class="listArticle" id="kapittel-6-paragraf-2-ledd-13-punkt-5"><article class="legalP" id="kapittel-6-paragraf-2-ledd-13-punkt-5-ledd-1">å tjene som forberedelse for barneverntjenestens behandling av spørsmålet om det skal sette i verk tiltak etter lov 17. juli 1992 nr. 100 om barneverntjenester, og</article></article></li><li data-li-identifier="f." data-name="f."><article class="listArticle" id="kapittel-6-paragraf-2-ledd-13-punkt-6"><article class="legalP" id="kapittel-6-paragraf-2-ledd-13-punkt-6-ledd-1">å tjene som forberedelse for behandling i konfliktrådet.</article></article></li></ul></article> <article class="defaultP" margin-top="true">§ 455 første ledd fjerde punktum skal lyde:</article><article class="legalP" id="kapittel-6-paragraf-2-ledd-14">For dom som beslutter å fullbyrde subsidiær fengselsstraff etter straffeloven § 28 b første ledd bokstav a eller § 28 c fjerde ledd bokstav a, reststraff etter prøveløslatelse etter straffegjennomføringsloven § 44 annet ledd og fengselsstraff etter straffeloven § 54 nr. 2, treffes vedtak om fullbyrding av regionalt nivå i kriminalomsorgen.</article> <article class="defaultP" margin-top="true">4. I lov 26. mars 1999 nr. 14 om skatt av formue og inntekt gjøres følgende endring:</article> <article class="defaultP" margin-top="true">I § 5-15, slik § 5-15 lyder etter endringer ved lov 20. januar 2012 nr. 6 del VII, skal første ledd bokstav k lyde:<ul class="defaultList"><li data-li-identifier="k)" data-name="k)"><article class="listArticle" id="kapittel-6-paragraf-2-ledd-14-punkt-1"><article class="legalP" id="kapittel-6-paragraf-2-ledd-14-punkt-1-ledd-1">fordel vunnet ved skadevolders arbeid for skadelidte, utført etter skriftlig avtale inngått ved mekling i konfliktråd eller etter ungdomsplan eller plan, jf. konfliktrådsloven.</article></article></li></ul></article> <article class="defaultP" margin-top="true">5. I lov 2. juli 1999 nr. 64 om helsepersonell mv. gjøres følgende endring:</article> <article class="defaultP" margin-top="true">I § 12, slik § 12 lyder etter endringer ved lov 20. januar 2012 nr. 6 del VIII, skal tredje ledd lyde:</article><article class="legalP" id="kapittel-6-paragraf-2-ledd-15">Ved anmodning om rusprøve fra politiet, ved vilkår for påtaleunnlatelse, fra kriminalomsorgen, ved vilkår for betinget dom, og fra ungdomskoordinator, ved gjennomføring av ungdomsstraff og ungdomsoppfølging, skal lege, sykepleier og bioingeniør ta blodprøve eller lignende rusprøve av personer som var under 18 år på handlingstidspunket. Plikten inntrer når personen møter opp til prøvetaking.</article> <article class="defaultP" margin-top="true">6. I lov 18. mai 2001 nr. 21 om gjennomføring av straff mv. gjøres følgende endringer:</article> <article class="defaultP" margin-top="true">§ 2 annet ledd skal lyde:</article><article class="legalP" id="kapittel-6-paragraf-2-ledd-16">Det skal gis tilbud om gjenopprettende prosess under straffegjennomføringen.</article> <article class="defaultP" margin-top="true">Nåværende annet ledd blir nytt tredje ledd.</article> <article class="defaultP" margin-top="true">§ 16 nytt åttende ledd skal lyde:</article><article class="legalP" id="kapittel-6-paragraf-2-ledd-17">Domfelte og fornærmede skal tilbys gjenopprettende prosess. Dersom de ved avtale kommer frem til enighet om å overholde bestemmelser om oppholdssted, eller unnlate å ha samkvem med bestemte personer, skal kriminalomsorgen ta hensyn til avtalen ved fastsettelse av vilkår for gjennomføring av straffen utenfor fengsel. Kriminalomsorgen trenger ikke å ta hensyn til avtalen dersom den blir urimelig for fornærmede eller domfelte.</article> <article class="defaultP" margin-top="true">§ 36 nytt fjerde ledd skal lyde:</article><article class="legalP" id="kapittel-6-paragraf-2-ledd-18">Domfelte og fornærmede skal tilbys gjenopprettende prosess. Dersom de ved avtale kommer frem til enighet om å overholde bestemmelser om oppholdssted, eller unnlate å ha samkvem med bestemte personer, skal kriminalomsorgen ta hensyn til avtalen ved fastsettelse av vilkår for permisjon eller straffavbrudd. Kriminalomsorgen trenger ikke å ta hensyn til avtalen dersom den blir urimelig for fornærmede eller domfelte.</article> <article class="defaultP" margin-top="true">§ 43 nytt femte ledd skal lyde:</article><article class="legalP" id="kapittel-6-paragraf-2-ledd-19">Domfelte og fornærmede skal tilbys gjenopprettende prosess. Dersom de ved avtale kommer frem til enighet om å overholde bestemmelser om oppholdssted, eller unnlate å ha samkvem med bestemte personer, skal kriminalomsorgen ta hensyn til avtalen ved fastsettelse av vilkår for prøveløslatelse. Kriminalomsorgen trenger ikke å ta hensyn til avtalen dersom den blir urimelig for fornærmede eller domfelte.</article> <article class="defaultP" margin-top="true">7. I lov 20. mai 2005 nr. 28 om straff gjøres følgende endringer:</article> <article class="defaultP" margin-top="true">I § 30, slik § 30 lyder etter endringer ved lov 20. januar 2012 nr. 6 del X, skal første ledd bokstav g lyde:<ul class="defaultList"><li data-li-identifier="g)" data-name="g)"><article class="listArticle" id="kapittel-6-paragraf-2-ledd-19-punkt-1"><article class="legalP" id="kapittel-6-paragraf-2-ledd-19-punkt-1-ledd-1">overføring av saken til mekling i konfliktråd, oppfølging i konfliktråd eller til ungdomsoppfølging i konfliktråd, jf. straffeprosessloven § 71 a første og annet ledd, og</article></article></li></ul></article> <article class="defaultP" margin-top="true">I § 37, slik § 37 lyder etter endringer ved lov 20. januar 2012 nr. 6 del X, skal første ledd bokstav i og ny bokstav j lyde:<ul class="defaultList"><li data-li-identifier="i)" data-name="i)"><article class="listArticle" id="kapittel-6-paragraf-2-ledd-19-punkt-2"><article class="legalP" id="kapittel-6-paragraf-2-ledd-19-punkt-2-ledd-1">møte til mekling i konfliktrådet og oppfylle eventuelle avtaler som inngås i meklingsmøte, eller gjennomføre oppfølging i konfliktråd med varighet på inntil ett år, forutsatt at saken egner seg for slik behandling og at det foreligger samtykke både fra fornærmede, domfelte og deres eventuelle verger,</article></article></li><li data-li-identifier="j)" data-name="j)"><article class="listArticle" id="kapittel-6-paragraf-2-ledd-19-punkt-3"><article class="legalP" id="kapittel-6-paragraf-2-ledd-19-punkt-3-ledd-1">gjennomføre ungdomsoppfølging i konfliktrådet med varighet på inntil ett år, forutsatt at domfelte var mellom 15 og 18 år på handlingstidspunktet, at saken egner seg for slik behandling og at det foreligger samtykke fra domfelte og domfeltes eventuelle verger, eller</article></article></li></ul></article> <article class="defaultP" margin-top="true">Nåværende bokstav j blir ny bokstav k.</article> <article class="defaultP" margin-top="true">I § 52 a, slik ny § 52 a lyder etter endringer ved lov 20. januar 2012 nr. 6 del X, skal første ledd innledningen lyde:</article><article class="legalP" id="kapittel-6-paragraf-2-ledd-20">Ungdomsstraff med ungdomsstormøte og ungdomsplan etter konfliktrådsloven kapittel IV kan idømmes i stedet for fengselsstraff når</article> <article class="defaultP" margin-top="true">I § 52 b, slik ny § 52 b lyder etter endringer ved lov 20. januar 2012 nr. 6 del X, skal annet ledd lyde:</article><article class="legalP" id="kapittel-6-paragraf-2-ledd-21">Når en dom på ungdomsstraff blir lest opp eller forkynt for den domfelte, skal han gjøres nærmere kjent med hva dommen går ut på, og med følgene av brudd på bestemmelsene gitt i eller i medhold av konfliktrådsloven § 31, og av at det begås en ny straffbar handling før utløpet av gjennomføringstiden.</article> <article class="defaultP" margin-top="true">I § 52 c, slik ny § 52 c lyder etter endringer ved lov 20. januar 2012 nr. 6 del X, skal første ledd bokstav a lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-6-paragraf-2-ledd-21-punkt-1"><article class="legalP" id="kapittel-6-paragraf-2-ledd-21-punkt-1-ledd-1">brutt bestemmelser gitt i eller i medhold av konfliktrådsloven § 31, eller</article></article></li></ul></article> <article class="defaultP" margin-top="true">I § 53, slik § 53 lyder etter endringer ved lov 20. januar 2012 nr. 6 del X, skal fjerde ledd fjerde punktum lyde:</article><article class="legalP" id="kapittel-6-paragraf-2-ledd-22">I tillegg kan retten fastsette særvilkår som nevnt i § 36 og § 37 bokstav a til j.</article> <article class="defaultP" margin-top="true">§ 83 nytt åttende ledd skal lyde:</article><article class="legalP" id="kapittel-6-paragraf-2-ledd-23">Ved idømming av ungdomsstraff gis varetektsfradraget i den subsidiære fengselsstraffen.</article> <article class="defaultP" margin-top="true">Nåværende åttende ledd blir nytt niende ledd.</article> <article class="defaultP" margin-top="true">8. I lov 28. mai 2010 nr. 16 om behandling av opplysninger i politiet og påtalemyndigheten gjøres følgende endringer:</article> <article class="defaultP" margin-top="true">§ 41 nr. 1 bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-6-paragraf-2-ledd-23-punkt-1"><article class="legalP" id="kapittel-6-paragraf-2-ledd-23-punkt-1-ledd-1">overføring til konfliktråd etter straffeprosessloven § 71a første og annet ledd, dersom vedkommende ikke har begått nye lovbrudd 2 år etter at det er inngått godkjent avtale, ungdomsplan eller plan i konfliktrådet,</article></article></li></ul></article> <article class="defaultP" margin-top="true">9. I lov 19. juni 2009 nr. 58 om merverdiavgift gjøres følgende endring:</article> <article class="defaultP" margin-top="true">§ 16-3 annet ledd bokstav d skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-6-paragraf-2-ledd-23-punkt-2"><article class="legalP" id="kapittel-6-paragraf-2-ledd-23-punkt-2-ledd-1">konfliktrådene etter krav fra avgiftsmyndighetene gi opplysninger om innholdet i avtale, ungdomsplan eller plan inngått under et møte i konfliktrådet, jf. konfliktrådsloven.</article></article></li></ul></article></article></section></main></body></html>