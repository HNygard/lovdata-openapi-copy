<!DOCTYPE html><html lang="no"><head><title>Forskrift om startlån fra Husbanken</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-03-12-273</dd><dt class="dokid">DokumentID</dt><dd class="dokid">LTI/forskrift/2014-03-12-273</dd><dt class="ministry">Departement</dt><dd class="ministry"><ul><li>Kommunal- og moderniseringsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 3 s 469</dd><dt class="dateInForce">I kraft fra</dt><dd class="dateInForce">2014-04-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-12-22-1759</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2009-05-29-30/§1</li></ul></dd><dt class="dateOfPublication">Kunngjort</dt><dd class="dateOfPublication">2014-03-18 15:35</dd><dt class="journalNumber">Journalnummer</dt><dd class="journalNumber">2014-0198</dd><dt class="titleShort">Korttittel</dt><dd class="titleShort">Forskrift om startlån fra Husbanken</dd><dt class="title">Tittel</dt><dd class="title">Forskrift om startlån fra Husbanken</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og moderniseringsdepartementet 12. mars 2014 med hjemmel i lov 29. mai 2009 nr. 30 om Husbanken § 1 fjerde ledd.</dd><dt class="refid">RefID</dt><dd class="refid">forskrift/2014-03-12-273</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om startlån fra Husbanken<ul class="tocSubUl"><li>§ 1. Formål</li><li>§ 2. Långiver</li><li>§ 3. Hvem kan få startlån</li><li>§ 4. Hva det kan gis lån til</li><li>§ 5. Prioriteringer</li><li>§ 6. Rente- og avdragsvilkår</li><li>§ 7. Sikkerhet for lånet og dekning av tap</li><li>§ 8. Klageadgang</li><li>§ 9. Oppfølging og kontroll</li><li>§ 10. Retningslinjer</li><li>§ 11. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2014-03-12-273" id="dokument"><h1>Forskrift om startlån fra Husbanken</h1><article class="legalArticle" data-lovdata-URL="LTI/forskrift/2014-03-12-273/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Startlån skal bidra til at personer med langvarige boligfinansieringsproblemer kan skaffe seg en egnet bolig og beholde den.</article></article><article class="legalArticle" data-lovdata-URL="LTI/forskrift/2014-03-12-273/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Långiver</span></h2><article class="legalP" id="paragraf-2-ledd-1">Husbanken gir lån til kommuner for videre utlån av startlån til enkeltpersoner.</article></article><article class="legalArticle" data-lovdata-URL="LTI/forskrift/2014-03-12-273/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Hvem kan få startlån</span></h2><article class="legalP" id="paragraf-3-ledd-1">Kommunen kan gi startlån til personer som ikke får lån eller tilstrekkelig lånebeløp i ordinære kredittinstitusjoner.</article><article class="legalP" id="paragraf-3-ledd-2">Startlån skal tildeles etter en behovsprøving. I vurderingen skal kommunen legge vekt på om søkeren:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">forventes å ha langvarige problemer med å finansiere eid bolig og</article></article></li><li data-li-identifier="b)" data-name="b)"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">har benyttet muligheten til sparing innenfor de økonomiske mulighetene søkerens inntekter og nødvendige utgifter til livsopphold gir.</article></article></li></ul></article><article class="legalP" id="paragraf-3-ledd-3">Søkeren må ha evne til å betjene lånet over tid og fortsatt ha nødvendige midler igjen til livsopphold.</article><article class="legalP" id="paragraf-3-ledd-4">Uavhengig av vurderingene etter annet ledd kan kommunen gi startlån i alle disse situasjonene:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-4-punkt-1"><article class="legalP" id="paragraf-3-ledd-4-punkt-1-ledd-1">husstanden har barn eller særlige sosiale eller helsemessige utfordringer, og hensynet til å sikre en trygg, god og stabil bosituasjon innen kort tid taler for det,</article></article></li><li data-li-identifier="b)" data-name="b)"><article class="listArticle" id="paragraf-3-ledd-4-punkt-2"><article class="legalP" id="paragraf-3-ledd-4-punkt-2-ledd-1">husstanden har problemer med å dekke boutgiftene, og refinansiering med startlån kan bidra til at husstanden kan bli boende i boligen sin,</article></article></li><li data-li-identifier="c)" data-name="c)"><article class="listArticle" id="paragraf-3-ledd-4-punkt-3"><article class="legalP" id="paragraf-3-ledd-4-punkt-3-ledd-1">boligsituasjonen hindrer mulighetene til å opprettholde et arbeidsforhold, eller hindrer utvikling av det lokale næringslivet eller</article></article></li><li data-li-identifier="d)" data-name="d)"><article class="listArticle" id="paragraf-3-ledd-4-punkt-4"><article class="legalP" id="paragraf-3-ledd-4-punkt-4-ledd-1">lånet bidrar til bedre utnyttelse av kommunalt disponerte boliger.</article></article></li></ul></article></article><article class="legalArticle" data-lovdata-URL="LTI/forskrift/2014-03-12-273/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Hva det kan gis lån til</span></h2><article class="legalP" id="paragraf-4-ledd-1">Kommunen kan gi lån til:<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">kjøp av bolig,</article></article></li><li data-li-identifier="b)" data-name="b)"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">utbedring og tilpasning av bolig,</article></article></li><li data-li-identifier="c)" data-name="c)"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">oppføring av ny bolig og</article></article></li><li data-li-identifier="d)" data-name="d)"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">refinansiering av dyre lån dersom det bidrar til at husstanden kan bli boende i boligen.</article></article></li></ul></article><article class="legalP" id="paragraf-4-ledd-2">Boligen skal være egnet for husstanden, nøktern og rimelig sammenliknet med prisnivået på stedet.</article><article class="legalP" id="paragraf-4-ledd-3">Kommunen kan bruke startlånet til å fullfinansiere boligen eller som topplån der private eller Husbanken gir grunnfinansiering. Kommunen skal vurdere om samfinansiering kan oppnås.</article></article><article class="legalArticle" data-lovdata-URL="LTI/forskrift/2014-03-12-273/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Prioriteringer</span></h2><article class="legalP" id="paragraf-5-ledd-1">Departementet kan gi ytterligere føringer for tildeling av startlånet.</article></article><article class="legalArticle" data-lovdata-URL="LTI/forskrift/2014-03-12-273/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Rente- og avdragsvilkår</span></h2><article class="legalP" id="paragraf-6-ledd-1">Rente- og avdragsvilkår for lån fra Husbanken til kommunene er regulert i forskrift 25. mai 2011 nr. 550 om rente- og avdragsvilkår for Husbanken.</article><article class="legalP" id="paragraf-6-ledd-2">Startlån fra kommunen skal tilbys med utgangspunkt i Husbankens rente- og avdragsvilkår. Startlån har en nedbetalingstid på inntil 30 år. I særlige tilfeller kan kommunene innvilge en nedbetalingstid på inntil 50 år. Det forutsettes da at:<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-2-punkt-1"><article class="legalP" id="paragraf-6-ledd-2-punkt-1-ledd-1">det dokumenteres at låntaker har varig lav inntekt,</article></article></li><li data-li-identifier="b)" data-name="b)"><article class="listArticle" id="paragraf-6-ledd-2-punkt-2"><article class="legalP" id="paragraf-6-ledd-2-punkt-2-ledd-1">det sannsynliggjøres at boligen tilfredsstiller husstandens behov over lang tid,</article></article></li><li data-li-identifier="c)" data-name="c)"><article class="listArticle" id="paragraf-6-ledd-2-punkt-3"><article class="legalP" id="paragraf-6-ledd-2-punkt-3-ledd-1">det sannsynliggjøres at tilgjengelige private leieboliger i området er uegnede og/eller innebærer en betydelig høyere utgift på lang sikt enn det aktuelle startlånet og</article></article></li><li data-li-identifier="d)" data-name="d)"><article class="listArticle" id="paragraf-6-ledd-2-punkt-4"><article class="legalP" id="paragraf-6-ledd-2-punkt-4-ledd-1">det dokumenteres at kommunen ikke anser det som økonomisk forsvarlig å gi et lån med kortere nedbetalingstid.</article></article></li></ul></article><article class="legalP" id="paragraf-6-ledd-3">Vilkåret i annet ledd bokstav a kan fravikes dersom husstanden har barn eller står i fare for å miste boligen, og husstanden kan dokumentere lav, forutsigbar inntekt. Vilkårene i annet ledd bokstavene b og c kan også fravikes dersom husstanden står i fare for å miste boligen.</article><article class="legalP" id="paragraf-6-ledd-4">Kommunen gis anledning til å påplusse husbankrenten inntil 0,25 prosentpoeng til dekning av administrative kostnader. Dersom det dokumenteres at de faktiske utgiftene til administrasjon og forvaltning av låneordningen overstiger 0,25 prosentpoeng, kan kommunene i tillegg kreve gebyr for inndekning av det overskytende beløpet.</article><article class="legalP" id="paragraf-6-ledd-5">Kommunene står fritt til å tilby gunstigere rente- og avdragsvilkår, blant annet andre nedbetalingsplaner. Slike avtaler endrer ikke lånevilkårene som gjelder mellom kommunen og Husbanken.</article></article><article class="legalArticle" data-lovdata-URL="LTI/forskrift/2014-03-12-273/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Sikkerhet for lånet og dekning av tap</span></h2><article class="legalP" id="paragraf-7-ledd-1">Lån fra Husbanken gis som gjeldsbrevslån. Startlån fra kommunen skal sikres med pant i boligen eller adkomstdokumenter til boligen.</article><article class="legalP" id="paragraf-7-ledd-2">Kommunene har tapsrisikoen for de første 25 prosent av gjenstående hovedstol samt forfalte renter og omkostninger før realisering av pant. Staten har tapsrisikoen for et eventuelt restbeløp etter realisering av pantet.</article></article><article class="legalArticle" data-lovdata-URL="LTI/forskrift/2014-03-12-273/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Klageadgang</span></h2><article class="legalP" id="paragraf-8-ledd-1">Det er ikke klageadgang på Husbankens avgjørelse om lån til kommuner.</article><article class="legalP" id="paragraf-8-ledd-2">Det er klageadgang etter forvaltningslovens regler på kommunens vedtak om tildeling, utmåling av startlån og på avvisning og avslag på søknader om startlån.</article></article><article class="legalArticle" data-lovdata-URL="LTI/forskrift/2014-03-12-273/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Oppfølging og kontroll</span></h2><article class="legalP" id="paragraf-9-ledd-1">Kommunene skal innhente og kontrollere opplysninger som er nødvendige for å behandle søknader om startlån og ved utbetaling av startlån.</article><article class="legalP" id="paragraf-9-ledd-2">Kommunene skal rapportere til Husbanken om bruken av midlene i samsvar med bestemmelser fastsatt av Husbanken.</article></article><article class="legalArticle" data-lovdata-URL="LTI/forskrift/2014-03-12-273/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Retningslinjer</span></h2><article class="legalP" id="paragraf-10-ledd-1">Husbanken kan fastsette nærmere retningslinjer om beregning av tap som staten skal dekke, jf. § 7. Husbanken kan også gi retningslinjer om saksbehandling og administrering av startlån.</article><article class="legalP" id="paragraf-10-ledd-2">Kommunene kan fastsette eget regelverk i samsvar med forskriften. Kommunale retningslinjer skal sendes Husbanken til orientering.</article></article><article class="legalArticle" data-lovdata-URL="LTI/forskrift/2014-03-12-273/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" id="paragraf-11-ledd-1">Forskriften trer i kraft 1. april 2014. Fra samme dato oppheves forskrift 22. desember 2004 nr. 1759 om startlån fra Husbanken.</article></article></main></body></html>