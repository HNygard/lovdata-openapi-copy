<!DOCTYPE html><html lang="no"><head><title>Forskrift om endring i forskrift om opptak ved Lovisenberg diakonale høgskole AS (LDH)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2014-09-16-1234</dd><dt class="dokid">DokumentID</dt><dd class="dokid">LTI/lov/2014-09-16-1234</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 13 s 2043</dd><dt class="dateInForce">I kraft fra</dt><dd class="dateInForce">2014-09-16, 2015-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-06-18-798</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-6</li><li>lov/2005-04-01-15/§3-7</li></ul></dd><dt class="dateOfPublication">Kunngjort</dt><dd class="dateOfPublication">2014-10-03 15:35</dd><dt class="journalNumber">Journalnummer</dt><dd class="journalNumber">2014-0882</dd><dt class="titleShort">Korttittel</dt><dd class="titleShort">Endr. i forskrift om opptak ved LDH</dd><dt class="title">Tittel</dt><dd class="title">Forskrift om endring i forskrift om opptak ved Lovisenberg diakonale høgskole AS (LDH)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av høgskolestyret ved Lovisenberg diakonale høgskole AS 16. september 2014 med hjemmel i lov 1. april 2005 nr. 15 om universiteter og høgskoler (universitets- og høgskoleloven) § 3-6 og § 3-7.</dd><dt class="refid">RefID</dt><dd class="refid">lov/2014-09-16-1234</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak ved Lovisenberg diakonale høgskole AS (LDH)<ul class="tocSubUl"><li>I<ul class="tocSubUl"><li>[§ 6. Opptak til bachelorstudiet i sykepleie]</li><li>[§ 7. Opptak til masterstudier]</li><li>[§ 8. Opptak til videreutdanninger]</li><li>§ 12. Politiattest</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2014-09-16-1234" id="dokument"><h1>Forskrift om endring i forskrift om opptak ved Lovisenberg diakonale høgskole AS (LDH)</h1><section class="section" data-name="kapI" id="kapittel-1" data-lovdata-URL="LTI/lov/2014-09-16-1234/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 18. juni 2013 nr. 798 om opptak ved Lovisenberg diakonale høgskole AS (LDH) gjøres følgende endring:</article> <article class="defaultP" margin-top="true">§ 6 pkt. 6.2, § 7 pkt. 7.6, § 8 pkt. 8.4 og § 12 skal lyde:</article><article class="futureLegalArticle" data-name="§6" id="kapittel-1-foreslåttparagraf-1"><span class="futureLegalArticleHeader">[<span class="legalArticleValue">§ 6</span>. <span class="legalArticleTitle">Opptak til bachelorstudiet i sykepleie]</span></span><ul class="defaultList"><li data-li-identifier="6.2" data-name="6.2"><article class="listArticle" id="kapittel-1-foreslåttparagraf-1-punkt-1"><article class="legalP" id="kapittel-1-foreslåttparagraf-1-punkt-1-ledd-1">Alternativt realkompetanse. Følgende kriterier legges til grunn for opptak på grunnlag av realkompetanse: <ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-punkt-1-ledd-1-punkt-1"><article class="legalP" id="kapittel-1-foreslåttparagraf-1-punkt-1-ledd-1-punkt-1-ledd-1">Søkeren er 25 år eller eldre i opptaksåret</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-punkt-1-ledd-1-punkt-2"><article class="legalP" id="kapittel-1-foreslåttparagraf-1-punkt-1-ledd-1-punkt-2-ledd-1">Søkeren har ikke generell studiekompetanse</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-punkt-1-ledd-1-punkt-3"><article class="legalP" id="kapittel-1-foreslåttparagraf-1-punkt-1-ledd-1-punkt-3-ledd-1">Søkeren må dokumentere 5 års relevant fulltids yrkespraksis. Relevant yrkespraksis kan erstattes av relevant ulønnet arbeid, utdanning, organisasjonsarbeid eller annet omsorgsansvar. Relevant praksis betyr at søkeren skal ha praksis/utdanning fra arbeid med pasienter, elever eller klienter innen helse-, omsorgs-, sosial- eller undervisningssektoren eller tilsvarende. Omsorg for egne barn kan utgjøre inntil 2 av 5 års yrkespraksis..</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-punkt-1-ledd-1-punkt-4"><article class="legalP" id="kapittel-1-foreslåttparagraf-1-punkt-1-ledd-1-punkt-4-ledd-1">Ved vurdering av yrkespraksis legges de samme prinsipper til grunn som brukes i Samordna Opptak.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-punkt-1-ledd-1-punkt-5"><article class="legalP" id="kapittel-1-foreslåttparagraf-1-punkt-1-ledd-1-punkt-5-ledd-1">Søkere må kunne dokumentere tilstrekkelige kunnskaper i norsk, engelsk og matematikk for å kunne gjennomføre studiet.</article><article class="legalP" id="kapittel-1-foreslåttparagraf-1-punkt-1-ledd-1-punkt-5-ledd-2">Søkere som ikke har norsk på Vg3 nivå (14 timer/393 timer) må begrunne hvorfor de mener at de har tilstrekkelige ferdigheter i norsk til å kunne tilegne seg faglitteratur og skrive oppgaver på bachelornivå.</article><article class="legalP" id="kapittel-1-foreslåttparagraf-1-punkt-1-ledd-1-punkt-5-ledd-3">Søkere som ikke har ferdigheter i engelsk på Vg1 i videregående skole (5 timer /140 timer) må begrunne hvorfor de mener at de har tilstrekkelige kunnskaper i engelsk til å kunne tilegne seg engelsk faglitteratur. Har søkeren dokumentasjon på opplæring, utdanning eller arbeid med engelsk som arbeidsspråk, bør dette legges ved.</article><article class="legalP" id="kapittel-1-foreslåttparagraf-1-punkt-1-ledd-1-punkt-5-ledd-4">Søkere må dokumentere kunnskaper i matematikk på nivå med kravet til generell studiekompetanse (5 timer/224 timer).</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-1-punkt-1-ledd-1-punkt-6"><article class="legalP" id="kapittel-1-foreslåttparagraf-1-punkt-1-ledd-1-punkt-6-ledd-1">Søkeren må på en tilfredsstillende måte gjøre rede for motivasjon for å søke studiet, egen oppfatning av hva man mener studiet vil kreve av en og hvorfor søkeren mener han/hun kan gjennomføre studiet.</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-1-punkt-1-ledd-1-punkt-7"><article class="legalP" id="kapittel-1-foreslåttparagraf-1-punkt-1-ledd-1-punkt-7-ledd-1">I henhold til § 7-12 og § 7-13 i forskrift om opptak til høyere utdanning rangeres søkerne i forhold til poengberegnede søkere ved hjelp av en skjønnsmessig vurdering. For å få tilbud om studieplass kreves likeverdige ferdigheter og kunnskaper med søkere som får tilbud om opptak etter rangering på grunnlag av poengberegning. I denne rangeringen legges det vekt på en helhetsvurdering av søkerens samlede kompetanse.</article></article></li></ul></article><article class="legalP" id="kapittel-1-foreslåttparagraf-1-punkt-1-ledd-2">Selv om søkeren er kvalifisert etter bestemmelsene om realkompetanse gir ikke dette automatisk rett til studieplass.</article></article></li></ul></article><article class="futureLegalArticle" data-name="§7" id="kapittel-1-foreslåttparagraf-2"><span class="futureLegalArticleHeader">[<span class="legalArticleValue">§ 7</span>. <span class="legalArticleTitle">Opptak til masterstudier]</span></span><ul class="defaultList"><li data-li-identifier="7.6" data-name="7.6"><article class="listArticle" id="kapittel-1-foreslåttparagraf-2-punkt-1"><article class="legalP" id="kapittel-1-foreslåttparagraf-2-punkt-1-ledd-1">Ved flere kvalifiserte søkere enn antall studieplasser, rangeres søkerne etter konkurransepoeng. Konkurransepoeng beregnes på bakgrunn av karakterer fra bachelorutdanning, tilleggsutdanning, relevant praksis utover minstekravet og ev. andre forhold. Utregning av konkurransepoeng gjøres på følgende måte: <ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-punkt-1-ledd-1-punkt-1"><article class="legalP" id="kapittel-1-foreslåttparagraf-2-punkt-1-ledd-1-punkt-1-ledd-1">Det regnes ut gjennomsnittskarakter for bachelorutdanning/tilsvarende utdanning som inngår i opptaksgrunnlaget for det aktuell masterprogrammet.</article><article class="legalP" id="kapittel-1-foreslåttparagraf-2-punkt-1-ledd-1-punkt-1-ledd-2">Omregningsskala: <table><thead><tr><th data-text-align="center" data-vertical-align="top"><i>Bokstavkarakter</i></th><th data-text-align="center" data-vertical-align="top"><i>Tallkarakter</i></th><th data-text-align="center" data-vertical-align="top"><i>Poeng</i></th></tr></thead><tbody><tr><td data-text-align="center" data-vertical-align="top">A</td><td data-text-align="center" data-vertical-align="top">1,0–2,1</td><td data-text-align="center" data-vertical-align="top">5</td></tr><tr><td data-text-align="center" data-vertical-align="top">B</td><td data-text-align="center" data-vertical-align="top">2,2–2,5</td><td data-text-align="center" data-vertical-align="top">4</td></tr><tr><td data-text-align="center" data-vertical-align="top">C</td><td data-text-align="center" data-vertical-align="top">2,6–2,7</td><td data-text-align="center" data-vertical-align="top">3</td></tr><tr><td data-text-align="center" data-vertical-align="top">D</td><td data-text-align="center" data-vertical-align="top">2,8–3,0</td><td data-text-align="center" data-vertical-align="top">2</td></tr><tr><td data-text-align="center" data-vertical-align="top">E</td><td data-text-align="center" data-vertical-align="top">3,1–4,0</td><td data-text-align="center" data-vertical-align="top">1</td></tr></tbody></table></article><article class="legalP" id="kapittel-1-foreslåttparagraf-2-punkt-1-ledd-1-punkt-1-ledd-3">For søkere med vurderingsuttrykk «Bestått» gis 3 poeng.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-punkt-1-ledd-1-punkt-2"><article class="legalP" id="kapittel-1-foreslåttparagraf-2-punkt-1-ledd-1-punkt-2-ledd-1">Det gis 0,5 tilleggspoeng pr. halvår for relevant praksis etter avsluttet utdanning som utgjør søkerens opptaksgrunnlag, maksimalt 2 poeng. Det gis ikke tilleggspoeng, for ev. praksis som inngår i opptaksgrunnlaget.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-punkt-1-ledd-1-punkt-3"><article class="legalP" id="kapittel-1-foreslåttparagraf-2-punkt-1-ledd-1-punkt-3-ledd-1">Det gis 0,5 tilleggspoeng pr. 30 studiepoeng for relevant utdanning ut over opptaksgrunnlaget, maksimalt 2 poeng.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-punkt-1-ledd-1-punkt-4"><article class="legalP" id="kapittel-1-foreslåttparagraf-2-punkt-1-ledd-1-punkt-4-ledd-1">Øvrige tilleggspoeng fastsettes av styret for hver enkelt utdanning. Slike tillegg skal framgå av fag- eller studieplan.</article></article></li></ul></article></article></li></ul></article><article class="futureLegalArticle" data-name="§8" id="kapittel-1-foreslåttparagraf-3"><span class="futureLegalArticleHeader">[<span class="legalArticleValue">§ 8</span>. <span class="legalArticleTitle">Opptak til videreutdanninger]</span></span><ul class="defaultList"><li data-li-identifier="8.4" data-name="8.4"><article class="listArticle" id="kapittel-1-foreslåttparagraf-3-punkt-1"><article class="legalP" id="kapittel-1-foreslåttparagraf-3-punkt-1-ledd-1">Ved flere kvalifiserte søkere enn antall studieplasser, rangeres søkerne etter konkurransepoeng. Konkurransepoeng beregnes på bakgrunn av karakterer fra bachelorutdanning, tilleggsutdanning, relevant praksis utover minstekravet og ev. andre forhold. Utregning av konkurransepoeng gjøres på følgende måte: <ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-punkt-1-ledd-1-punkt-1"><article class="legalP" id="kapittel-1-foreslåttparagraf-3-punkt-1-ledd-1-punkt-1-ledd-1">Det regnes ut gjennomsnittskarakter for bachelorutdanning/tilsvarende utdanning, som inngår i opptaksgrunnlaget for den aktuelle videreutdanning.</article><article class="legalP" id="kapittel-1-foreslåttparagraf-3-punkt-1-ledd-1-punkt-1-ledd-2">Omregningsskala: <table><thead><tr><th data-text-align="center" data-vertical-align="top"><i>Bokstavkarakter</i></th><th data-text-align="center" data-vertical-align="top"><i>Tallkarakter</i></th><th data-text-align="center" data-vertical-align="top"><i>Poeng</i></th></tr></thead><tbody><tr><td data-text-align="center" data-vertical-align="top">A</td><td data-text-align="center" data-vertical-align="top">1,0–2,1</td><td data-text-align="center" data-vertical-align="top">5</td></tr><tr><td data-text-align="center" data-vertical-align="top">B</td><td data-text-align="center" data-vertical-align="top">2,2–2,5</td><td data-text-align="center" data-vertical-align="top">4</td></tr><tr><td data-text-align="center" data-vertical-align="top">C</td><td data-text-align="center" data-vertical-align="top">2,6–2,7</td><td data-text-align="center" data-vertical-align="top">3</td></tr><tr><td data-text-align="center" data-vertical-align="top">D</td><td data-text-align="center" data-vertical-align="top">2,8–3,0</td><td data-text-align="center" data-vertical-align="top">2</td></tr><tr><td data-text-align="center" data-vertical-align="top">E</td><td data-text-align="center" data-vertical-align="top">3,1–4,0</td><td data-text-align="center" data-vertical-align="top">1</td></tr></tbody></table></article><article class="legalP" id="kapittel-1-foreslåttparagraf-3-punkt-1-ledd-1-punkt-1-ledd-3">For søkere med vurderingsuttrykk «Bestått» gis 3 poeng.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-punkt-1-ledd-1-punkt-2"><article class="legalP" id="kapittel-1-foreslåttparagraf-3-punkt-1-ledd-1-punkt-2-ledd-1">Det gis 0,5 tilleggspoeng pr. halvår for relevant praksis etter avsluttet utdanning som utgjør søkerens opptaksgrunnlag, maksimalt 2 poeng. Det gis ikke tilleggspoeng, for ev. praksis som inngår i opptaksgrunnlaget.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-punkt-1-ledd-1-punkt-3"><article class="legalP" id="kapittel-1-foreslåttparagraf-3-punkt-1-ledd-1-punkt-3-ledd-1">Det gis 0,5 tilleggspoeng pr. 30 studiepoeng for relevant utdanning ut over opptaksgrunnlaget, maksimalt 2 poeng.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-3-punkt-1-ledd-1-punkt-4"><article class="legalP" id="kapittel-1-foreslåttparagraf-3-punkt-1-ledd-1-punkt-4-ledd-1">Øvrige tilleggspoeng fastsettes av styret for hver enkelt utdanning. Slike tillegg skal framgå av fag- eller studieplan.</article></article></li></ul></article></article></li></ul></article><article class="futureLegalArticle" data-name="§12" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Politiattest</span></span><ul class="defaultList"><li data-li-identifier="12.1" data-name="12.1"><article class="listArticle" id="kapittel-1-foreslåttparagraf-4-punkt-1"><article class="legalP" id="kapittel-1-foreslåttparagraf-4-punkt-1-ledd-1">Alle studenter som er tatt opp til studier som inkluderer praksisstudier, må levere politiattest ved studiestart. Attesten kan ikke være eldre enn 3 måneder. Se forskrift om opptak til høyere utdanning og politiregisterloven. Studenter som ikke har levert politiattest kan ikke starte i praksisstudier. Dersom politiattesten utløper i løpet av studietiden, er studenten selv ansvarlig for å skaffe seg ny.</article></article></li><li data-li-identifier="12.2" data-name="12.2"><article class="listArticle" id="kapittel-1-foreslåttparagraf-4-punkt-2"><article class="legalP" id="kapittel-1-foreslåttparagraf-4-punkt-2-ledd-1">Fornyet vandelskontroll kan foretas i samsvar med politiregisterloven § 43.</article></article></li><li data-li-identifier="12.3" data-name="12.3"><article class="listArticle" id="kapittel-1-foreslåttparagraf-4-punkt-3"><article class="legalP" id="kapittel-1-foreslåttparagraf-4-punkt-3-ledd-1">Saker om merknader på politiattest skal behandles av høgskolens klagenemnd i første instans.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/lov/2014-09-16-1234/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft fra 16. september 2014, unntatt § 12 pkt. 12.3, som trer i kraft 1. januar 2015.</article></section></main></body></html>