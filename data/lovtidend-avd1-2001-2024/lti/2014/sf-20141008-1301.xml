<!DOCTYPE html><html lang="no"><head><title>Forskrift om endring i forskrift om stønad til dekning av utgifter til viktige legemidler mv. (blåreseptforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-10-08-1301</dd><dt class="dokid">DokumentID</dt><dd class="dokid">LTI/forskrift/2014-10-08-1301</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 13 s 2178</dd><dt class="dateInForce">I kraft fra</dt><dd class="dateInForce">2014-11-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-06-28-814</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§5-14</li><li>lov/1994-08-05-55/§6-2</li></ul></dd><dt class="dateOfPublication">Kunngjort</dt><dd class="dateOfPublication">2014-10-17 15:50</dd><dt class="journalNumber">Journalnummer</dt><dd class="journalNumber">2014-0928</dd><dt class="titleShort">Korttittel</dt><dd class="titleShort">Endr. i blåreseptforskriften</dd><dt class="title">Tittel</dt><dd class="title">Forskrift om endring i forskrift om stønad til dekning av utgifter til viktige legemidler mv. (blåreseptforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 8. oktober 2014 med hjemmel i lov 28. februar 1997 nr. 19 om folketrygd (folketrygdloven) § 5-14 og lov 5. august 1994 nr. 55 om vern mot smittsomme sykdommer § 6-2.</dd><dt class="refid">RefID</dt><dd class="refid">forskrift/2014-10-08-1301</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om stønad til dekning av utgifter til viktige legemidler mv. (blåreseptforskriften)<ul class="tocSubUl"><li>I<ul class="tocSubUl"><li>§ 4a. Legemidler til behandling av hepatitt C-infeksjon</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2014-10-08-1301" id="dokument"><h1>Forskrift om endring i forskrift om stønad til dekning av utgifter til viktige legemidler mv. (blåreseptforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2014-10-08-1301/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 28. juni 2007 nr. 814 om stønad til dekning av utgifter til viktige legemidler mv. (blåreseptforskriften) gjøres følgende endringer:</article> <article class="defaultP" margin-top="true">Ny § 4a skal lyde:</article><article class="futureLegalArticle" data-name="§4a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4a</span>. <span class="legalArticleTitle">Legemidler til behandling av hepatitt C-infeksjon</span></span><article class="legalP" id="kapittel-1-foreslåttparagraf-1-ledd-1">Folketrygden yter stønad til legemidler ved hepatitt C-infeksjon etter denne paragrafen. Stønad ytes bare til medlemmer i folketrygden.</article><article class="legalP" id="kapittel-1-foreslåttparagraf-1-ledd-2">Legemidler til behandling av hepatitt C-infeksjon skal være forskrevet av spesialist i infeksjonssykdommer, fordøyelsessykdommer eller barnesykdommer, eller av lege ved tilsvarende sykehusavdeling. Forskriver skal ha erfaring i behandling av pasienter med hepatitt C-infeksjon.</article><article class="legalP" id="kapittel-1-foreslåttparagraf-1-ledd-3">Stønad etter denne bestemmelsen kan bare ytes dersom vilkårene i legemiddelforskriften § 14-13 er oppfylt.</article><article class="legalP" id="kapittel-1-foreslåttparagraf-1-ledd-4">For vurdering av om vilkårene nevnt i § 14-13 er oppfylt, skal innehaveren av legemidlets markedsføringstillatelse eller den som etter fullmakt representerer denne, i søknad fremlegge slik dokumentasjon som nevnt i legemiddelforskriften § 14-8. Søknad fremsettes etter bestemmelsene i legemiddelforskriften § 14-6.</article><article class="legalP" id="kapittel-1-foreslåttparagraf-1-ledd-5">Statens legemiddelverk vurderer om legemidlet oppfyller kriteriene i § 14-13 og utarbeider en refusjonsrapport innen de frister som følger av legemiddelforskriften § 14-23.</article><article class="legalP" id="kapittel-1-foreslåttparagraf-1-ledd-6">Stønad for legemidler til behandling av hepatitt C-infeksjon gis kun etter individuell søknad. Dette gjelder likevel ikke for legemidlene ribavirin og peginterferon som kan forskrives direkte på blå resept. Helsedirektoratet eller det organ Helsedirektoratet bestemmer, setter nærmere vilkår for stønad. Vilkårene skal være basert på Statens legemiddelverks refusjonsrapport, jf. femte ledd. For legemidler der slik rapport ikke foreligger, kan det kun unntaksvis ytes stønad.</article><article class="legalP" id="kapittel-1-foreslåttparagraf-1-ledd-7">Søknad om individuell stønad etter denne bestemmelsen skal sendes, håndteres og vurderes i de systemer som er etablert for søknader etter blåreseptforskriften § 3.</article></article> <article class="defaultP" margin-top="true">§ 8 femte ledd første kolon skal lyde:</article><article class="legalP" id="kapittel-1-ledd-2">Det ytes stønad til full dekning av utgifter til legemidler forskrevet etter § 4 og § 4a, til medisinsk forbruksmateriell forskrevet etter § 5 første ledd nr. 12 og for legemidler forskrevet etter § 2 og § 3 på følgende refusjonskoder:</article> <article class="defaultP" margin-top="true">§ 10 første ledd bokstav c skal lyde:</article><article class="legalP" id="kapittel-1-ledd-3">Angivelse av hjemmel (§) ved søknad om refusjon etter § 3 første ledd bokstav b), og etter § 4, § 4a, § 5 og § 6,</article></section><section class="section" data-name="kapII" id="kapittel-2" data-lovdata-URL="LTI/forskrift/2014-10-08-1301/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. november 2014.</article></section></main></body></html>