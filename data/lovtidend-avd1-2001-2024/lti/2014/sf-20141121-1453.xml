<!DOCTYPE html><html lang="no"><head><title>Forskrift om endring i forskrift om yrkestransport innenlands med motorvogn og fartøy (yrkestransportforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-11-21-1453</dd><dt class="dokid">DokumentID</dt><dd class="dokid">LTI/forskrift/2014-11-21-1453</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 15 s 2372</dd><dt class="dateInForce">I kraft fra</dt><dd class="dateInForce">2015-01-01, departementet bestemmer</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-03-26-401</li><li>forskrift/2003-03-26-402</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2002-06-21-45/§3</li><li>lov/2002-06-21-45/§9</li><li>lov/2002-06-21-45/§10</li><li>lov/2002-06-21-45/§21</li><li>lov/2002-06-21-45/§25</li><li>lov/2002-06-21-45/§26</li><li>lov/2002-06-21-45/§26a</li><li>lov/2002-06-21-45/§27</li><li>lov/2002-06-21-45/29</li><li>lov/2002-06-21-45/§29a</li><li>lov/2002-06-21-45/§30</li><li>lov/2002-06-21-45/§31</li><li>lov/2002-06-21-45/§32</li><li>lov/2002-06-21-45/§33</li><li>lov/2002-06-21-45/§35</li></ul></dd><dt class="dateOfPublication">Kunngjort</dt><dd class="dateOfPublication">2014-11-28 15:40</dd><dt class="journalNumber">Journalnummer</dt><dd class="journalNumber">2014-1048</dd><dt class="titleShort">Korttittel</dt><dd class="titleShort">Endr. i yrkestransportforskriften</dd><dt class="title">Tittel</dt><dd class="title">Forskrift om endring i forskrift om yrkestransport innenlands med motorvogn og fartøy (yrkestransportforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 21. november 2014 med hjemmel i lov 21. juni 2002 nr. 45 om yrkestransport med motorvogn og fartøy (yrkestransportlova) § 3, § 9, § 10, § 21, § 25, § 26, § 26a, § 27, § 29, § 29a, § 30, § 31, § 32, § 33 og § 35. <br /><strong>EØS-henvisninger:</strong> EØS-avtalen vedlegg XIII nr. 19a (forordning (EF) nr. 1071/2009 endret ved forordning (EU) nr. 613/2012), nr. 19aa (beslutning 2009/992/EU), nr. 19ab (forordning (EU) nr. 1213/2010), nr. 25a (forordning (EF) nr. 1072/2009 endret ved forordning (EU) nr. 612/2012), nr. 32a (forordning (EF) nr. 1073/2009 endret ved forordning (EU) nr. 611/2012), nr. 26e (forordning (EF) nr. 2327/2003), nr. 26d (forordning (EF) nr. 792/94), nr. 26b (forordning (EØF) nr. 3916/90), nr. 27 (forordning (EØF) nr. 4058/89) og nr. 33c (forordning (EF) nr. 2121/98).</dd><dt class="refid">RefID</dt><dd class="refid">forskrift/2014-11-21-1453</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om yrkestransport innenlands med motorvogn og fartøy (yrkestransportforskriften)<ul class="tocSubUl"><li>I<ul class="tocSubUl"><li>§ 1a. Gjennomføring av forordning om adgang til yrket som transportør på vei</li><li>§ 3. Løyvemyndighet mv.</li><li>§ 4. Generelle vilkår for å kunne få løyve</li><li>§ 5a. Krav til etablering i Norge</li><li>§ 6. Krav til god vandel</li><li>§ 7. Krav til økonomisk evne</li><li>§ 8. Krav til faglig kompetanse</li><li>§ 9. Eksamen og tilsyn</li><li>§ 10. Selskaper</li><li>§ 11. Skifte av transportleder eller daglig leder</li><li>§ 12. Behandlingsgebyr</li><li>§ 13. Kontrolldokument</li><li>§ 14. Løyveregister</li><li>§ 15. Dødsfall, konkurs</li><li>§ 16. Tilbakekalling av løyve</li><li>§ 18. Karantene ved tilbakekalt løyve</li><li>§ 19. Melding om adresseforandring</li><li>§ 21. Statistikk</li><li>§ 24. Søknad om ruteløyve</li><li>§ 34. Transport for funksjonshemmede</li><li>§ 35. Unntak fra krav om ruteløyve</li><li>§ 36. Dispensasjoner</li><li>§ 53. Godstransport innenfor rammen av EØS-avtalen</li><li>§ 54. Godstransport utenfor rammen av EØS-avtalen</li><li>§ 55. Persontransport innenfor rammen av EØS-avtalen</li><li>§ 56. Persontransport utenfor rammen av EØS-avtalen</li><li>§ 57. Ikrafttreden</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2014-11-21-1453" id="dokument"><h1>Forskrift om endring i forskrift om yrkestransport innenlands med motorvogn og fartøy (yrkestransportforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2014-11-21-1453/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 26. mars 2003 nr. 401 om yrkestransport innenlands med motorvogn og fartøy (yrkestransportforskriften) gjøres følgende endringer:</article> <article class="defaultP" margin-top="true">§ 1 andre ledd skal lyde:</article><article class="legalP" id="kapittel-1-ledd-2">Bestemmelsene i kapittel I får anvendelse for alle løyvekategorier når ikke annet er fastsatt. Bestemmelsene i kapittel II får anvendelse for persontransport i rute innenlands med motorvogn eller fartøy, og kapittel III får anvendelse for persontransport med motorvogn utenfor rute.</article> <article class="defaultP" margin-top="true">Ny § 1a skal lyde:</article><article class="futureLegalArticle" data-name="§1a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1a</span>. <span class="legalArticleTitle">Gjennomføring av forordning om adgang til yrket som transportør på vei</span></span><article class="legalP" id="kapittel-1-foreslåttparagraf-1-ledd-1">EØS-avtalen vedlegg XIII nr. 19a (forordning (EF) nr. 1071/2009 som endret ved forordning (EU) nr. 613/2012) om innføring av felles regler med hensyn til vilkårene som må oppfylles for å utøve yrket som transportør på vei og om oppheving av rådsdirektiv 96/26/EF, vedlegg XIII nr. 19aa (kommisjonsbeslutning 2009/992/EU) om minstekrav til dataene som skal registreres i det nasjonale elektroniske registeret for veitransportforetak, og vedlegg XIII nr. 19ab (forordning (EU) nr. 1213/2010) om fastsettelse av felles regler for sammenkopling av nasjonale elektroniske registre over veitransportforetak, gjelder som forskrift med de tilpasninger som følger av vedlegg XIII, protokoll 1 til avtalen og avtalen for øvrig.</article></article> <article class="defaultP" margin-top="true">§ 2 tredje ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">transport med motorvogn med største tillatte hastighet på høyst 40 km/t</article></article></li></ul></article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Løyvemyndighet mv.</span></span><article class="legalP" id="kapittel-1-foreslåttparagraf-2-ledd-1">Statens vegvesen er løyvemyndighet for løyve etter yrkestransportlova § 4 og § 5. Den fylkeskommune hvor løyvesøker har sin forretningsadresse er løyvemyndighet for løyve etter yrkestransportlova § 6, § 7 og § 9, med unntak av løyver for riksvegferjer. For en løyvesøker som skal drive behovsprøvd transport innen et annet fylke, er vedkommende fylkeskommune løyvemyndighet. Vegdirektoratet er løyvemyndighet for riksvegferjer.</article><article class="legalP" id="kapittel-1-foreslåttparagraf-2-ledd-2">Statens vegvesen er utstedelsesmyndighet for internasjonale tillatelser og kontrolldokumenter utenfor rammen av EØS-avtalen.</article><article class="legalP" id="kapittel-1-foreslåttparagraf-2-ledd-3">For internasjonale kontrolldokumenter innenfor og utenfor rammen av EØS-avtalen kan Statens vegvesen delegere sin utstedelsesmyndighet.</article><article class="legalP" id="kapittel-1-foreslåttparagraf-2-ledd-4">Departementet fastsetter nærmere retningslinjer for utøvelsen av løyvemyndigheten.</article></article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Generelle vilkår for å kunne få løyve</span></span><article class="legalP" id="kapittel-1-foreslåttparagraf-3-ledd-1">Dersom ikke særlige grunner taler mot det kan løyve tildeles søker som:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">driver en fast og varig virksomhet i Norge,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">har god vandel,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">har tilfredsstillende økonomisk evne, og</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-3-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1">har tilstrekkelig faglig kompetanse.</article></article></li></ul></article><article class="legalP" id="kapittel-1-foreslåttparagraf-3-ledd-2">For ruteløyve for fartøy gjelder likevel bare kravene i bokstav b) og c).</article></article> <article class="defaultP" margin-top="true">Ny § 5a skal lyde:</article><article class="futureLegalArticle" data-name="§5a" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 5a</span>. <span class="legalArticleTitle">Krav til etablering i Norge</span></span><article class="legalP" id="kapittel-1-foreslåttparagraf-4-ledd-1">For den som har eller søker om løyve for godstransport eller turvognløyve fremgår kravene til etablering av forordning (EF) nr. 1071/2009 art. 5.</article><article class="legalP" id="kapittel-1-foreslåttparagraf-4-ledd-2">Tilsvarende krav gjelder så langt det passer for den som har eller søker om selskapsvognløyve, løyve for transport for funksjonshemmede og drosjeløyve.</article></article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Krav til god vandel</span></span><article class="legalP" id="kapittel-1-foreslåttparagraf-5-ledd-1">For den som har eller søker om løyve for godstransport og turvogn er kravene til god vandel fastsatt i forordning (EF) nr. 1071/2009 art. 6. For selskapsvognløyve, løyve for transport for funksjonshemmede og drosjeløyve gjelder tilsvarende krav for den som har, den som søker om løyve eller, hvis søker er et selskap, daglig leder.</article><article class="legalP" id="kapittel-1-foreslåttparagraf-5-ledd-2">For den som har eller søker om ruteløyve for fartøy anses kravet til god vandel ikke for å være oppfylt dersom søkeren<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-ledd-2-punkt-1"><article class="legalP" id="kapittel-1-foreslåttparagraf-5-ledd-2-punkt-1-ledd-1">er fradømt retten til å drive næringsvirksomhet, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-ledd-2-punkt-2"><article class="legalP" id="kapittel-1-foreslåttparagraf-5-ledd-2-punkt-2-ledd-1">er ilagt straff for en alvorlig lovovertredelse, herunder på det handelsmessige område.</article></article></li></ul></article><article class="legalP" id="kapittel-1-foreslåttparagraf-5-ledd-3">Søknad om løyve skal vedlegges politiattest, jf. § 10. Politiattesten skal ikke være eldre enn tre måneder og den skal makuleres etter at klagefristen på løyvetildelingen har gått ut.</article></article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Krav til økonomisk evne</span></span><article class="legalP" id="kapittel-1-foreslåttparagraf-6-ledd-1">Søkeren må ved søknad om ett løyve fremlegge en garantierklæring fra bank eller forsikringsselskap på en kroneverdi tilsvarende 9000 euro. For løyver ut over dette gjelder en kroneverdi tilsvarende 5000 euro for hvert løyve . Euroens verdi i kroner fastsettes i henhold til forordning (EF) 1071/2009 art. 7 nr. 1 for alle løyvetypene. Departementet fastsetter nærmere retningslinjer for innlevering av garantierklæring.</article><article class="legalP" id="kapittel-1-foreslåttparagraf-6-ledd-2">Det stilles ikke egen garanti ved søknad om løyve for persontransport i rute. Ved søknad om løyve for persontransport med fartøy i rute, stilles likevel garanti for det antall fartøy som skal nyttes i den løyvepliktige virksomheten.</article><article class="legalP" id="kapittel-1-foreslåttparagraf-6-ledd-3">Økonomikravet anses likevel ikke å være oppfylt dersom søkeren har vesentlige, forfalte men ikke betalte gebyr-, avgifts- eller skatterestanser eller er under konkursbehandling. Søknaden skal vedlegges attest om restanser på skatt, avgift mv. fra kommunekasserer og skattefogd og bekreftelse fra konkursregisteret. Attestene skal ikke være eldre enn tre måneder.</article></article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Krav til faglig kompetanse</span></span><article class="legalP" id="kapittel-1-foreslåttparagraf-7-ledd-1">For den som har eller søker om løyve for godstransport og turvogn følger de nærmere kravene til faglig kompetanse og dokumentasjon av slik kompetanse av forordning (EF) nr. 1071/2009 art. 8 og 21. Kravet om faglig kompetanse anses ellers å være oppfylt dersom søkeren enten kan fremlegge vitnemål for bestått eksamen fra en eksamensordning som er godkjent av departementet, innehar løyve for den løyvetype det søkes om, eller har ledet et transportforetak sammenhengende i perioden på 10 år før 4. desember 2009.</article><article class="legalP" id="kapittel-1-foreslåttparagraf-7-ledd-2">Den som søker om selskapsvognløyve, løyve for transport for funksjonshemmede og drosjeløyve anses å være faglig kvalifisert dersom vedkommende oppfyller kravene i første ledd.</article><article class="legalP" id="kapittel-1-foreslåttparagraf-7-ledd-3">For løyvene nevnt i andre ledd kan departementet fastsette kravene til faglig kompetanse for søkere som ikke oppfyller kompetansekravet etter første og andre ledd.</article></article> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Eksamen og tilsyn</span></span><article class="legalP" id="kapittel-1-foreslåttparagraf-8-ledd-1">Statens vegvesen er ansvarlig for ordningen med eksamen for alle løyvetypene for vegtransport, godkjenning av private utdanningsinstitusjoner og tilsyn med disse.</article></article> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Selskaper</span></span><article class="legalP" id="kapittel-1-foreslåttparagraf-9-ledd-1">Er den som har eller søker om løyve for godstransport eller turvognløyve et selskap eller annen juridisk person, følger det av forordning (EF) nr. 1071/2009 hvem som skal oppfylle kravene i § 4, jf. § 6 – § 8.</article><article class="legalP" id="kapittel-1-foreslåttparagraf-9-ledd-2">Er den som har eller søker om selskapsvognløyve, løyve for transport for funksjonshemmede eller drosjeløyve et selskap eller annen juridisk person, må den til enhver tid daglige leder fylle kravene til vandel og faglige kvalifikasjoner i § 4, jf. § 6 og § 8. Hvis søkeren er et nyopprettet selskap må også den daglige leder fylle kravet til økonomi i § 7 tredje ledd.</article><article class="legalP" id="kapittel-1-foreslåttparagraf-9-ledd-3">For den som har eller søker om ruteløyve for fartøy må den til enhver tid daglige leder fylle kravene til vandel og økonomi i § 4, jf. § 6 og § 7.</article><article class="legalP" id="kapittel-1-foreslåttparagraf-9-ledd-4">Selskap som innehar selskapsvognløyve, løyve for transport for funksjonshemmede eller drosjeløyve tildelt før ikrafttredelse av denne forskrift, og som er knyttet til en bestemt daglig leder som nevnt i første ledd, anses å oppfylle kravene i § 8 ved søknad om nye løyver ved samme daglige leder.</article></article> <article class="defaultP" margin-top="true">§ 11 skal lyde:</article><article class="futureLegalArticle" data-name="§11" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Skifte av transportleder eller daglig leder</span></span><article class="legalP" id="kapittel-1-foreslåttparagraf-10-ledd-1">Dersom godkjent transportleder eller daglig leder fratrer virksomheten, skal dette meldes løyvemyndigheten snarest og senest innen 28 dager. Løyvene kalles tilbake dersom ikke virksomheten innen 3 måneder etter fratreden kan dokumentere at det er ansatt ny transportleder eller daglig leder som fyller kravene i § 6 og § 8.</article><article class="legalP" id="kapittel-1-foreslåttparagraf-10-ledd-2">Løyvemyndigheten kan i særlige tilfeller forlenge denne fristen.</article></article> <article class="defaultP" margin-top="true">§ 12 skal lyde:</article><article class="futureLegalArticle" data-name="§12" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Behandlingsgebyr</span></span><article class="legalP" id="kapittel-1-foreslåttparagraf-11-ledd-1">For behandling av søknad om løyve for godstransport og turvognløyve skal søkeren betale et gebyr på 3&#xa0;400 kroner til den løyvemyndighet som utsteder dokumentet.</article><article class="legalP" id="kapittel-1-foreslåttparagraf-11-ledd-2">For attesterte kopier av løyve for godstransport og turvognløyve skal søkeren betale et behandlingsgebyr på kr 1&#xa0;000,-.</article><article class="legalP" id="kapittel-1-foreslåttparagraf-11-ledd-3">Vegdirektoratet kan fastsette behandlingsgebyr for utstedelse av de øvrige tillatelser og kontrolldokumenter for internasjonal transport, herunder kabotasje.</article><article class="legalP" id="kapittel-1-foreslåttparagraf-11-ledd-4">For behandling av søknad om selskapsvognløyve, løyve for transport for funksjonshemmede og drosjeløyve skal søkeren betale 3&#xa0;400 kroner til den løyvemyndighet som utsteder dokumentet. Det samme gjelder for utstedelse av duplikatdokument.</article><article class="legalP" id="kapittel-1-foreslåttparagraf-11-ledd-5">Ved søknad om ruteløyve betales 3&#xa0;400 kroner til den løyvemyndighet som behandler løyvesøknaden.</article><article class="legalP" id="kapittel-1-foreslåttparagraf-11-ledd-6">For løyver utstedt før 1. januar 2015 skal løyvemyndigheten ved innlevering av løyvedokument eller duplikatdokument tilbakebetale løyvehaveren eller den berettigede et returbeløp på 1,5 ganger rettsgebyret eller det beløp som gjaldt da løyvet ble utstedt. Det gjelder ikke for ruteløyve. Det betales ikke returbeløp ved tilbakekalling av løyve etter § 15 og § 16. Ordningen med returbeløp vil avvikles 31. desember 2016.</article><article class="legalP" id="kapittel-1-foreslåttparagraf-11-ledd-7">I særlige tilfeller kan Samferdselsdepartementet dispensere fra gebyrkravene.</article></article> <article class="defaultP" margin-top="true">§ 13 skal lyde:</article><article class="futureLegalArticle" data-name="§13" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Kontrolldokument</span></span><article class="legalP" id="kapittel-1-foreslåttparagraf-12-ledd-1">Et løyve gjelder for transport for en motorvogn.</article><article class="legalP" id="kapittel-1-foreslåttparagraf-12-ledd-2">Motorvognen skal under løyvepliktig transport være utstyrt med de løyvedokument i original som skal fremvises ved kontroll, jf. yrkestransportlova § 38. For rutetransport skal kopi av ruteløyvedokumentet fremvises ved kontroll. For rutetransport med motorvogn skal etter 31. desember 2005 i tillegg løyvedokument etter yrkestransportloven § 4 i original fremvises ved kontroll. I tillegg følger det av forordningene (EF) nr. 1072/2009 og (EF) nr. 1073/2009 hvilke dokumenter som skal fremvises for transport som omfattes av forordningene.</article><article class="legalP" id="kapittel-1-foreslåttparagraf-12-ledd-3">Fører av motorvogn som utfører løyvepliktig transport skal til enhver tid kunne dokumentere at løyvehaver har disposisjonsrett over motorvognen, enten ved at løyvehaver står oppført i vognkortet som eier, eller ved at kopi av leie- eller leasingavtale fremlegges. Det skal fremgå av avtalen hvem som er dens parter og hvilke kjøretøy som omfattes, enten i form av registreringsnummer eller chassisnummer. Dette gjelder også ved egentransport, jf. yrkestransportlova § 16 og § 18. For selskapsvognløyve skal motorvognens registreringsnummer være inntatt i løyvedokumentet, jf. § 40, fjerde ledd.</article></article> <article class="defaultP" margin-top="true">§ 14 skal lyde:</article><article class="futureLegalArticle" data-name="§14" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Løyveregister</span></span><article class="legalP" id="kapittel-1-foreslåttparagraf-13-ledd-1">Samferdselsdepartementet kan bestemme at løyvemyndighetene fortløpende skal oversende informasjon om utstedte løyver til et sentralt register, herunder og det sentrale løyveregisteret som er opprettet og drevet i henhold til yrkestransportlova § 29a, jf. forordning (EF) nr. 1071/2009 kapittel IV, og i samsvar med gjeldende tekniske spesifikasjoner.</article></article> <article class="defaultP" margin-top="true">§ 15 skal lyde:</article><article class="futureLegalArticle" data-name="§15" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Dødsfall, konkurs</span></span><article class="legalP" id="kapittel-1-foreslåttparagraf-14-ledd-1">Dør løyvehaveren, skal den som bestyrer eller har rådighet over boet, straks sende melding om dødsfallet til løyvemyndigheten. Tilsvarende meldeplikt gjelder ved konkurs. Både ved dødsfall og konkurs kan løyvemyndigheten kalle løyvet tilbake uten varsel.</article><article class="legalP" id="kapittel-1-foreslåttparagraf-14-ledd-2">Etterlater avdøde seg ektefelle, samboer, livsarving eller registrert partner som ønsker å fortsette virksomheten, kan løyve ikke kalles tilbake før det er gått seks måneder fra dødsfallet.</article><article class="legalP" id="kapittel-1-foreslåttparagraf-14-ledd-3">Avviklingsfristen i annet ledd er tre år for drosjeløyve.</article></article> <article class="defaultP" margin-top="true">§ 16 skal lyde:</article><article class="futureLegalArticle" data-name="§16" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Tilbakekalling av løyve</span></span><article class="legalP" id="kapittel-1-foreslåttparagraf-15-ledd-1">Løyvemyndigheten kan tilbakekalle løyve etter yrkestransportlova § 29. Det kan tilbakekalles ett eller flere løyver avhengig av overtredelsens art og grovhet.</article></article> <article class="defaultP" margin-top="true">§ 18 skal lyde:</article><article class="futureLegalArticle" data-name="§18" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Karantene ved tilbakekalt løyve</span></span><article class="legalP" id="kapittel-1-foreslåttparagraf-16-ledd-1">Ved tilbakekallingen kan det samtidig fastsettes en karantenetid på maksimum tre år fra tilbakekallingstidspunktet før ny løyvetildeling kan finne sted. Tilbakekallingen kan gjøres gjeldende overfor personlig løyvehaver, selskap eller daglig leder eller transportleder i selskap eller annen juridisk person.</article></article> <article class="defaultP" margin-top="true">§ 19 skal lyde:</article><article class="futureLegalArticle" data-name="§19" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Melding om adresseforandring</span></span><article class="legalP" id="kapittel-1-foreslåttparagraf-17-ledd-1">Løyvehaver skal sende løyvemyndigheten melding om endring av bopels- eller forretningsadresse innen en frist på 28 dager etter at endringen fant sted.</article></article> <article class="defaultP" margin-top="true">§ 21 skal lyde:</article><article class="futureLegalArticle" data-name="§21" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 21</span>. <span class="legalArticleTitle">Statistikk</span></span><article class="legalP" id="kapittel-1-foreslåttparagraf-18-ledd-1">Løyvehaveren skal gi de økonomiske og statistiske opplysninger Samferdselsdepartementet, Statens vegvesen eller fylkeskommunen bestemmer og på den måten disse fastsetter.</article></article> <article class="defaultP" margin-top="true">§ 24 skal lyde:</article><article class="futureLegalArticle" data-name="§24" id="kapittel-1-foreslåttparagraf-19"><span class="futureLegalArticleHeader"><span class="legalArticleValue">§ 24</span>. <span class="legalArticleTitle">Søknad om ruteløyve</span></span><article class="legalP" id="kapittel-1-foreslåttparagraf-19-ledd-1">Søknad om ruteløyve må vedlegges:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-19-ledd-1-punkt-1"><article class="legalP" id="kapittel-1-foreslåttparagraf-19-ledd-1-punkt-1-ledd-1">forslag til ruteplan og</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-19-ledd-1-punkt-2"><article class="legalP" id="kapittel-1-foreslåttparagraf-19-ledd-1-punkt-2-ledd-1">forslag til takstregulativ og</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-19-ledd-1-punkt-3"><article class="legalP" id="kapittel-1-foreslåttparagraf-19-ledd-1-punkt-3-ledd-1">dokumentasjon på at søker oppfyller kravene i § 4.</article></article></li></ul></article></article> <article class="defaultP" margin-top="true">§ 34 skal lyde:</article><article class="futureLegalArticle" data-name="§34" id="kapittel-1-foreslåttparagraf-20"><span class="futureLegalArticleHeader"><span class="legalArticleValue">§ 34</span>. <span class="legalArticleTitle">Transport for funksjonshemmede</span></span><article class="legalP" id="kapittel-1-foreslåttparagraf-20-ledd-1">Den som har løyve for transport for funksjonshemmede, kan utføre slik transport som nevnt i § 42 annet ledd, selv om transporten kommer inn under definisjonen i yrkestransportlova § 2.</article></article> <article class="defaultP" margin-top="true">§ 35 skal lyde:</article><article class="futureLegalArticle" data-name="§35" id="kapittel-1-foreslåttparagraf-21"><span class="futureLegalArticleHeader"><span class="legalArticleValue">§ 35</span>. <span class="legalArticleTitle">Unntak fra krav om ruteløyve</span></span><article class="legalP" id="kapittel-1-foreslåttparagraf-21-ledd-1">Den som har tillatelse til å drive persontransport med jernbane etter jernbaneloven, kan ved nødvendig og midlertidig innstilling av togtilbudet utføre transporten med motorvogn i inntil to måneder uten ruteløyve. Løyvemyndigheten skal i slike tilfeller underrettes, og kan etter søknad forlenge perioden i inntil to måneder. Den som utfører transporten må ha løyve for persontransport med motorvogn.</article></article> <article class="defaultP" margin-top="true">§ 36 skal lyde:</article><article class="futureLegalArticle" data-name="§36" id="kapittel-1-foreslåttparagraf-22"><span class="futureLegalArticleHeader"><span class="legalArticleValue">§ 36</span>. <span class="legalArticleTitle">Dispensasjoner</span></span><article class="legalP" id="kapittel-1-foreslåttparagraf-22-ledd-1">Løyvemyndigheten kan, dersom Norges folkerettslige forpliktelser ikke er til hinder for det, unnta persontransport i rute fra kravet om ruteløyve i følgende tilfelle:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-22-ledd-1-punkt-1"><article class="legalP" id="kapittel-1-foreslåttparagraf-22-ledd-1-punkt-1-ledd-1">Når det gjelder mindre enn 50 turer i året eller virksomheten drives i mindre enn 3 måneder i året og den er av mindre betydning og ikke skader annen rutetransport.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-22-ledd-1-punkt-2"><article class="legalP" id="kapittel-1-foreslåttparagraf-22-ledd-1-punkt-2-ledd-1">Når det under egentransport av personer, jf. yrkestransportlova § 18, er hensiktsmessig å ta med andre passasjerer og det ellers vil oppstå kostnader eller ulemper som anses å stå i misforhold til virksomhetens betydning for rutegående kommunikasjoner.</article></article></li></ul></article><article class="legalP" id="kapittel-1-foreslåttparagraf-22-ledd-2">Vedtak etter bokstav a kan treffes for 1 år om gangen og etter bokstav b for inntil 3 år om gangen.</article><article class="legalP" id="kapittel-1-foreslåttparagraf-22-ledd-3">For unntak fra løyveplikten etter § 23, § 34, § 35 og § 36 gjelder bestemmelsene i dette kapittelet så langt de passer.</article></article> <article class="defaultP" margin-top="true">Nytt kapitel IV skal lyde:</article><span class="futuretitle" id="kapittel-1-foreslåttittel-1">Kap. IV. Internasjonal person- og godstransport, herunder kabotasje</span><article class="futureLegalArticle" data-name="§53" id="kapittel-1-foreslåttparagraf-23"><span class="futureLegalArticleHeader"><span class="legalArticleValue">§ 53</span>. <span class="legalArticleTitle">Godstransport innenfor rammen av EØS-avtalen</span></span><article class="legalP" id="kapittel-1-foreslåttparagraf-23-ledd-1">EØS-avtalen vedlegg XIII nr. 25a (forordning (EF) nr. 1072/2009 av 21. oktober 2009, som endret ved forordning (EU) nr. 612/2012) om felles reglar for tilgang til den internasjonale marknaden for godstransport på veg, forordning (EF) nr. 2327/2003 av 22. desember 2003, forordning (EF) nr. 792/94 av 8. april 1994 om nærmere regler for anvendelse av forordning (EØF) nr. 3118/83 for foretak som utfører godstransport på vei for egen regning, forordning (EØF) nr. 3916/90 av 21. desember 1990 om tiltak som skal treffes ved en krise i markedet for godstransport på vei, gjelder som forskrift med de tilpasninger som følger av vedlegg XIII, protokoll 1 til avtalen og avtalen for øvrig.</article><article class="legalP" id="kapittel-1-foreslåttparagraf-23-ledd-2">Forordning (EØF) nr. 4058/89 av 21. desember 1989 om prisdannelse for godstransport på vei mellom medlemsstater, gjelder som forskrift med de tilpasninger som følger av vedlegg XIII, protokoll 1 til avtalen og avtalen for øvrig. Konkurransetilsynet håndhever forordningens art. 3.</article></article><article class="futureLegalArticle" data-name="§54" id="kapittel-1-foreslåttparagraf-24"><span class="futureLegalArticleHeader"><span class="legalArticleValue">§ 54</span>. <span class="legalArticleTitle">Godstransport utenfor rammen av EØS-avtalen</span></span><article class="legalP" id="kapittel-1-foreslåttparagraf-24-ledd-1">For godstransport samt kabotasje utenfor rammen av EØS-avtalen kreves tillatelser i samsvar med internasjonale avtaler Norge har inngått eller på nærmere angitte vilkår fastsatt i medhold av yrkestransportlova § 10.</article></article><article class="futureLegalArticle" data-name="§55" id="kapittel-1-foreslåttparagraf-25"><span class="futureLegalArticleHeader"><span class="legalArticleValue">§ 55</span>. <span class="legalArticleTitle">Persontransport innenfor rammen av EØS-avtalen</span></span><article class="legalP" id="kapittel-1-foreslåttparagraf-25-ledd-1">EØS-avtalen vedlegg XIII nr. 32a (forordning (EF) nr. 1073/2009 av 21. oktober 2009, som endret ved forordning (EU) nr. 611/2012) om felles regler for adgang til det internasjonale markedet for transport med turvogn og buss og om endring av forordning (EF) nr. 561/2006 og forordning (EF) nr. 2121/98 av 2. desember 1998 om gjennomføringsregler for rådsforordning (EØF) nr. 684/92 og (EF) nr. 12/98 om dokumenter for persontransport med turvogn og buss, gjelder som forskrift med de tilpasninger som følger av vedlegg XIII, protokoll 1 til avtalen og avtalen for øvrig.</article></article><article class="futureLegalArticle" data-name="§56" id="kapittel-1-foreslåttparagraf-26"><span class="futureLegalArticleHeader"><span class="legalArticleValue">§ 56</span>. <span class="legalArticleTitle">Persontransport utenfor rammen av EØS-avtalen</span></span><article class="legalP" id="kapittel-1-foreslåttparagraf-26-ledd-1">For persontransport utenfor rammen av EØS-avtalen kreves tillatelser i samsvar med internasjonale avtaler Norge har inngått eller på nærmere angitte vilkår fastsatt i medhold av yrkestransportlova § 10.</article></article> <article class="defaultP" margin-top="true">Nytt kapitel V skal lyde:</article><span class="futuretitle" id="kapittel-1-foreslåttittel-2">Kap. V. Sluttbestemmelser</span><article class="futureLegalArticle" data-name="§57" id="kapittel-1-foreslåttparagraf-27"><span class="futureLegalArticleHeader"><span class="legalArticleValue">§ 57</span>. <span class="legalArticleTitle">Ikrafttreden</span></span><article class="legalP" id="kapittel-1-foreslåttparagraf-27-ledd-1">Forskriften trer i kraft 1. april 2003.</article><article class="legalP" id="kapittel-1-foreslåttparagraf-27-ledd-2">Samtidig oppheves Samferdselsdepartementets forskrift 4. desember 1992 nr. 1013 om adgang til yrket i persontransport med rutevogn eller med turvogn, forskrift 8. desember 1986 nr. 2170 om persontransport i rute innenlands med motorvogn eller fartøy, forskrift 4. desember 1992 nr. 1016 om godstransport med motorvogn og forskrift 10. juni 1977 nr. 8 om persontransport med motorvogn utenfor rute.</article><article class="legalP" id="kapittel-1-foreslåttparagraf-27-ledd-3">Vedtak som er truffet i medhold av tidligere forskrifter gjelder også etter denne forskriftens ikrafttreden.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2014-11-21-1453/KAPITTEL_2"><h2 data-text-align="center">II</h2><article class="numberedLegalP" data-numerator="1" id="kapittel-2-nummer-1">1. Forskriften gjelder fra 1. januar 2015. Fra samme tidspunkt oppheves forskrift 26. mars 2003 nr. 402 om internasjonal person- og godstransport, samt kabotasje. Endringer i § 9 trer i kraft fra den tid departementet bestemmer.</article><article class="numberedLegalP" data-numerator="2" id="kapittel-2-nummer-2">2. Løyver og tillatelser som er gyldige på det tidspunkt denne forskriften trer i kraft, gjelder for den tid som er fastsatt. For turvognløyve etter § 4 og løyve for godstransport etter § 5 i lova, gjelder løyve for en periode på 10 år regnet fra ikrafttreden. Dersom løyvehaver søker om flere eller nye løyver etter § 4 og § 5 i denne perioden må tidligere gitte løyver også fornyes.</article></section></main></body></html>