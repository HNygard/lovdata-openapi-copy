<!DOCTYPE html><html lang="no"><head><title>Forskrift til a-opplysningsloven § 12a om prøvedrift for a-ordningen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-09-30-1252</dd><dt class="dokid">DokumentID</dt><dd class="dokid">LTI/forskrift/2014-09-30-1252</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 13 s 2098</dd><dt class="dateInForce">I kraft fra</dt><dd class="dateInForce">2014-09-30</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2012-06-22-43/§12a</li></ul></dd><dt class="dateOfPublication">Kunngjort</dt><dd class="dateOfPublication">2014-10-07 14:20</dd><dt class="journalNumber">Journalnummer</dt><dd class="journalNumber">2014-0905</dd><dt class="titleShort">Korttittel</dt><dd class="titleShort">Forskrift om prøvedrift for a-opplysningsordningen</dd><dt class="title">Tittel</dt><dd class="title">Forskrift til a-opplysningsloven § 12a om prøvedrift for a-ordningen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 30. september 2014 med hjemmel i lov 22. juni 2012 nr. 43 om arbeidsgivers innrapportering av ansettelses- og inntektsforhold m.m. (a-opplysningsloven) § 12a.</dd><dt class="refid">RefID</dt><dd class="refid">forskrift/2014-09-30-1252</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift til a-opplysningsloven § 12a om prøvedrift for a-ordningen<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li></ul></dd></dl></header><main class="documentBody" data-lovdata-URL="LTI/forskrift/2014-09-30-1252" id="dokument"><h1>Forskrift til a-opplysningsloven § 12a om prøvedrift for a-ordningen</h1><article class="legalArticle" data-lovdata-URL="LTI/forskrift/2014-09-30-1252/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Skattedirektoratet kan gjennomføre prøvedrift frem til lov 22. juni 2012 nr. 43 om arbeidsgivers innrapportering av ansettelses- og inntektsforhold med mer (a-opplysningsloven) trer i kraft.</article><article class="legalP" id="paragraf-1-ledd-2">I prøvedriften kan det både testes løsninger for avlevering og mottak av opplysninger i Skattedirektoratet fra de opplysningspliktige, samt løsninger for videreformidling og mottak av opplysninger i Arbeids- og velferdsetaten, Skattedirektoratet og Statistisk sentralbyrå. Det kan videre gjennomføres avstemminger mot faktiske opplysninger som leveres etter gjeldende regelverk til Skatteetaten og Arbeids- og velferdsetaten som ledd i prøvedriften.</article></article><article class="legalArticle" data-lovdata-URL="LTI/forskrift/2014-09-30-1252/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Fysiske og juridiske personer som skal gi opplysninger etter ligningsloven § 5-2, folketrygdloven § 24-3, § 25-1 annet ledd og § 25-10, jf. § 21-4, og § 23-2, skattebetalingsloven § 5-11 og statistikkloven § 2-2, kan delta i prøvedrift.</article></article><article class="legalArticle" data-lovdata-URL="LTI/forskrift/2014-09-30-1252/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Opplysninger kan gis etter nærmere avtale med Skattedirektoratet. Opplysningene skal leveres til den mottakssentral og i den form Skattedirektoratet bestemmer.</article><article class="legalP" id="paragraf-3-ledd-2">Opplysninger som leveres som ledd i prøvedriften erstatter ikke ordinær opplysningsplikt til Arbeids- og velferdsetaten, Statistisk sentralbyrå, Skattedirektoratet og skatteoppkrever.</article></article><article class="legalArticle" data-lovdata-URL="LTI/forskrift/2014-09-30-1252/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Etter personopplysningsloven § 2 nr. 4 er følgende myndighet behandlingsansvarlig for opplysninger som samles inn i prøvedrift:<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">Skattedirektoratet når opplysningene samles inn med hjemmel i ligningsloven § 5-2, skattebetalingsloven § 5-11, folketrygdloven § 24-3 og § 23-2,</article></article></li><li data-li-identifier="b)" data-name="b)"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">Statistisk sentralbyrå når opplysningene samles inn med hjemmel i statistikkloven § 2-2 og</article></article></li><li data-li-identifier="c)" data-name="c)"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">Arbeids- og velferdsetaten når opplysningene samles inn med hjemmel i folketrygdloven § 25-1 annet ledd og § 25-10, jf. § 21-4.</article></article></li></ul></article><article class="legalP" id="paragraf-4-ledd-2">Skattedirektoratet behandler opplysninger på vegne av Statistisk sentralbyrå og Arbeids- og velferdsetaten i prøvedriften. Nevnte myndigheter beslutter, og er ansvarlig for, Skattedirektoratets bruk av opplysningene i prøvedriftsperioden.</article><article class="legalP" id="paragraf-4-ledd-3">Etatenes tilgang til opplysninger i prøvedrift er begrenset til opplysninger som organet har hjemmel i lov til å innhente.</article></article><article class="legalArticle" data-lovdata-URL="LTI/forskrift/2014-09-30-1252/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Opplysninger som leveres som ledd i prøvedriften skal slettes når prøvedriftsperioden er over.</article></article><article class="legalArticle" data-lovdata-URL="LTI/forskrift/2014-09-30-1252/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Forskriften trer i kraft straks.</article></article></main></body></html>