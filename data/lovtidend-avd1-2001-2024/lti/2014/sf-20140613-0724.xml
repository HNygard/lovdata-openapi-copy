<!DOCTYPE html><html lang="no"><head><title>Forskrift om livsoppholdssatser ved utleggstrekk og gjeldsordning</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-06-13-724</dd><dt class="dokid">DokumentID</dt><dd class="dokid">LTI/forskrift/2014-06-13-724</dd><dt class="ministry">Departement</dt><dd class="ministry"><ul><li>Barne- og likestillingsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 7 s 1080</dd><dt class="dateInForce">I kraft fra</dt><dd class="dateInForce">2014-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1984-06-08-59/§2-7</li><li>lov/1992-07-17-99/§4-3</li></ul></dd><dt class="dateOfPublication">Kunngjort</dt><dd class="dateOfPublication">2014-06-13 15:40</dd><dt class="lastupdated">Rettet</dt><dd class="lastupdated">2015-09-01 (se nederst)</dd><dt class="journalNumber">Journalnummer</dt><dd class="journalNumber">2014-0478</dd><dt class="titleShort">Korttittel</dt><dd class="titleShort">Forskrift om livsoppholdssatser</dd><dt class="title">Tittel</dt><dd class="title">Forskrift om livsoppholdssatser ved utleggstrekk og gjeldsordning</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 13. juni 2014 med hjemmel i lov 8. juni 1984 nr. 59 om fordringshavernes dekningsrett (dekningsloven) § 2-7 og lov 17. juli 1992 nr. 99 om frivillig og tvungen gjeldsordning for privatpersoner (gjeldsordningsloven) § 4-3. Fremmet av Barne-, likestillings- og inkluderingsdepartementet.</dd><dt class="refid">RefID</dt><dd class="refid">forskrift/2014-06-13-724</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om livsoppholdssatser ved utleggstrekk og gjeldsordning<ul class="tocSubUl"><li>§ 1. Formål og virkeområde</li><li>§ 2. Anvendelse av satsene</li><li>§ 3. Satser for underhold av skyldneren og dennes ektefelle/samboer</li><li>§ 4. Tillegg for underhold av barn</li><li>§ 5. Tillegg for samvær med barn</li><li>§ 6. Justering av satsene</li><li>§ 7. Ikraftsetting</li><li>§ 8. Overgangsregler</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2014-06-13-724" id="dokument"><h1>Forskrift om livsoppholdssatser ved utleggstrekk og gjeldsordning</h1><article class="legalArticle" data-lovdata-URL="LTI/forskrift/2014-06-13-724/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Forskriften skal sikre et felles utgangspunkt ved vurderingen av hvor mye som med rimelighet trengs til underhold av skyldneren og skyldnerens husstand etter dekningsloven § 2-7, og hvor mye som med rimelighet trengs til underhold av skyldneren og personer denne har lovbestemt forsørgelsesplikt for, eller lever i ekteskapsliknende forhold med, etter gjeldsordningsloven § 4-3. Forskriften skal også legge til rette for en virkelighetsnær vurdering av om en skyldner oppfyller lovens økonomiske vilkår for gjeldsordning etter gjeldsordningsloven § 1-3 første ledd.</article></article><article class="legalArticle" data-lovdata-URL="LTI/forskrift/2014-06-13-724/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Anvendelse av satsene</span></h2><article class="legalP" id="paragraf-2-ledd-1">Satsene i § 3 til § 5 skal anvendes ved den skjønnsmessige vurderingen av hvor mye som skal settes av til livsopphold etter gjeldsordningsloven § 4-3 og dekningsloven § 2-7. Satsene kan fravikes opp eller ned etter en konkret vurdering av hva som med rimelighet trengs til underhold. Fravikelse av satsene skal begrunnes.</article></article><article class="legalArticle" data-lovdata-URL="LTI/forskrift/2014-06-13-724/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Satser for underhold av skyldneren og dennes ektefelle/samboer</span></h2><article class="legalP" id="paragraf-3-ledd-1">Satsene utgjør per måned:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">kr 7 890 for enslig skyldner,</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">kr 6 680 for skyldner som er gift eller samboer,</article></article></li><li data-li-identifier="c)" data-name="c)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">kr 13 360 for skyldner som forsørger ektefelle eller samboer.</article></article></li></ul></article><article class="legalP" id="paragraf-3-ledd-2">Satsene skal dekke alminnelige forbruksutgifter, herunder utgifter til kollektivtransport. Boligutgifter er ikke inkludert.</article><article class="legalP" id="paragraf-3-ledd-3">Som boligutgifter regnes husleie, betjening av boligtilknyttet gjeld, boligforsikring, kommunale avgifter, festeavgift, nødvendig vedlikehold, felleskostnader i boligsammenslutninger og andre nødvendige utgifter som gjelder boligen. Utgifter til elektrisitet, oppvarming og innboforsikring anses ikke som boligutgifter.</article></article><article class="legalArticle" data-lovdata-URL="LTI/forskrift/2014-06-13-724/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tillegg for underhold av barn</span></h2><article class="legalP" id="paragraf-4-ledd-1">For hvert barn som skyldneren har underholdsplikt for etter barneloven § 68, gjøres det et tillegg i satsen per måned på:<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">kr 2 365 for barn som ikke har fylt 6 år,</article></article></li><li data-li-identifier="b)" data-name="b)"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">kr 3 135 for barn mellom 6 og 10 år,</article></article></li><li data-li-identifier="c)" data-name="c)"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">kr 3 960 for barn fra 11 år og mer.</article></article></li></ul></article><article class="legalP" id="paragraf-4-ledd-2">Tillegget inkluderer alminnelige forbruksutgifter. Barnets andel av boligutgifter og utgifter til barnepass, herunder utgifter til barnehage og skolefritidsordning, er ikke inkludert.</article><article class="legalP" id="paragraf-4-ledd-3">Det gjøres et fradrag i tillegget på 20 prosent fra og med person nummer fire i husstanden. Fradraget skal gjøres i tillegget for de yngste barna.</article></article><article class="legalArticle" data-lovdata-URL="LTI/forskrift/2014-06-13-724/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tillegg for samvær med barn</span></h2><article class="legalP" id="paragraf-5-ledd-1">For samvær med barn i samværsklasse 1, 2, 3 og 4 etter forskrift 15. januar 2003 nr. 123 om fastsetjing og endring av fostringstilskot § 9 femte ledd, gjøres det et tillegg i satsen per måned:<ul class="defaultList"><li data-li-identifier="a)" data-name="a)"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">for samværsklasse 1: <ul class="defaultList"><li data-li-identifier="-" data-name="-"><article class="listArticle" id="paragraf-5-ledd-1-punkt-1-ledd-1-punkt-1"><article class="legalP" id="paragraf-5-ledd-1-punkt-1-ledd-1-punkt-1-ledd-1">kr 200 for barn som ikke har fylt 6 år</article></article></li><li data-li-identifier="-" data-name="-"><article class="listArticle" id="paragraf-5-ledd-1-punkt-1-ledd-1-punkt-2"><article class="legalP" id="paragraf-5-ledd-1-punkt-1-ledd-1-punkt-2-ledd-1">kr 291 for barn mellom 6 og 10 år</article></article></li><li data-li-identifier="-" data-name="-"><article class="listArticle" id="paragraf-5-ledd-1-punkt-1-ledd-1-punkt-3"><article class="legalP" id="paragraf-5-ledd-1-punkt-1-ledd-1-punkt-3-ledd-1">kr 350 for barn mellom 11 og 14 år</article></article></li><li data-li-identifier="-" data-name="-"><article class="listArticle" id="paragraf-5-ledd-1-punkt-1-ledd-1-punkt-4"><article class="legalP" id="paragraf-5-ledd-1-punkt-1-ledd-1-punkt-4-ledd-1">kr 412 for barn fra 15 år og mer</article></article></li></ul></article></article></li><li data-li-identifier="b)" data-name="b)"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">for samværsklasse 2: <ul class="defaultList"><li data-li-identifier="-" data-name="-"><article class="listArticle" id="paragraf-5-ledd-1-punkt-2-ledd-1-punkt-1"><article class="legalP" id="paragraf-5-ledd-1-punkt-2-ledd-1-punkt-1-ledd-1">kr 664 for barn som ikke har fylt 6 år</article></article></li><li data-li-identifier="-" data-name="-"><article class="listArticle" id="paragraf-5-ledd-1-punkt-2-ledd-1-punkt-2"><article class="legalP" id="paragraf-5-ledd-1-punkt-2-ledd-1-punkt-2-ledd-1">kr 962 for barn mellom 6 og 10 år</article></article></li><li data-li-identifier="-" data-name="-"><article class="listArticle" id="paragraf-5-ledd-1-punkt-2-ledd-1-punkt-3"><article class="legalP" id="paragraf-5-ledd-1-punkt-2-ledd-1-punkt-3-ledd-1">kr 1 161 for barn mellom 11 og 14 år</article></article></li><li data-li-identifier="-" data-name="-"><article class="listArticle" id="paragraf-5-ledd-1-punkt-2-ledd-1-punkt-4"><article class="legalP" id="paragraf-5-ledd-1-punkt-2-ledd-1-punkt-4-ledd-1">kr 1 365 for barn fra 15 år og mer</article></article></li></ul></article></article></li><li data-li-identifier="c)" data-name="c)"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">for samværsklasse 3: <ul class="defaultList"><li data-li-identifier="-" data-name="-"><article class="listArticle" id="paragraf-5-ledd-1-punkt-3-ledd-1-punkt-1"><article class="legalP" id="paragraf-5-ledd-1-punkt-3-ledd-1-punkt-1-ledd-1">kr 926 for barn som ikke har fylt 6 år</article></article></li><li data-li-identifier="-" data-name="-"><article class="listArticle" id="paragraf-5-ledd-1-punkt-3-ledd-1-punkt-2"><article class="legalP" id="paragraf-5-ledd-1-punkt-3-ledd-1-punkt-2-ledd-1">kr 1 342 for barn mellom 6 og 10 år</article></article></li><li data-li-identifier="-" data-name="-"><article class="listArticle" id="paragraf-5-ledd-1-punkt-3-ledd-1-punkt-3"><article class="legalP" id="paragraf-5-ledd-1-punkt-3-ledd-1-punkt-3-ledd-1">kr 1 619 for barn mellom 11 og 14 år</article></article></li><li data-li-identifier="-" data-name="-"><article class="listArticle" id="paragraf-5-ledd-1-punkt-3-ledd-1-punkt-4"><article class="legalP" id="paragraf-5-ledd-1-punkt-3-ledd-1-punkt-4-ledd-1">kr 1 904 for barn fra 15 år og mer</article></article></li></ul></article></article></li><li data-li-identifier="d)" data-name="d)"><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">for samværsklasse 4: <ul class="defaultList"><li data-li-identifier="-" data-name="-"><article class="listArticle" id="paragraf-5-ledd-1-punkt-4-ledd-1-punkt-1"><article class="legalP" id="paragraf-5-ledd-1-punkt-4-ledd-1-punkt-1-ledd-1">kr 1 163 for barn som ikke har fylt 6 år</article></article></li><li data-li-identifier="-" data-name="-"><article class="listArticle" id="paragraf-5-ledd-1-punkt-4-ledd-1-punkt-2"><article class="legalP" id="paragraf-5-ledd-1-punkt-4-ledd-1-punkt-2-ledd-1">kr 1 685 for barn mellom 6 og 10 år</article></article></li><li data-li-identifier="-" data-name="-"><article class="listArticle" id="paragraf-5-ledd-1-punkt-4-ledd-1-punkt-3"><article class="legalP" id="paragraf-5-ledd-1-punkt-4-ledd-1-punkt-3-ledd-1">kr 2 032 for barn mellom 11 og 14 år</article></article></li><li data-li-identifier="-" data-name="-"><article class="listArticle" id="paragraf-5-ledd-1-punkt-4-ledd-1-punkt-4"><article class="legalP" id="paragraf-5-ledd-1-punkt-4-ledd-1-punkt-4-ledd-1">kr 2 390 for barn fra 15 år og mer.</article></article></li></ul></article></article></li></ul></article><article class="legalP" id="paragraf-5-ledd-2">Det gis ikke tillegg for samværsutgifter hos skyldnere som ikke har samvær eller mindre samvær enn samværsklasse 1.</article><article class="legalP" id="paragraf-5-ledd-3">Det gjøres et fradrag i tillegget på 20 prosent fra og med barn nummer tre som skyldner har samvær med. Fradraget skal gjøres i tillegget for de yngste barna.</article><article class="legalP" id="paragraf-5-ledd-4">Tillegg for samvær med barn gjelder så lenge foreldrene har underholdsplikt etter barneloven § 68.</article></article><article class="legalArticle" data-lovdata-URL="LTI/forskrift/2014-06-13-724/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Justering av satsene</span></h2><article class="legalP" id="paragraf-6-ledd-1">Satsene i § 3 til § 5 justeres årlig i samsvar med til utviklingen i komsumprisindeksen fra Statistisk sentralbyrå. Beløpet avrundes til nærmeste krone. Justeringen gis virkning fra 1. juli hvert år.</article></article><article class="legalArticle" data-lovdata-URL="LTI/forskrift/2014-06-13-724/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikraftsetting</span></h2><article class="legalP" id="paragraf-7-ledd-1">Forskriften trer i kraft 1. juli 2014.</article></article><article class="legalArticle" data-lovdata-URL="LTI/forskrift/2014-06-13-724/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Overgangsregler</span></h2><article class="legalP" id="paragraf-8-ledd-1">Forskriften gjelder for utleggstrekk som besluttes etter at forskriften har trådt i kraft. Satsene gjelder ikke ved endring av utleggstrekk etter tvangsfullbyrdelsesloven § 5-16 og § 7-23, hvor utleggstrekket ble besluttet før forskriften trådte i kraft.</article><article class="legalP" id="paragraf-8-ledd-2">Forskriften gjelder for saker om gjeldsordning der gjeldsforhandling åpnes etter at forskriften har trådt i kraft. Forskriften gjelder ikke ved endring av gjeldsordning etter gjeldsordningsloven kap. 6, hvor gjeldsforhandlingen ble åpnet før forskriften trådte i kraft.</article></article><section class="section" id="kapittel-1" data-lovdata-URL="LTI/forskrift/2014-06-13-724/KAPITTEL_1"><h2>Rettelser</h2><article class="defaultP" data-text-size="small"><strong>Publisert:</strong> I 2015 hefte 10 (Rettelse)</article><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">§ 6 første punktum skal lyde:</article><article class="legalP" id="kapittel-1-ledd-1">Satsene i § 3 til § 5 justeres årlig i samsvar med til utviklingen i <i>konsumprisindeksen</i> fra Statistisk sentralbyrå.</article></section></main></body></html>