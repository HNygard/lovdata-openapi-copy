<!DOCTYPE html><html lang="no"><head><title>Forskrift om avgift på flysikringstjenester</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-12-19-1847</dd><dt class="dokid">DokumentID</dt><dd class="dokid">LTI/forskrift/2014-12-19-1847</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 18 s 3032</dd><dt class="dateInForce">I kraft fra</dt><dd class="dateInForce">2015-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-11-15-1430</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§7-26</li><li>lov/1993-06-11-101/§7-27</li><li>lov/1993-06-11-101/§15-3</li><li>lov/1993-06-11-101/§15-4</li></ul></dd><dt class="dateOfPublication">Kunngjort</dt><dd class="dateOfPublication">2015-01-07 15:20</dd><dt class="journalNumber">Journalnummer</dt><dd class="journalNumber">2014-1378</dd><dt class="titleShort">Korttittel</dt><dd class="titleShort">Forskrift om avgift på flysikringstjenester</dd><dt class="title">Tittel</dt><dd class="title">Forskrift om avgift på flysikringstjenester</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 19. desember 2014 med hjemmel i lov 11. juni 1993 nr. 101 om luftfart (luftfartsloven) § 7-26, § 7-27, § 15-3 og § 15-4. <br /><strong>EØS-henvisninger:</strong> EØS-avtalen vedlegg XIII nr. 66wm (forordning (EU) nr. 391/2013).</dd><dt class="refid">RefID</dt><dd class="refid">forskrift/2014-12-19-1847</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om avgift på flysikringstjenester<ul class="tocSubUl"><li>Kapittel 1 – Generelt<ul class="tocSubUl"><li>§ 1. Forskriftens virkeområde</li><li>§ 2. Definisjoner</li><li>§ 3. Plikt til å betale terminalavgift og underveisavgift</li><li>§ 4. Avgiftsfritak</li><li>§ 5. Nasjonal tilsynsmyndighet</li></ul></li><li>Kapittel 2 – Gjennomføring av avgiftsforordningen<ul class="tocSubUl"><li>§ 6. Gjennomføring av forordning (EU) nr. 391/2013</li><li>§ 7. Kostnader pådratt andre enn yter av lufttrafikktjenester</li><li>§ 8. Dekning av kostnader til fellesprosjekter</li><li>§ 9. Åpenhet om kostnadsgrunnlaget</li><li>§ 10. Konsultasjon om avgiftspolitikken</li></ul></li><li>Kapittel 3 – Avgifter som ikke reguleres av avgiftsforordningen<ul class="tocSubUl"><li>§ 11. Terminalavgift</li><li>§ 12. Avinor AS' betalingsplikt</li><li>§ 13. Underveisavgift for flygninger til og fra kontinentalsokkelen</li></ul></li><li>Kapittel 4 – Avgiftsinnkreving<ul class="tocSubUl"><li>§ 14. Ansvar for avgiftsberegning og avgiftsinnkreving mv.</li><li>§ 15. Administrasjonsgebyr</li><li>§ 16. Valutakurs</li><li>§ 17. Hvem som har plikt til å betale</li><li>§ 18. Avregning</li><li>§ 19. Innbetaling</li><li>§ 20. Mottatt betaling</li><li>§ 21. Vedlegg til innbetaling</li><li>§ 22. Klage på fakturering foretatt av Eurocontrol</li><li>§ 23. Forsinkelsesrente</li></ul></li><li>Kapittel 5 – Avsluttende bestemmelser<ul class="tocSubUl"><li>§ 24. Dispensasjon</li><li>§ 25. Ikrafttredelse og overgangsregler</li></ul></li><li>Vedlegg</li><li>Forordning</li></ul></li></ul></dd></dl></header><main class="documentBody" data-lovdata-URL="LTI/forskrift/2014-12-19-1847" id="dokument"><h1>Forskrift om avgift på flysikringstjenester</h1><section class="section" data-name="kap1" id="kapittel-1" data-lovdata-URL="LTI/forskrift/2014-12-19-1847/KAPITTEL_1"><h2>Kapittel 1 – Generelt</h2><article class="legalArticle" data-lovdata-URL="LTI/forskrift/2014-12-19-1847/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Forskriften gjelder for fastsetting av avgifter for underveistjenester som ytes av Avinor Flysikring AS, og for terminaltjenester som ytes av Avinor AS eller Avinor Flysikring AS til flygninger til/fra Avinors lufthavner.</article><article class="numberedLegalP" data-numerator="2" id="kapittel-1-paragraf-1-nummer-2">(2) Forskriften gjelder innenfor norsk område, samt i områder hvor Norge i henhold til internasjonale konvensjoner og avtaler er forpliktet til å yte flysikringstjenester.</article></article><article class="legalArticle" data-lovdata-URL="LTI/forskrift/2014-12-19-1847/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="numberedLegalP" data-numerator="1" id="kapittel-1-paragraf-2-nummer-1">(1) Med <i>terminaltjenester</i> menes tjenester av den art som er listet opp i avgiftsforordningens artikkel 8 nr. 2 bokstav a)–c).</article><article class="numberedLegalP" data-numerator="2" id="kapittel-1-paragraf-2-nummer-2">(2) Med <i>underveistjenester</i> menes tjenester av den art som er omfattet av definisjonen i avgiftsforordningens artikkel 8 nr. 3.</article><article class="numberedLegalP" data-numerator="3" id="kapittel-1-paragraf-2-nummer-3">(3) Med <i>avgiftsforordningen</i> menes forordning (EU) nr. 391/2013 av 3. mai 2013 om fastsettelse av en felles avgiftsordning for flysikringstjenester.</article></article><article class="legalArticle" data-lovdata-URL="LTI/forskrift/2014-12-19-1847/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Plikt til å betale terminalavgift og underveisavgift</span></h3><article class="numberedLegalP" data-numerator="1" id="kapittel-1-paragraf-3-nummer-1">(1) Brukerne av terminaltjenester plikter å betale terminalavgift etter reglene i kapittel 2 dersom tjenestene ytes til flygninger til/fra de lufthavnene som er omfattet av terminalavgiftssone A i vedlegget til forskriften. Brukere av terminaltjenester som ytes til flygninger til/fra Avinors lufthavner som ikke er omfattet av terminalavgiftssone A i vedlegget, plikter å betale terminalavgift etter reglene i § 11.</article><article class="numberedLegalP" data-numerator="2" id="kapittel-1-paragraf-3-nummer-2">(2) Brukere av underveistjenester plikter å betale underveisavgift etter reglene i kapittel 2 dersom tjenestene ytes i underveisavgiftssonen definert i vedlegget til forskriften. Brukere av underveistjenester på flygninger til og fra kontinentalsokkelen betaler avgift etter reglene i § 13.</article></article><article class="legalArticle" data-lovdata-URL="LTI/forskrift/2014-12-19-1847/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Avgiftsfritak</span></h3><article class="numberedLegalP" data-numerator="1" id="kapittel-1-paragraf-4-nummer-1">(1) I tillegg til avgiftsfritak for flygninger nevnt i avgiftsforordningen artikkel 10 nr. 1, skal det heller ikke betales underveisavgift og terminalavgift etter denne forskriften for<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-4-nummer-1-punkt-1"><article class="legalP" id="kapittel-1-paragraf-4-nummer-1-punkt-1-ledd-1">Flygninger utført av fartøy med militært registreringsmerke, jf. avgiftsforordningen artikkel 10 nr. 2 bokstav a);</article></article></li><li data-li-identifier="2." data-name="2."><article class="listArticle" id="kapittel-1-paragraf-4-nummer-1-punkt-2"><article class="legalP" id="kapittel-1-paragraf-4-nummer-1-punkt-2-ledd-1">Kalibreringsflygninger, jf. avgiftsforordningen artikkel 10 nr. 2 bokstav c);</article></article></li><li data-li-identifier="3." data-name="3."><article class="listArticle" id="kapittel-1-paragraf-4-nummer-1-punkt-3"><article class="legalP" id="kapittel-1-paragraf-4-nummer-1-punkt-3-ledd-1">Rundflygninger, jf. avgiftsforordningen artikkel 10 nr. 2 bokstav d);</article></article></li><li data-li-identifier="4." data-name="4."><article class="listArticle" id="kapittel-1-paragraf-4-nummer-1-punkt-4"><article class="legalP" id="kapittel-1-paragraf-4-nummer-1-punkt-4-ledd-1">VFR-flygninger, jf. avgiftsforordningen artikkel 10 nr. 2 bokstav e);</article></article></li><li data-li-identifier="5." data-name="5."><article class="listArticle" id="kapittel-1-paragraf-4-nummer-1-punkt-5"><article class="legalP" id="kapittel-1-paragraf-4-nummer-1-punkt-5-ledd-1">Humanitære flygninger, jf. avgiftsforordningen artikkel 10 nr. 2 bokstav f); og</article></article></li><li data-li-identifier="6." data-name="6."><article class="listArticle" id="kapittel-1-paragraf-4-nummer-1-punkt-6"><article class="legalP" id="kapittel-1-paragraf-4-nummer-1-punkt-6-ledd-1">Flygninger innen Svalbard og Jan Mayen.</article></article></li></ul></article><article class="numberedLegalP" data-numerator="2" id="kapittel-1-paragraf-4-nummer-2">(2) Kostnadene relatert til avgiftsfritaket etter første ledd skal beregnes særskilt i overensstemmelse med avgiftsforordningen artikkel 10 nr. 4. Kostnadene skal bæres av Avinor AS med mindre det på annen måte er sørget for kostnadsdekning, jf. avgiftsforordningen artikkel 10 nr. 5.</article><article class="numberedLegalP" data-numerator="3" id="kapittel-1-paragraf-4-nummer-3">(3) Avinor AS skal regnskapsmessig kunne dokumentere at kostnadsdekning etter annet ledd utelukkende er gjort med overskudd fra kommersiell aktivitet.</article></article><article class="legalArticle" data-lovdata-URL="LTI/forskrift/2014-12-19-1847/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Nasjonal tilsynsmyndighet</span></h3><article class="legalP" id="kapittel-1-paragraf-5-ledd-1">Luftfartstilsynet er nasjonal tilsynsmyndighet for avgiftene som reguleres av avgiftsforordningen (kapittel 2), jf. forskrift 26. januar 2007 nr. 99 om etablering av et felles europeisk luftrom § 1 og § 2, og forordning (EF) nr. 550/2004 om yting av flysikringstjenester i Det felles europeiske luftrom (tjenesteytingsforordningen) artikkel 2.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2014-12-19-1847/KAPITTEL_2"><h2>Kapittel 2 – Gjennomføring av avgiftsforordningen</h2><article class="legalArticle" data-lovdata-URL="LTI/forskrift/2014-12-19-1847/§6" data-name="§6" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Gjennomføring av forordning (EU) nr. 391/2013</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) EØS-avtalen vedlegg XIII nr. 66wm (forordning (EU) nr. 391/2013 om fastsettelse av en felles avgiftsordning for flysikringstjenester) gjelder som forskrift med de tilpasninger som følger av vedlegg XIII, protokoll 1 til avtalen og avtalen for øvrig.</article><article class="numberedLegalP" data-numerator="2" id="kapittel-2-paragraf-1-nummer-2">(2) Ytere av underveistjenester og terminaltjenester plikter løpende å kunngjøre avgiftene som følger av første ledd på selskapenes respektive internettsider.</article></article><article class="legalArticle" data-lovdata-URL="LTI/forskrift/2014-12-19-1847/§7" data-name="§7" id="kapittel-2-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Kostnader pådratt andre enn yter av lufttrafikktjenester</span></h3><article class="legalP" id="kapittel-2-paragraf-2-ledd-1">Samferdselsdepartementet kan bestemme at, og i hvilket omfang, kostnader som nevnt i avgiftsforordningen artikkel 6 nr. 2, skal inngå i avgiftsgrunnlaget. Organer som sitter på opplysninger som departementet trenger for å avgjøre sak etter første punktum, plikter å gi slike opplysninger til departementet.</article></article><article class="legalArticle" data-lovdata-URL="LTI/forskrift/2014-12-19-1847/§8" data-name="§8" id="kapittel-2-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Dekning av kostnader til fellesprosjekter</span></h3><article class="legalP" id="kapittel-2-paragraf-3-ledd-1">Samferdselsdepartementet tar stilling til om, og i hvilken grad, avgiftsinntekter skal inngå i en finansiering av fellesprosjekter, jf. avgiftsforordningen artikkel 6 nr. 3.</article></article><article class="legalArticle" data-lovdata-URL="LTI/forskrift/2014-12-19-1847/§9" data-name="§9" id="kapittel-2-paragraf-4"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Åpenhet om kostnadsgrunnlaget</span></h3><article class="legalP" id="kapittel-2-paragraf-4-ledd-1">Yter(e) av flysikringstjenester skal bidra til åpenhet om kostnadsgrunnlag, planlagte investeringer og forventet trafikk som nevnt i forordningen artikkel 9 nr. 1. Luftfartstilsynet skal påse at konsultasjon med representanter for luftromsbrukerne blir avholdt og skal legge til rette for hensiktsmessig informasjonsutveksling og innsyn i kostnadene for representanter for brukerne, EFTAs overvåkingsorgan og Eurocontrol etter samme bestemmelse.</article></article><article class="legalArticle" data-lovdata-URL="LTI/forskrift/2014-12-19-1847/§10" data-name="§10" id="kapittel-2-paragraf-5"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Konsultasjon om avgiftspolitikken</span></h3><article class="numberedLegalP" data-numerator="1" id="kapittel-2-paragraf-5-nummer-1">(1) Luftfartstilsynet er ansvarlig for at det gjennomføres åpen høring som nevnt i avgiftsforordningen artikkel 9 nr. 1 før og under referanseperioden. Ytere av flysikringstjenester kan pålegges å gjennomføre de delene av høringene som gjelder deres egne ytelser.</article><article class="numberedLegalP" data-numerator="2" id="kapittel-2-paragraf-5-nummer-2">(2) Ytere av flysikringstjenester plikter å gi Luftfartstilsynet dokumentasjon som er nødvendig for å fylle ut vedlegg II, VI og VII til avgiftsforordningen.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2014-12-19-1847/KAPITTEL_3"><h2>Kapittel 3 – Avgifter som ikke reguleres av avgiftsforordningen</h2><article class="legalArticle" data-lovdata-URL="LTI/forskrift/2014-12-19-1847/§11" data-name="§11" id="kapittel-3-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Terminalavgift</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Beregningsformelen for terminalavgiften på de av Avinors lufthavner som ikke er omfattet av terminalavgiftssone A, skal være den samme som benyttes i henhold til avgiftsforordningen.</article><article class="numberedLegalP" data-numerator="2" id="kapittel-3-paragraf-1-nummer-2">(2) Enhetssatsen settes til 70 prosent av beregnet enhetssats for terminalavgift for Avinors lufthavner omfattet av terminalavgiftssone A, og justeres årlig.</article><article class="numberedLegalP" data-numerator="3" id="kapittel-3-paragraf-1-nummer-3">(3) Avinor AS plikter løpende å kunngjøre avgiften som nevnt i andre ledd, på selskapets internettside.</article></article><article class="legalArticle" data-lovdata-URL="LTI/forskrift/2014-12-19-1847/§12" data-name="§12" id="kapittel-3-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Avinor AS' betalingsplikt</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Manglende inndekning av kostnadene for flysikringstjenestene for flygninger til/fra de av Avinors lufthavner som ikke er omfattet av terminalavgiftssone A skal kunne dokumenteres.</article><article class="numberedLegalP" data-numerator="2" id="kapittel-3-paragraf-2-nummer-2">(2) Avinor AS plikter løpende å betale Avinor Flysikring AS for manglende kostnadsdekning nevnt i første ledd. Avinor AS skal på forespørsel regnskapsmessig kunne dokumentere at slik kostnadsdekning utelukkende er gjort med overskudd fra kommersiell aktivitet.</article></article><article class="legalArticle" data-lovdata-URL="LTI/forskrift/2014-12-19-1847/§13" data-name="§13" id="kapittel-3-paragraf-3"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Underveisavgift for flygninger til og fra kontinentalsokkelen</span></h3><article class="legalP" id="kapittel-3-paragraf-3-ledd-1">Avgiften for flygninger til og fra kontinentalsokkelen er<ul class="defaultList"><li data-li-identifier="-" data-name="-"><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">kr 795,- per flygning for luftfartøy med maksimal startvekt inntil 8&#xa0;000 kg,</article></article></li><li data-li-identifier="-" data-name="-"><article class="listArticle" id="kapittel-3-paragraf-3-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1">kr 1&#xa0;151,- per flygning for luftfartøy med maksimal startvekt fra 8&#xa0;001 kg til og med 15&#xa0;000 kg,</article></article></li><li data-li-identifier="-" data-name="-"><article class="listArticle" id="kapittel-3-paragraf-3-ledd-1-punkt-3"><article class="legalP" id="kapittel-3-paragraf-3-ledd-1-punkt-3-ledd-1">kr 1&#xa0;769,- per flygning for luftfartøy med maksimal startvekt på 15&#xa0;001 kg eller mer.</article></article></li></ul></article></article></section><section class="section" data-name="kap4" id="kapittel-4" data-lovdata-URL="LTI/forskrift/2014-12-19-1847/KAPITTEL_4"><h2>Kapittel 4 – Avgiftsinnkreving</h2><article class="legalArticle" data-lovdata-URL="LTI/forskrift/2014-12-19-1847/§14" data-name="§14" id="kapittel-4-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Ansvar for avgiftsberegning og avgiftsinnkreving mv.</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) Eurocontrol beregner underveisavgift for enkeltflygninger etter reglene i kapittel 2. Eurocontrols innkreving skjer etter reglene i kapitlet her.</article><article class="numberedLegalP" data-numerator="2" id="kapittel-4-paragraf-1-nummer-2">(2) Avinor Flysikring AS beregner underveisavgift for enkeltflygninger til og fra kontinentalsokkelen. Avinor AS beregner terminalavgift. Innkreving skjer etter reglene i kapittel VI i den til enhver tid gjeldende forskrift om avgifter på lufthavnene til Avinor AS, så langt de passer.</article></article><article class="legalArticle" data-lovdata-URL="LTI/forskrift/2014-12-19-1847/§15" data-name="§15" id="kapittel-4-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Administrasjonsgebyr</span></h3><article class="legalP" id="kapittel-4-paragraf-2-ledd-1">For beregning og innkreving av underveisavgiften tar Eurocontrol et administrasjonsgebyr. Avinor Flysikring AS skal sørge for at satsen for administrasjonsgebyret til enhver tid er offentlig tilgjengelig.</article></article><article class="legalArticle" data-lovdata-URL="LTI/forskrift/2014-12-19-1847/§16" data-name="§16" id="kapittel-4-paragraf-3"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Valutakurs</span></h3><article class="numberedLegalP" data-numerator="1" id="kapittel-4-paragraf-3-nummer-1">(1) Dersom en av medlemsstatene i Eurocontrol ikke bestemmer annet, skal avgiftssatsen beregnes på nytt hver måned ved å anvende gjennomsnittlig kurs for veksling mellom EUR og nasjonal valuta for måneden før den måned da flygingen finner sted.</article><article class="numberedLegalP" data-numerator="2" id="kapittel-4-paragraf-3-nummer-2">(2) Gjeldende valutakurs skal være månedens gjennomsnittlige sluttkrysskurs beregnet av Reuters på grunnlag av den daglige kjøpskursen.</article></article><article class="legalArticle" data-lovdata-URL="LTI/forskrift/2014-12-19-1847/§17" data-name="§17" id="kapittel-4-paragraf-4"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Hvem som har plikt til å betale</span></h3><article class="legalP" id="kapittel-4-paragraf-4-ledd-1">Den som var luftfartøyets operatør på det tidspunkt flygningen fant sted, er ansvarlig for å betale avgiften. Dersom operatørens identitet er ukjent, skal luftfartøyets eier betraktes som operatør, med mindre eieren kan godtgjøre hvem som var operatør.</article></article><article class="legalArticle" data-lovdata-URL="LTI/forskrift/2014-12-19-1847/§18" data-name="§18" id="kapittel-4-paragraf-5"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Avregning</span></h3><article class="numberedLegalP" data-numerator="1" id="kapittel-4-paragraf-5-nummer-1">(1) Avregning av underveisavgiften skal finne sted i EUR.</article><article class="numberedLegalP" data-numerator="2" id="kapittel-4-paragraf-5-nummer-2">(2) Beløpene som angis på fakturaen skal innbetales til Eurocontrol i Brussel.</article><article class="numberedLegalP" data-numerator="3" id="kapittel-4-paragraf-5-nummer-3">(3) Eurocontrol vil likevel anse at betaleren har oppfylt sin forpliktelse dersom vedkommende foretar innbetalingen til en bankkonto åpnet i en stat som er medlem av Eurocontrol eller i en annen stat. Vedkommende bank skal være utpekt av et organ som er kompetent til det under Eurocontrolkonvensjonen.</article><article class="numberedLegalP" data-numerator="4" id="kapittel-4-paragraf-5-nummer-4">(4) Avgiftsbeløpet påløper samme dag som en flygning gjennomføres. Betaling til Eurocontrol må skje senest 30 dager etter fakturadato.</article></article><article class="legalArticle" data-lovdata-URL="LTI/forskrift/2014-12-19-1847/§19" data-name="§19" id="kapittel-4-paragraf-6"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Innbetaling</span></h3><article class="numberedLegalP" data-numerator="1" id="kapittel-4-paragraf-6-nummer-1">(1) Avgiftsbeløpet for underveisavgiften innbetales i EUR.</article><article class="numberedLegalP" data-numerator="2" id="kapittel-4-paragraf-6-nummer-2">(2) En betaler som er borger i en avtalestat, kan, når han foretar innbetaling til en utpekt bankinstitusjon i staten der han er borger, likevel innfri gjelden i vedkommende stats konvertible valuta.</article><article class="numberedLegalP" data-numerator="3" id="kapittel-4-paragraf-6-nummer-3">(3) Når en betaler benytter seg av muligheten omhandlet i annet ledd, skal omregningen av beløpet i EUR til nasjonal valuta skje på grunnlag av gjeldende valutakursnotering for handelstransaksjoner på den dato og på det sted betalingen skjer.</article></article><article class="legalArticle" data-lovdata-URL="LTI/forskrift/2014-12-19-1847/§20" data-name="§20" id="kapittel-4-paragraf-7"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Mottatt betaling</span></h3><article class="legalP" id="kapittel-4-paragraf-7-ledd-1">Betaling betraktes som mottatt av Eurocontrol på den valuteringsdato da skyldig beløp blir kreditert Eurocontrols angitte bankkonto. Valuteringsdato skal være den dato da beløpet er disponibelt for Eurocontrol.</article></article><article class="legalArticle" data-lovdata-URL="LTI/forskrift/2014-12-19-1847/§21" data-name="§21" id="kapittel-4-paragraf-8"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Vedlegg til innbetaling</span></h3><article class="numberedLegalP" data-numerator="1" id="kapittel-4-paragraf-8-nummer-1">(1) Med innbetalingen skal det følge en oversikt med referanser, datoer og beløp i EUR for betalte regninger og fratrukne tilgodehavender. Kravet om å vise regningsbeløpene i EUR gjelder også for betalere som benytter seg av muligheten til å foreta innbetalingen i nasjonal valuta.</article><article class="numberedLegalP" data-numerator="2" id="kapittel-4-paragraf-8-nummer-2">(2) Når en innbetaling ikke er vedlagt opplysningene som angitt i første ledd, og det derfor ikke framgår at innbetalingen gjelder en eller flere bestemte regninger, vil Eurocontrol anvende betalingen først til dekning av påløpte renter, og deretter til dekning av den eldste ubetalte regning.</article></article><article class="legalArticle" data-lovdata-URL="LTI/forskrift/2014-12-19-1847/§22" data-name="§22" id="kapittel-4-paragraf-9"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Klage på fakturering foretatt av Eurocontrol</span></h3><article class="numberedLegalP" data-numerator="1" id="kapittel-4-paragraf-9-nummer-1">(1) Klager som gjelder fakturaer, må framsettes skriftlig eller elektronisk til Eurocontrol på en slik måte som Eurocontrol på forhånd måtte ha godkjent. Klagen må være mottatt av Eurocontrol senest 60 dager etter fakturadatoen.</article><article class="numberedLegalP" data-numerator="2" id="kapittel-4-paragraf-9-nummer-2">(2) Klagen må være begrunnet, og bør være vedlagt relevant underlagsmateriale.</article><article class="numberedLegalP" data-numerator="3" id="kapittel-4-paragraf-9-nummer-3">(3) Innlevering av klage gir ikke klageren rett til å gjøre fradrag i den aktuelle regning, med mindre Eurocontrol har gitt ham tillatelse til å gjøre dette.</article><article class="numberedLegalP" data-numerator="4" id="kapittel-4-paragraf-9-nummer-4">(4) Når Eurocontrol og en bruker begge er debitor og kreditor i sitt mellomværende, skal det ikke foretas motregning uten at Eurocontrol på forhånd har sagt seg enig.</article></article><article class="legalArticle" data-lovdata-URL="LTI/forskrift/2014-12-19-1847/§23" data-name="§23" id="kapittel-4-paragraf-10"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Forsinkelsesrente</span></h3><article class="numberedLegalP" data-numerator="1" id="kapittel-4-paragraf-10-nummer-1">(1) Enhver avgift som ikke er betalt innen siste betalingsdag, skal forøkes med en sats fastsatt av et organ som er kompetent i henhold til Eurocontrol-konvensjonen og offentliggjort av Avinor Flysikring AS. Forsinkelsesrenten beregnes dag for dag av forfalt og ubetalt beløp.</article><article class="numberedLegalP" data-numerator="2" id="kapittel-4-paragraf-10-nummer-2">(2) Renten beregnes og innkreves i EUR.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2014-12-19-1847/KAPITTEL_5"><h2>Kapittel 5 – Avsluttende bestemmelser</h2><article class="legalArticle" data-lovdata-URL="LTI/forskrift/2014-12-19-1847/§24" data-name="§24" id="kapittel-5-paragraf-1"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Dispensasjon</span></h3><article class="legalP" id="kapittel-5-paragraf-1-ledd-1">Samferdselsdepartementet kan dispensere fra kravene i forskriften i den grad det er forenlig med kravene i avgiftsforordningen og øvrige forpliktelser etter EØS-avtalen.</article></article><article class="legalArticle" data-lovdata-URL="LTI/forskrift/2014-12-19-1847/§25" data-name="§25" id="kapittel-5-paragraf-2"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Ikrafttredelse og overgangsregler</span></h3><article class="numberedLegalP" data-numerator="1" id="kapittel-5-paragraf-2-nummer-1">(1) Forskriften trer i kraft 1. januar 2015.</article><article class="numberedLegalP" data-numerator="2" id="kapittel-5-paragraf-2-nummer-2">(2) Forskrift 15. november 2010 nr. 1430 om avgift på flysikringstjenester som ytes av Avinor AS oppheves.</article></article></section><section class="section" id="kapittel-6" data-lovdata-URL="LTI/forskrift/2014-12-19-1847/KAPITTEL_6"><h2>Vedlegg</h2><article class="defaultP"><i>Terminalavgiftssone A</i></article><article class="legalP" id="kapittel-6-ledd-1">Det samlede luftrommet hvor Avinor Flysikring AS yter terminaltjenester til flygninger til følgende lufthavner:<ul class="defaultList"><li data-li-identifier="-" data-name="-"><article class="listArticle" id="kapittel-6-ledd-1-punkt-1"><article class="legalP" id="kapittel-6-ledd-1-punkt-1-ledd-1">Bergen lufthavn, Flesland</article></article></li><li data-li-identifier="-" data-name="-"><article class="listArticle" id="kapittel-6-ledd-1-punkt-2"><article class="legalP" id="kapittel-6-ledd-1-punkt-2-ledd-1">Oslo lufthavn, Gardermoen</article></article></li><li data-li-identifier="-" data-name="-"><article class="listArticle" id="kapittel-6-ledd-1-punkt-3"><article class="legalP" id="kapittel-6-ledd-1-punkt-3-ledd-1">Stavanger lufthavn, Sola</article></article></li><li data-li-identifier="-" data-name="-"><article class="listArticle" id="kapittel-6-ledd-1-punkt-4"><article class="legalP" id="kapittel-6-ledd-1-punkt-4-ledd-1">Trondheim lufthavn, Værnes.</article></article></li></ul></article> <article class="defaultP" margin-top="true"><i>Underveisavgiftssone</i></article><article class="legalP" id="kapittel-6-ledd-2">Hele det norske luftrommet fra bakken og opp til og med det øvre luftrommet, med unntak av flygningene til og fra kontinentalsokkelen.</article></section><section class="section" id="kapittel-7" data-lovdata-URL="LTI/forskrift/2014-12-19-1847/KAPITTEL_7"><h2>Forordning</h2><article class="defaultP">Se her for å lese forordning (EU) nr. 391/2013: (pdf)</article><article class="legalP" data-text-size="small" id="kapittel-7-ledd-1">Uoffisiell oversettelse</article></section></main></body></html>