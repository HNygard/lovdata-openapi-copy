<!DOCTYPE html><html lang="no"><head><title>Forskrift om arbeidsgivers innrapportering av ansettelses- og inntektsforhold med mer (a-opplysningsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-06-24-857</dd><dt class="dokid">DokumentID</dt><dd class="dokid">LTI/forskrift/2014-06-24-857</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 9 s 1346</dd><dt class="dateInForce">I kraft fra</dt><dd class="dateInForce">2015-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2012-06-22-43/§3</li><li>lov/2012-06-22-43/§4</li><li>lov/2012-06-22-43/§5</li><li>lov/2012-06-22-43/§10</li><li>lov/2012-06-22-43/§11</li></ul></dd><dt class="dateOfPublication">Kunngjort</dt><dd class="dateOfPublication">2014-06-27 15:30</dd><dt class="journalNumber">Journalnummer</dt><dd class="journalNumber">2014-0600</dd><dt class="titleShort">Korttittel</dt><dd class="titleShort">A-opplysningsforskriften</dd><dt class="title">Tittel</dt><dd class="title">Forskrift om arbeidsgivers innrapportering av ansettelses- og inntektsforhold med mer (a-opplysningsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 24. juni 2014 med hjemmel i lov 22. juni 2012 nr. 43 om arbeidsgivers innrapportering av ansettelses- og inntektsforhold m.m. (a-opplysningsloven) § 3, § 4, § 5, § 10 og § 11.</dd><dt class="refid">RefID</dt><dd class="refid">forskrift/2014-06-24-857</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om arbeidsgivers innrapportering av ansettelses- og inntektsforhold med mer (a-opplysningsforskriften)<ul class="tocSubUl"><li>Opplysningspliktens omfang<ul class="tocSubUl"><li>§ 1-1. Hvem forskriften gjelder for</li><li>§ 1-2. Identifikasjon av opplysningspliktige</li><li>§ 1-3. Identifikasjon av inntektsmottaker</li><li>§ 1-4. Opplysninger om innsendelsen</li></ul></li><li>Frist for levering av opplysninger<ul class="tocSubUl"><li>§ 2-1. Frist for levering av opplysninger</li></ul></li><li>Sted for levering og leveringsmåte<ul class="tocSubUl"><li>§ 3-1. Hvordan opplysningene skal leveres</li><li>§ 3-2. Søknad om fritak for elektronisk levering</li><li>§ 3-3. Hvor opplysninger på papirblankett skal leveres</li></ul></li><li>Tvangsmulkt og overtredelsesgebyr<ul class="tocSubUl"><li>§ 4-1. Når tvangsmulkt kan ilegges</li><li>§ 4-2. Fastsettelse av tvangsmulkt</li><li>§ 4-3. Når overtredelsesgebyr kan ilegges</li><li>§ 4-4. Fastsettelse av overtredelsesgebyr</li></ul></li><li>Ikrafttredelse<ul class="tocSubUl"><li>§ 5-1. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2014-06-24-857" id="dokument"><h1>Forskrift om arbeidsgivers innrapportering av ansettelses- og inntektsforhold med mer (a-opplysningsforskriften)</h1><section class="section" id="kapittel-1" data-lovdata-URL="LTI/forskrift/2014-06-24-857/KAPITTEL_1"><h2>Opplysningspliktens omfang</h2><article class="legalArticle" data-lovdata-URL="LTI/forskrift/2014-06-24-857/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Hvem forskriften gjelder for</span></h3><article class="legalP" id="kapittel-1-paragraf-1-ledd-1">Denne forskrift gjelder for arbeidsgivere som er opplysningspliktig etter a-opplysningsloven § 2.</article></article><article class="legalArticle" data-lovdata-URL="LTI/forskrift/2014-06-24-857/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Identifikasjon av opplysningspliktige</span></h3><article class="legalP" id="kapittel-1-paragraf-2-ledd-1">Det skal gis opplysninger om<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">organisasjonsnummer, fødselsnummer eller D-nummer for den opplysningspliktige og</article></article></li><li data-li-identifier="b." data-name="b."><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">opplysningspliktiges navn.</article></article></li></ul></article><article class="legalP" id="kapittel-1-paragraf-2-ledd-2">Opplysningspliktige som ikke har organisasjonsnummer, fødselsnummer eller D-nummer må gi opplysninger om navn.</article></article><article class="legalArticle" data-lovdata-URL="LTI/forskrift/2014-06-24-857/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Identifikasjon av inntektsmottaker</span></h3><article class="legalP" id="kapittel-1-paragraf-3-ledd-1">Hvis inntektsmottaker i særlige tilfeller ikke har eller kan få fødselsnummer eller D-nummer når opplysningsplikten etter a-opplysningsloven § 3 inntrer, skal det gis opplysninger om inntektsmottakerens navn og fødselsdato. Det skal eventuelt gis opplysning om ansattnummer. I tillegg skal det gis opplysninger om internasjonalt nummer for identifikasjon, samt opplysning om hvilket land som har utstedt nummeret.</article></article><article class="legalArticle" data-lovdata-URL="LTI/forskrift/2014-06-24-857/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Opplysninger om innsendelsen</span></h3><article class="legalP" id="kapittel-1-paragraf-4-ledd-1">Det skal gis opplysninger om<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-4-ledd-1-punkt-1"><article class="legalP" id="kapittel-1-paragraf-4-ledd-1-punkt-1-ledd-1">et referansenummer for meldingen og</article></article></li><li data-li-identifier="b." data-name="b."><article class="listArticle" id="kapittel-1-paragraf-4-ledd-1-punkt-2"><article class="legalP" id="kapittel-1-paragraf-4-ledd-1-punkt-2-ledd-1">hvilken kalendermåned opplysningene gjelder,</article></article></li><li data-li-identifier="c." data-name="c."><article class="listArticle" id="kapittel-1-paragraf-4-ledd-1-punkt-3"><article class="legalP" id="kapittel-1-paragraf-4-ledd-1-punkt-3-ledd-1">dato for lønnsutbetaling for arbeidsgiver som leverer opplysninger etter § 3-1 annet ledd.</article></article></li></ul></article><article class="legalP" id="kapittel-1-paragraf-4-ledd-2">Dersom meldingen er en erstatningsmelding skal det angis referansenummer for den meldingen som erstattes.</article></article></section><section class="section" id="kapittel-2" data-lovdata-URL="LTI/forskrift/2014-06-24-857/KAPITTEL_2"><h2>Frist for levering av opplysninger</h2><article class="legalArticle" data-lovdata-URL="LTI/forskrift/2014-06-24-857/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Frist for levering av opplysninger</span></h3><article class="legalP" id="kapittel-2-paragraf-1-ledd-1">Opplysningene skal leveres senest den 5. i måneden etter utløpet av den kalendermåned opplysningene gjelder.</article><article class="legalP" id="kapittel-2-paragraf-1-ledd-2">Opplysninger om føderåd skal leveres senest den 5. januar i året etter inntektsåret.</article><article class="legalP" id="kapittel-2-paragraf-1-ledd-3">Faller fristen på en lørdag, søndag eller helligdag utskytes fristen til første påfølgende virkedag.</article><article class="legalP" id="kapittel-2-paragraf-1-ledd-4">For arbeidsgiver som leverer opplysninger etter forskriften § 3-1 annet ledd, skal opplysningene gis senest første virkedag etter den enkelte lønnsutbetaling.</article></article></section><section class="section" id="kapittel-3" data-lovdata-URL="LTI/forskrift/2014-06-24-857/KAPITTEL_3"><h2>Sted for levering og leveringsmåte</h2><article class="legalArticle" data-lovdata-URL="LTI/forskrift/2014-06-24-857/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Hvordan opplysningene skal leveres</span></h3><article class="legalP" id="kapittel-3-paragraf-1-ledd-1">Opplysningene skal leveres i den form Skattedirektoratet bestemmer.</article><article class="legalP" id="kapittel-3-paragraf-1-ledd-2">Opplysningspliktige som omfattes av avgiftsfritak i folketrygdloven § 23-2 sjette til åttende ledd kan levere opplysningene på forenklet a-melding.</article></article><article class="legalArticle" data-lovdata-URL="LTI/forskrift/2014-06-24-857/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Søknad om fritak for elektronisk levering</span></h3><article class="legalP" id="kapittel-3-paragraf-2-ledd-1">Skattedirektoratet kan gi tillatelse til at private arbeidsgivere som skal rapportere for to eller færre inntektsmottakere for en kalendermåned gir opplysninger på papirblankett når det på grunn av særlige forhold vil være urimelig å kreve elektronisk levering av opplysningene.</article><article class="legalP" id="kapittel-3-paragraf-2-ledd-2">Søknad om fritak for elektronisk levering av opplysningene kan fremmes samtidig med levering av opplysninger på papirblankett.</article><article class="legalP" id="kapittel-3-paragraf-2-ledd-3">Fritak for elektronisk levering gjelder så lenge arbeidsgiver oppfyller vilkårene etter første ledd.</article></article><article class="legalArticle" data-lovdata-URL="LTI/forskrift/2014-06-24-857/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Hvor opplysninger på papirblankett skal leveres</span></h3><article class="legalP" id="kapittel-3-paragraf-3-ledd-1">Opplysninger som gis på papirblankett leveres til den mottaksadresse som Skattedirektoratet bestemmer.</article></article></section><section class="section" id="kapittel-4" data-lovdata-URL="LTI/forskrift/2014-06-24-857/KAPITTEL_4"><h2>Tvangsmulkt og overtredelsesgebyr</h2><article class="legalArticle" data-lovdata-URL="LTI/forskrift/2014-06-24-857/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Når tvangsmulkt kan ilegges</span></h3><article class="legalP" id="kapittel-4-paragraf-1-ledd-1">Tvangsmulkt kan ilegges når følgende opplysninger ikke er levert innen fristen i a-opplysningsloven § 4, jf. forskriften § 2-1:<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">organisasjonsnummer, D-nummer eller fødselsnummer for opplysningspliktige,</article></article></li><li data-li-identifier="b." data-name="b."><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1">organisasjonsnummer, fødselsnummer eller D-nummer for inntektsmottaker,</article></article></li><li data-li-identifier="c." data-name="c."><article class="listArticle" id="kapittel-4-paragraf-1-ledd-1-punkt-3"><article class="legalP" id="kapittel-4-paragraf-1-ledd-1-punkt-3-ledd-1">opplysninger om leveransen etter forskriften § 1-4,</article></article></li><li data-li-identifier="d." data-name="d."><article class="listArticle" id="kapittel-4-paragraf-1-ledd-1-punkt-4"><article class="legalP" id="kapittel-4-paragraf-1-ledd-1-punkt-4-ledd-1">opplysninger etter a-opplysningsloven § 3.</article></article></li></ul></article><article class="legalP" id="kapittel-4-paragraf-1-ledd-2">Det kan også ilegges tvangsmulkt dersom opplysninger ikke er gitt i den form Skattedirektoratet har bestemt etter § 3-1.</article></article><article class="legalArticle" data-lovdata-URL="LTI/forskrift/2014-06-24-857/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Fastsettelse av tvangsmulkt</span></h3><article class="legalP" id="kapittel-4-paragraf-2-ledd-1">Tvangsmulkt skal normalt utgjøre 1/10 rettsgebyr per dag per inntektsmottaker det ikke er gitt pliktige opplysninger om, jf. lov 17. desember 1982 nr. 86 om rettsgebyr § 1 annet ledd.</article><article class="legalP" id="kapittel-4-paragraf-2-ledd-2">I særlige tilfeller kan dagsatsen settes lavere eller høyere enn det som følger av første ledd.</article><article class="legalP" id="kapittel-4-paragraf-2-ledd-3">Tvangsmulkt begynner å løpe fra den dag som fastsettes i vedtaket om tvangsmulkt og løper frem til den opplysningspliktige har oppfylt sin opplysningsplikt.</article></article><article class="legalArticle" data-lovdata-URL="LTI/forskrift/2014-06-24-857/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Når overtredelsesgebyr kan ilegges</span></h3><article class="legalP" id="kapittel-4-paragraf-3-ledd-1">Overtredelsesgebyr kan ilegges når følgende opplysninger ikke er levert innen fristen a-opplysningsloven § 4, jf. forskriften § 2-1:<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-3-ledd-1-punkt-1"><article class="legalP" id="kapittel-4-paragraf-3-ledd-1-punkt-1-ledd-1">organisasjonsnummer, D-nummer eller fødselsnummer for opplysningspliktige,</article></article></li><li data-li-identifier="b." data-name="b."><article class="listArticle" id="kapittel-4-paragraf-3-ledd-1-punkt-2"><article class="legalP" id="kapittel-4-paragraf-3-ledd-1-punkt-2-ledd-1">organisasjonsnummer, fødselsnummer eller D-nummer for inntektsmottaker,</article></article></li><li data-li-identifier="c." data-name="c."><article class="listArticle" id="kapittel-4-paragraf-3-ledd-1-punkt-3"><article class="legalP" id="kapittel-4-paragraf-3-ledd-1-punkt-3-ledd-1">opplysninger om leveransen etter forskriften § 1-4,</article></article></li><li data-li-identifier="d." data-name="d."><article class="listArticle" id="kapittel-4-paragraf-3-ledd-1-punkt-4"><article class="legalP" id="kapittel-4-paragraf-3-ledd-1-punkt-4-ledd-1">opplysninger etter a-opplysningsloven § 3.</article></article></li></ul></article><article class="legalP" id="kapittel-4-paragraf-3-ledd-2">Det kan også ilegges overtredelsesgebyr dersom opplysninger ikke er levert i den form Skattedirektoratet har bestemt etter forskriften § 3-1.</article><article class="legalP" id="kapittel-4-paragraf-3-ledd-3">Det skal ikke ilegges overtredelsesgebyr dersom det er påløpt tvangsmulkt for samme forsinkelse.</article></article><article class="legalArticle" data-lovdata-URL="LTI/forskrift/2014-06-24-857/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Fastsettelse av overtredelsesgebyr</span></h3><article class="legalP" id="kapittel-4-paragraf-4-ledd-1">Overtredelsesgebyret skal normalt utgjøre ¼ rettsgebyr per dag forsinkelsen har vart, jf. lov 17. desember 1982 nr. 86 om rettsgebyr § 1 annet ledd.</article><article class="legalP" id="kapittel-4-paragraf-4-ledd-2">I særlige tilfeller kan gebyret settes høyere eller lavere per dag enn det som følger av første ledd.</article><article class="legalP" id="kapittel-4-paragraf-4-ledd-3">Overtredelsesgebyret beregnes fra og med dagen etter fristen i § 2-1 til den dag opplysningene ble gitt.</article></article></section><section class="section" id="kapittel-5" data-lovdata-URL="LTI/forskrift/2014-06-24-857/KAPITTEL_5"><h2>Ikrafttredelse</h2><article class="legalArticle" data-lovdata-URL="LTI/forskrift/2014-06-24-857/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-1-ledd-1">Forskriften trer i kraft 1. januar 2015.</article></article></section></main></body></html>