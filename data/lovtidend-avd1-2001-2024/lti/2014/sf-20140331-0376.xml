<!DOCTYPE html><html lang="no"><head><title>Forskrift om endring i forskrift til merverdiavgiftsloven (merverdiavgiftsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-03-31-376</dd><dt class="dokid">DokumentID</dt><dd class="dokid">LTI/forskrift/2014-03-31-376</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 4 s 611</dd><dt class="dateInForce">I kraft fra</dt><dd class="dateInForce">2014-03-31</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-12-15-1540</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2009-06-19-58/§10-2</li><li>forskrift/2009-12-15-1523</li></ul></dd><dt class="dateOfPublication">Kunngjort</dt><dd class="dateOfPublication">2014-04-04 15:45</dd><dt class="journalNumber">Journalnummer</dt><dd class="journalNumber">2014-0272</dd><dt class="titleShort">Korttittel</dt><dd class="titleShort">Endr. i merverdiavgiftsforskriften</dd><dt class="title">Tittel</dt><dd class="title">Forskrift om endring i forskrift til merverdiavgiftsloven (merverdiavgiftsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Skattedirektoratet 31. mars 2014 med hjemmel i lov 19. juni 2009 nr. 58 om merverdiavgift (merverdiavgiftsloven) § 10-2 annet ledd og delegeringsvedtak 15. desember 2009 nr. 1523.</dd><dt class="refid">RefID</dt><dd class="refid">forskrift/2014-03-31-376</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til merverdiavgiftsloven (merverdiavgiftsforskriften)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2014-03-31-376" id="dokument"><h1>Forskrift om endring i forskrift til merverdiavgiftsloven (merverdiavgiftsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2014-03-31-376/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. desember 2009 nr. 1540 til merverdiavgiftsloven (merverdiavgiftsforskriften) gjøres følgende endringer:</article> <article class="defaultP" margin-top="true">§ 9-3-2 annet til nytt fjerde ledd skal lyde:</article><article class="numberedLegalP" data-numerator="2" id="kapittel-1-nummer-1">(2) Dersom mottaker ikke oppfyller vilkårene i første ledd første punktum, kan justeringsplikten likevel overføres til ny mottaker dersom denne er et registrert avgiftssubjekt eller blir et registrert avgiftssubjekt senest i samme termin som første overdragelsen skjer. Overføring av justeringsplikten i slike tilfeller forutsetter at midlertidig mottaker ikke tar kapitalvaren i bruk.</article><article class="numberedLegalP" data-numerator="3" id="kapittel-1-nummer-2">(3) Det er et vilkår for overføring av justeringsplikten at mottakeren samtykker i overføringen.</article><article class="numberedLegalP" data-numerator="4" id="kapittel-1-nummer-3">(4) Dersom mottakeren er en kommune eller andre kompensasjonsberettigede, kan justeringsplikten overføres på de samme vilkår som nevnt i første, annet og tredje ledd i den utstrekning kapitalvaren anskaffes til bruk i virksomhet som er kompensasjonsberettiget etter lov 12. desember 2003 nr. 108 om kompensasjon av merverdiavgift for kommuner, fylkeskommuner mv.</article> <article class="defaultP" margin-top="true">§ 9-3-4 nytt annet ledd skal lyde:</article><article class="numberedLegalP" data-numerator="2" id="kapittel-1-nummer-4">(2) Dersom mottaker ikke oppfyller vilkårene i første ledd, kan justeringsretten likevel overføres til ny mottaker dersom denne er næringsdrivende eller kompensasjonsberettiget mottaker som nevnt i første ledd, eller blir næringsdrivende eller kompensasjonsberettiget mottaker som nevnt i første ledd senest i samme termin som første overdragelsen skjer. Overføring av justeringsretten i slike tilfeller forutsetter at midlertidig mottaker ikke tar kapitalvaren i bruk.</article> <article class="defaultP" margin-top="true">§ 9-7-1 annet til nytt fjerde ledd skal lyde:</article><article class="numberedLegalP" data-numerator="2" id="kapittel-1-nummer-5">(2) Dersom mottaker ikke oppfyller vilkårene i første ledd første punktum, kan tilbakeføringsplikten likevel overføres til ny mottaker dersom denne er et registrert avgiftssubjekt eller blir et registrert avgiftssubjekt senest i samme termin som første overdragelsen skjer. Overføring av tilbakeføringsplikten i slike tilfeller forutsetter at midlertidig mottaker ikke tar kapitalvaren i bruk.</article><article class="numberedLegalP" data-numerator="3" id="kapittel-1-nummer-6">(3) Det er et vilkår for overføring av tilbakeføringsplikten at mottakeren samtykker i overføringen.</article><article class="numberedLegalP" data-numerator="4" id="kapittel-1-nummer-7">(4) Dersom mottakeren er en kommune eller andre kompensasjonsberettigede, kan tilbakeføringsplikten overføres på de samme vilkår som nevnt i første, annet og tredje ledd i den utstrekning kapitalvaren anskaffes til bruk i virksomhet som er kompensasjonsberettiget etter lov 12. desember 2003 nr. 108 om kompensasjon av merverdiavgift for kommuner, fylkeskommuner mv.</article></section><section class="section" data-name="kapII" id="kapittel-2" data-lovdata-URL="LTI/forskrift/2014-03-31-376/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>