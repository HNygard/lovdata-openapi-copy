<!DOCTYPE html><html lang="no"><head><title>Forskrift om endring i forskrift om sikringstiltak mot brann og eksplosjon på flyttbare innretninger</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-12-18-1911</dd><dt class="dokid">DokumentID</dt><dd class="dokid">LTI/forskrift/2014-12-18-1911</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 1 s 71</dd><dt class="dateInForce">I kraft fra</dt><dd class="dateInForce">2015-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1984-01-31-227</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-02-16-9/§7</li><li>lov/2007-02-16-9/§9</li><li>lov/2007-02-16-9/§11</li><li>lov/2007-02-16-9/§21</li><li>lov/2007-02-16-9/§28a</li><li>lov/2007-02-16-9/§45</li><li>forskrift/2007-02-16-171</li><li>forskrift/2007-05-31-590</li><li>forskrift/2013-08-19-1002</li></ul></dd><dt class="dateOfPublication">Kunngjort</dt><dd class="dateOfPublication">2015-01-15 16:00</dd><dt class="journalNumber">Journalnummer</dt><dd class="journalNumber">2014-1433</dd><dt class="titleShort">Korttittel</dt><dd class="titleShort">Endr. i forskrift om brannsikring på flyttbare innretninger</dd><dt class="title">Tittel</dt><dd class="title">Forskrift om endring i forskrift om sikringstiltak mot brann og eksplosjon på flyttbare innretninger</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sjøfartsdirektoratet 18. desember 2014 med hjemmel i lov 16. februar 2007 nr. 9 om skipssikkerhet (skipssikkerhetsloven) § 7, § 9, § 11, § 21, § 28a og § 45, jf. delegeringsvedtak 16. februar 2007 nr. 171, delegeringsvedtak 31. mai 2007 nr. 590 og delegeringsvedtak 19. august 2013 nr. 1002.</dd><dt class="refid">RefID</dt><dd class="refid">forskrift/2014-12-18-1911</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om sikringstiltak mot brann og eksplosjon på flyttbare innretninger<ul class="tocSubUl"><li>I<ul class="tocSubUl"><li>§ 31. Dispensasjon</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2014-12-18-1911" id="dokument"><h1>Forskrift om endring i forskrift om sikringstiltak mot brann og eksplosjon på flyttbare innretninger</h1><section class="section" data-name="kapI" id="kapittel-1" data-lovdata-URL="LTI/forskrift/2014-12-18-1911/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 31. januar 1984 nr. 227 om sikringstiltak mot brann og eksplosjon på flyttbare innretninger gjøres følgende endringer:</article> <article class="defaultP" margin-top="true">§ 4 nr. 1 og nr. 1.1 skal lyde:</article><article class="marginIdArticle" id="kapittel-1-punkt-1"><span class="data-marginOriginalId">1.</span><span class="miscHeadline"><i>Brann- og eksplosjonsfare</i></span></article><article class="marginIdArticle" id="kapittel-1-punkt-2"><span class="data-marginOriginalId">1.1.</span><article class="legalP" id="kapittel-1-punkt-2-ledd-1">Det skal utføres en risikovurdering av de branntekniske forholdsreglene for alle rom og områder. Risikovurderingen kan være en feilmodi-/feileffektanalyse (FMEA).</article></article> <article class="defaultP" margin-top="true">§ 10 nummer 2.1. og 2.2. skal lyde:</article><article class="marginIdArticle" id="kapittel-1-punkt-3"><span class="data-marginOriginalId">2.1.</span><article class="legalP" id="kapittel-1-punkt-3-ledd-1">Faste brannslokkingsanlegg skal oppfylle kravene i SOLAS 1974, konsolidert utgave 2014, kapittel II-2 regel 10 avsnitt 4.1.1. Gasslokkeanlegg skal ikke bruke gasser som nevnt i SOLAS kapittel II-2 regel 10 avsnitt 4.1.3, karbondioksid eller andre gasser som er giftige for mennesker i de konsentrasjoner som er nødvendig for å slukke brann.</article></article><article class="marginIdArticle" id="kapittel-1-punkt-4"><span class="data-marginOriginalId">2.2.</span><article class="legalP" id="kapittel-1-punkt-4-ledd-1">Vannslokkeanlegg skal ha en trykktank som kan forsyne slokkeanlegget med den vannmengden som er nødvendig for å oppnå fullstendig brannbeskyttelse av det området som trenger den største mengden slokkevann i minst ett minutt, jf. § 26 nummer 2.5. Volumet av tanken skal være dobbelt så stort som vannbehovet for å oppfylle kravet i første punktum. Tanken skal kunne utløses manuelt.</article></article> <article class="defaultP" margin-top="true">§ 10 ny nummer 3 skal lyde:</article><article class="marginIdArticle" id="kapittel-1-punkt-5"><span class="data-marginOriginalId">3.</span><article class="legalP" id="kapittel-1-punkt-5-ledd-1">I tillegg til kravene i nr. 2 gjelder følgende:</article></article><article class="marginIdArticle" id="kapittel-1-punkt-6"><span class="data-marginOriginalId">3.1.</span><article class="legalP" id="kapittel-1-punkt-6-ledd-1">Brannslokkingsystemet skal være tilknyttet et deteksjonssystem. Slokkesystemet skal utløses automatisk ved brann, med sikring for feilkilder fra deteksjonssystemet, og i tillegg kunne utløses manuelt.</article></article><article class="marginIdArticle" id="kapittel-1-punkt-7"><span class="data-marginOriginalId">3.2.</span><article class="legalP" id="kapittel-1-punkt-7-ledd-1">I rom hvor en utilsiktet utløsning av anlegget kan medføre en kritisk situasjon eller fare for liv og helse, skal anlegget bare kunne utløses manuelt.</article></article> <article class="defaultP" margin-top="true">§ 10 nåværende nummer 3 blir ny nummer 4. Nummer 4 blir ny nummer 5.</article> <article class="defaultP" margin-top="true">§ 13 nummer 2.5 skal lyde:</article><article class="marginIdArticle" id="kapittel-1-punkt-8"><span class="data-marginOriginalId">2.5</span><article class="legalP" id="kapittel-1-punkt-8-ledd-1">En egnet beskyttelsesdrakt for brannslokking og røykdykking som oppfyller kravene i EN 469.</article></article> <article class="defaultP" margin-top="true">§ 14 nummer 4 første strekpunkt oppheves.</article> <article class="defaultP" margin-top="true">§ 26 ny nummer 1.6 skal lyde:</article><article class="marginIdArticle" id="kapittel-1-punkt-9"><span class="data-marginOriginalId">1.6.</span><article class="legalP" id="kapittel-1-punkt-9-ledd-1">Ved gassdeteksjon skal brannslokningsanleggene utløses automatisk dersom de benyttes for å redusere eksplosjonstrykk. I rom hvor en utilsiktet utløsning av anlegget kan medføre en kritisk situasjon eller fare for liv og helse, skal anlegget bare kunne utløses manuelt.</article></article> <article class="defaultP" margin-top="true">§ 31 skal lyde:</article><article class="futureLegalArticle" data-name="§31" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 31</span>. <span class="legalArticleTitle">Dispensasjon</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">1. Sjøfartsdirektoratet kan unnta en flyttbar innretning fra ett eller flere av kravene i forskriften når rederiet søker skriftlig om unntak og ett av følgende krav er oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-nummer-1-punkt-1"><article class="legalP" id="kapittel-1-foreslåttparagraf-1-nummer-1-punkt-1-ledd-1">Det godtgjøres at kravet ikke er vesentlig og at unntaket anses sikkerhetsmessig forsvarlig.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-nummer-1-punkt-2"><article class="legalP" id="kapittel-1-foreslåttparagraf-1-nummer-1-punkt-2-ledd-1">Det godtgjøres at kompenserende tiltak vil opprettholde samme sikkerhetsnivå som kravet i forskriften.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-nummer-1-punkt-3"><article class="legalP" id="kapittel-1-foreslåttparagraf-1-nummer-1-punkt-3-ledd-1">Det godtgjøres at kravet hindrer utvikling og bruk av innovative løsninger når slike vil opprettholde samme sikkerhetsnivå som kravet i forskriften.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-1-nummer-2">2. Uttalelse fra verneombud skal legges ved dispensasjonssøknaden.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2014-12-18-1911/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2015.</article></section></main></body></html>