<!DOCTYPE html><html lang="no"><head><title>Lov om stans i utbetalinga av offentlege ytingar og barnebidrag når ein av foreldra har bortført eit barn til utlandet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2014-06-06-19</dd><dt class="dokid">DokumentID</dt><dd class="dokid">LTI/lov/2014-06-06-19</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 7 s 953</dd><dt class="dateInForce">I kraft fra</dt><dd class="dateInForce">Kongen fastset.</dd><dt class="legalArea">Rettsområde</dt><dd class="legalArea"><ul><li>Arbeidsrett &gt; Arbeidsforhold. Sysselsetting</li> <li>Familie-, person- og barnerett &gt; Barn og foreldre</li> <li>Internasjonal rett &gt; Internasjonal privatrett</li> <li>Internasjonal rett &gt; Nordområdene</li> <li>Pensjons- og trygderett &gt; Medlemskap i folketrygden</li> <li>Pensjons- og trygderett &gt; Beregning av pensjoner m.m.</li> <li>Pensjons- og trygderett &gt; Dagpenger under arbeidsløshet</li> <li>Pensjons- og trygderett &gt; Ytelser ved sykdom m.m.</li> <li>Pensjons- og trygderett &gt; Alderspensjon</li> <li>Pensjons- og trygderett &gt; Utbetalingen og saksbehandlingen i trygdesaker m.m.</li></ul></dd><dt class="dateOfPublication">Kunngjort</dt><dd class="dateOfPublication">2014-06-06 15:30</dd><dt class="journalNumber">Journalnummer</dt><dd class="journalNumber">2014-0443</dd><dt class="titleShort">Korttittel</dt><dd class="titleShort">Lov om stans i utbetalinger etter barnebortføring</dd><dt class="title">Tittel</dt><dd class="title">Lov om stans i utbetalinga av offentlege ytingar og barnebidrag når ein av foreldra har bortført eit barn til utlandet</dd><dt class="miscInformation">Annet om dokumentet</dt><dd class="miscInformation">Prop.39 L (2013–2014), Innst.179 L (2013–2014), Lovvedtak 50 (2013–2014). Stortingets første og andre gongs behandling hv. 23. og 27. mai 2014. Fremja av Arbeids- og sosialdepartementet.</dd><dt class="refid">RefID</dt><dd class="refid">lov/2014-06-06-19</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om stans i utbetalinga av offentlege ytingar og barnebidrag når ein av foreldra har bortført eit barn til utlandet<ul class="tocSubUl"><li>§ 1. Formål</li><li>§ 2. Kva lova gjeld</li><li>§ 3. Definisjonar</li><li>§ 4. Melding om barnebortføringar til utlandet</li><li>§ 5. Stans i ytingar som ikkje skal utbetalast i utlandet</li><li>§ 6. Innkrevjing av barnebidrag</li><li>§ 7. Avgjerd om å halde tilbake ytingar og barnebidrag til bortføraren</li><li>§ 8. Innhenting av opplysningar i saker om å halde tilbake ytingar og barnebidrag</li><li>§ 9. Sakkunnig vurdering</li><li>§ 10. Ny vurdering</li><li>§ 11. Sperra konto</li><li>§ 12. Ytingar og barnebidrag til den attverande av foreldra</li><li>§ 13. Saker der barnevernet har omsorga for barnet</li><li>§ 14. Handsaming av saker om å halde tilbake ytingar og barnebidrag</li><li>§ 15. Forskrifter</li><li>§ 16. Ikraftsetjing og overgangsreglar</li></ul></li></ul></dd></dl></header><main class="documentBody" data-lovdata-URL="LTI/lov/2014-06-06-19" id="dokument"><h1>Lov om stans i utbetalinga av offentlege ytingar og barnebidrag når ein av foreldra har bortført eit barn til utlandet</h1><article class="legalArticle" data-lovdata-URL="LTI/lov/2014-06-06-19/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med lova er å fremje rask tilbakeføring av barn som er bortførte til utlandet og å førebyggje slik bortføring.</article></article><article class="legalArticle" data-lovdata-URL="LTI/lov/2014-06-06-19/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Kva lova gjeld</span></h2><article class="legalP" id="paragraf-2-ledd-1">Lova gjeld for saker om bortføring av barn til utlandet.</article><article class="legalP" id="paragraf-2-ledd-2">Eit barn skal reknast for bortført dersom det til vanleg er busett i Noreg, men er teke med til, eller vert halde tilbake i, eit anna land i strid med reglane i barnelova om foreldreansvaret. Det er også eit vilkår at<ul class="defaultList"><li data-li-identifier="a." data-name="a."><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">departementet handsamar saka som ei bortføringssak etter reglane i Haag-konvensjonen frå 1980 om dei sivile sidene ved internasjonal barnebortføring eller Europarådskonvensjonen frå 1980 om godkjenning og fullbyrding av avgjerder om foreldreansvar og om gjenoppretting av foreldreansvar (heretter kalla «konvensjonane»),</article></article></li><li data-li-identifier="b." data-name="b."><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">politiet har registrert eit barn som sakna, eller</article></article></li><li data-li-identifier="c." data-name="c."><article class="listArticle" id="paragraf-2-ledd-2-punkt-3"><article class="legalP" id="paragraf-2-ledd-2-punkt-3-ledd-1">det er oppretta straffesak om barnebortføring.</article></article></li></ul></article><article class="legalP" id="paragraf-2-ledd-3">Som barn skal reknast personar som ikkje har fylt 16 år.</article></article><article class="legalArticle" data-lovdata-URL="LTI/lov/2014-06-06-19/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjonar</span></h2><article class="legalP" id="paragraf-3-ledd-1">Offentlege ytingar tyder i lova her<ul class="defaultList"><li data-li-identifier="a." data-name="a."><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">ytingar etter folketrygdloven, barnetrygdloven, kontantstøtteloven, forskotteringsloven og andre lover som vert administrerte av arbeids- og velferdsetaten,</article></article></li><li data-li-identifier="b." data-name="b."><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">stønad etter lov 18. desember 2009 nr. 131 om sosiale tjenester i arbeids- og velferdsforvaltningen, og</article></article></li><li data-li-identifier="c." data-name="c."><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">bustøtte etter bustøttelova.</article></article></li></ul></article><article class="legalP" id="paragraf-3-ledd-2">Barnebidrag tyder i lova her barnebidrag som vert kravd inn av arbeids- og velferdsetatens innkrevjingssentral, med unntak av oppfostringsbidrag fastsett etter barnevernloven § 9-2.</article></article><article class="legalArticle" data-lovdata-URL="LTI/lov/2014-06-06-19/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Melding om barnebortføringar til utlandet</span></h2><article class="legalP" id="paragraf-4-ledd-1">Dersom departementet handsamar ei sak som ei bortføringssak etter konvensjonane, skal det sende melding om dette til arbeids- og velferdsforvaltninga og Husbanken. I andre bortføringssaker skal det lokale politidistriktet sende melding når det har registrert eit barn som sakna eller det er oppretta straffesak om barnebortføring.</article><article class="legalP" id="paragraf-4-ledd-2">Melding til Husbanken og den kommunale delen av arbeids- og velferdsforvaltninga skal ikkje gje opplysningar om anna enn at eit barn er bortført, personane saka gjeld og endringa i opphaldsstad.</article><article class="legalP" id="paragraf-4-ledd-3">Meldingar etter paragrafen her kan sendast utan hinder av teieplikt.</article></article><article class="legalArticle" data-lovdata-URL="LTI/lov/2014-06-06-19/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Stans i ytingar som ikkje skal utbetalast i utlandet</span></h2><article class="legalP" id="paragraf-5-ledd-1">Når eit barn er bortført, skal arbeids- og velferdsforvaltninga og Husbanken stanse ytingar som det ikkje er grunnlag for å utbetale i utlandet. Handsaming og klage følgjer dei vanlege reglane for dei einskilde ytingane.</article></article><article class="legalArticle" data-lovdata-URL="LTI/lov/2014-06-06-19/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Innkrevjing av barnebidrag</span></h2><article class="legalP" id="paragraf-6-ledd-1">Barnebidrag skal krevjast inn etter dei vanlege reglane så lenge barnet er bortført, anten det er bortføraren eller den attverande av foreldra som er bidragspliktig. Det kan ikkje krevjast endring av bidraget etter barnelova § 74 første leddet så lenge bortføringa varar.</article></article><article class="legalArticle" data-lovdata-URL="LTI/lov/2014-06-06-19/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Avgjerd om å halde tilbake ytingar og barnebidrag til bortføraren</span></h2><article class="legalP" id="paragraf-7-ledd-1">Når eit barn er bortført til utlandet, skal Arbeids- og velferdsdirektoratet eller eit særskilt utpeika organ i arbeids- og velferdsetaten halde tilbake offentlege ytingar og barnebidrag som vert utbetalte til bortføraren sjølv eller til bortføraren på vegne av barnet. Dette gjeld ikkje dersom tiltaket må reknast som eit uforholdsmessig inngrep ut frå den konkrete situasjonen. Ved vurderinga skal ein mellom anna leggje vekt på kva dette har å seie for at barnet kan bli ført tilbake, og på risikoen for at barnet og bortføraren vert påført skade.</article></article><article class="legalArticle" data-lovdata-URL="LTI/lov/2014-06-06-19/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Innhenting av opplysningar i saker om å halde tilbake ytingar og barnebidrag</span></h2><article class="legalP" id="paragraf-8-ledd-1">Ved handsaminga av saker etter § 7 kan organet som skal treffe avgjerda, krevje opplysningar frå instansar og personar som er nemnde i folketrygdloven § 21-4 første leddet. Det er eit vilkår at opplysningane er naudsynte for avgjerda og at ein ikkje kan skaffe opplysningane på anna vis.</article><article class="legalP" id="paragraf-8-ledd-2">Ein kan til vanleg berre hente inn opplysningar om<ul class="defaultList"><li data-li-identifier="a." data-name="a."><article class="listArticle" id="paragraf-8-ledd-2-punkt-1"><article class="legalP" id="paragraf-8-ledd-2-punkt-1-ledd-1">namn, adresse, alder, slektskap og sivilstatus,</article></article></li><li data-li-identifier="b." data-name="b."><article class="listArticle" id="paragraf-8-ledd-2-punkt-2"><article class="legalP" id="paragraf-8-ledd-2-punkt-2-ledd-1">staden der barnet og bortføraren oppheld seg og tilhøva som dei lever under,</article></article></li><li data-li-identifier="c." data-name="c."><article class="listArticle" id="paragraf-8-ledd-2-punkt-3"><article class="legalP" id="paragraf-8-ledd-2-punkt-3-ledd-1">den fysiske og psykiske helsa til barnet og bortføraren og særlege behov og utgifter knytte til helsetilstanden deira,</article></article></li><li data-li-identifier="d." data-name="d."><article class="listArticle" id="paragraf-8-ledd-2-punkt-4"><article class="legalP" id="paragraf-8-ledd-2-punkt-4-ledd-1">bortføraren si inntekt og økonomi medan bortføringa varar, og</article></article></li><li data-li-identifier="e." data-name="e."><article class="listArticle" id="paragraf-8-ledd-2-punkt-5"><article class="legalP" id="paragraf-8-ledd-2-punkt-5-ledd-1">tilhøva mellom foreldra og barnet.</article></article></li></ul></article><article class="legalP" id="paragraf-8-ledd-3">Organ som tek del i handsaminga av ei barnebortføringssak, skal gje opplysningar etter paragrafen her av eige tiltak.</article><article class="legalP" id="paragraf-8-ledd-4">Dei som skal gje opplysningar etter paragrafen her, skal gjere dette utan hinder av teieplikt og utan godtgjersle.</article></article><article class="legalArticle" data-lovdata-URL="LTI/lov/2014-06-06-19/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Sakkunnig vurdering</span></h2><article class="legalP" id="paragraf-9-ledd-1">Dersom opplysningane i saka gjev grunn til det, kan organet som skal treffe avgjerda etter § 7, be om at ein sakkunnig vurderer om det er forsvarleg å halde tilbake ytingar og barnebidrag. Den sakkunnige skal ha tilgang til dokumenta i saka og kan hente inn opplysningar etter § 8. Sakkunnige har krav på godtgjersle for arbeidet sitt og skal få dekt utlegg i samband med saka.</article></article><article class="legalArticle" data-lovdata-URL="LTI/lov/2014-06-06-19/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ny vurdering</span></h2><article class="legalP" id="paragraf-10-ledd-1">Dersom nye opplysningar eller endringar i den einskilde saka talar for det, skal ein vurdere å gjere nytt vedtak etter § 7. Saka skal i alle tilfelle vurderast på nytt når det har gått to år etter bortføringa og barnet framleis ikkje er ført tilbake. Ny vurdering kan skje utan hinder av avgrensingane i forvaltningsloven § 35.</article></article><article class="legalArticle" data-lovdata-URL="LTI/lov/2014-06-06-19/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Sperra konto</span></h2><article class="legalP" id="paragraf-11-ledd-1">Pengar som vert haldne tilbake, skal stå på sperra renteberande konto.</article><article class="legalP" id="paragraf-11-ledd-2">Offentlege ytingar på sperra konto skal utbetalast til den som har rett til pengane eller rett til å ta imot pengane på vegner av barnet, når<ul class="defaultList"><li data-li-identifier="a." data-name="a."><article class="listArticle" id="paragraf-11-ledd-2-punkt-1"><article class="legalP" id="paragraf-11-ledd-2-punkt-1-ledd-1">barnet er ført tilbake,</article></article></li><li data-li-identifier="b." data-name="b."><article class="listArticle" id="paragraf-11-ledd-2-punkt-2"><article class="legalP" id="paragraf-11-ledd-2-punkt-2-ledd-1">det er avgjort rettsleg eller avtalt mellom partane at barnet ikkje skal tilbake,</article></article></li><li data-li-identifier="c." data-name="c."><article class="listArticle" id="paragraf-11-ledd-2-punkt-3"><article class="legalP" id="paragraf-11-ledd-2-punkt-3-ledd-1">vedtak er gjort om etter § 10, eller</article></article></li><li data-li-identifier="d." data-name="d."><article class="listArticle" id="paragraf-11-ledd-2-punkt-4"><article class="legalP" id="paragraf-11-ledd-2-punkt-4-ledd-1">det bortførte barnet har fylt 16 år.</article></article></li></ul></article><article class="legalP" id="paragraf-11-ledd-3">Barnebidrag for tidsrom etter at vilkåra i andre leddet bokstavane a til c er oppfylte, vert utbetalt etter dei vanlege reglane om dette. I andre tilfelle skal bidraget setjast på sperra konto, også etter at barnet har fylt 16 år. Barnebidrag på sperra konto skal utbetalast til barnet når barnet fyller 18 år.</article></article><article class="legalArticle" data-lovdata-URL="LTI/lov/2014-06-06-19/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ytingar og barnebidrag til den attverande av foreldra</span></h2><article class="legalP" id="paragraf-12-ledd-1">Ytingar som den attverande av foreldra får utbetalt som representant for eit bortført barn eller på grunn av omsorga for barnet, vert utbetalte i opp til seks månader etter at barnet vart bortført, men i opp til tolv månader dersom den attverande av foreldra framleis har utgifter til omsorga for barnet eller dersom andre særlege grunnar gjer det rimeleg.</article><article class="legalP" id="paragraf-12-ledd-2">Dersom barnebidrag framleis vert kravd inn frå bortføraren etter at utbetaling er stansa etter første leddet, skal bidraget setjast på sperra renteberande konto. Reglane i § 11 tredje ledd gjeld tilsvarande.</article><article class="legalP" id="paragraf-12-ledd-3">Utbetalinga av ytingar etter første leddet og innkrevjing av barnebidrag frå bortføraren skal stansast så snart det er avgjort rettsleg eller avtalt mellom partane at barnet ikkje skal tilbake.</article><article class="legalP" id="paragraf-12-ledd-4">Handsaming og klage ved avgjerder om ytingar til den attverande av foreldra etter paragrafen her, følgjer dei vanlege reglane for dei einskilde ytingane.</article></article><article class="legalArticle" data-lovdata-URL="LTI/lov/2014-06-06-19/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Saker der barnevernet har omsorga for barnet</span></h2><article class="legalP" id="paragraf-13-ledd-1">Lova gjeld også for saker der ein av foreldra eller begge bortfører til utlandet barn som barnevernet har teke over omsorga for. Barnevernet skal varslast og få høve til å uttale seg etter reglane i forvaltningsloven § 16. Reglane i § 12 i lova her gjeld tilsvarande.</article><article class="legalP" id="paragraf-13-ledd-2">Dersom foreldra er saman om bortføringa, kan tiltak etter lova nyttast mot begge.</article></article><article class="legalArticle" data-lovdata-URL="LTI/lov/2014-06-06-19/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Handsaming av saker om å halde tilbake ytingar og barnebidrag</span></h2><article class="legalP" id="paragraf-14-ledd-1">Ved handsaminga av saker etter §§ 7 til 11 gjeld reglane i forvaltningsloven, med desse særreglane og presiseringane:<ul class="defaultList"><li data-li-identifier="a." data-name="a."><article class="listArticle" id="paragraf-14-ledd-1-punkt-1"><article class="legalP" id="paragraf-14-ledd-1-punkt-1-ledd-1">både bortføraren og den attverande av foreldra skal reknast som part i saka ved avgjerder etter § 7,</article></article></li><li data-li-identifier="b." data-name="b."><article class="listArticle" id="paragraf-14-ledd-1-punkt-2"><article class="legalP" id="paragraf-14-ledd-1-punkt-2-ledd-1">avgjerd om ikkje å halde tilbake ytingar og barnebidrag skal reknast for enkeltvedtak,</article></article></li><li data-li-identifier="c." data-name="c."><article class="listArticle" id="paragraf-14-ledd-1-punkt-3"><article class="legalP" id="paragraf-14-ledd-1-punkt-3-ledd-1">arbeids- og velferdsetaten og sakkunnige etter § 9 har teieplikt etter reglane i arbeids- og velferdsforvaltningsloven § 7, og</article></article></li><li data-li-identifier="d." data-name="d."><article class="listArticle" id="paragraf-14-ledd-1-punkt-4"><article class="legalP" id="paragraf-14-ledd-1-punkt-4-ledd-1">avgjerder etter § 7 kan ikkje påklagast, men kan ankast inn for Trygderetten etter reglane i lov 16. desember 1966 nr. 9 om anke til Trygderetten.</article></article></li></ul></article></article><article class="legalArticle" data-lovdata-URL="LTI/lov/2014-06-06-19/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Forskrifter</span></h2><article class="legalP" id="paragraf-15-ledd-1">Departementet kan gje forskrifter til utfylling og gjennomføring av lova, mellom anna til<ul class="defaultList"><li data-li-identifier="a." data-name="a."><article class="listArticle" id="paragraf-15-ledd-1-punkt-1"><article class="legalP" id="paragraf-15-ledd-1-punkt-1-ledd-1">§ 4 om meldingar når barn er bortført,</article></article></li><li data-li-identifier="b." data-name="b."><article class="listArticle" id="paragraf-15-ledd-1-punkt-2"><article class="legalP" id="paragraf-15-ledd-1-punkt-2-ledd-1">§ 7 om å halde tilbake ytingar og barnebidrag,</article></article></li><li data-li-identifier="c." data-name="c."><article class="listArticle" id="paragraf-15-ledd-1-punkt-3"><article class="legalP" id="paragraf-15-ledd-1-punkt-3-ledd-1">§ 9 om oppnemning av og betaling til sakkunnige,</article></article></li><li data-li-identifier="d." data-name="d."><article class="listArticle" id="paragraf-15-ledd-1-punkt-4"><article class="legalP" id="paragraf-15-ledd-1-punkt-4-ledd-1">§ 11 om sperra konto, og</article></article></li><li data-li-identifier="e." data-name="e."><article class="listArticle" id="paragraf-15-ledd-1-punkt-5"><article class="legalP" id="paragraf-15-ledd-1-punkt-5-ledd-1">§ 12 om ytingar og bidrag til den attverande av foreldra.</article></article></li></ul></article></article><article class="legalArticle" data-lovdata-URL="LTI/lov/2014-06-06-19/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Ikraftsetjing og overgangsreglar</span></h2><article class="legalP" id="paragraf-16-ledd-1">Lova gjeld frå den tid Kongen fastset.</article><article class="legalP" id="paragraf-16-ledd-2">Lova gjeld også der barnet vart bortført før lova tok til å gjelde.</article><article class="legalP" id="paragraf-16-ledd-3">Ytingar eller barnebidrag for tidsrom før lova tok til å gjelde, kan ikkje haldast tilbake med heimel i lova.</article></article></main></body></html>