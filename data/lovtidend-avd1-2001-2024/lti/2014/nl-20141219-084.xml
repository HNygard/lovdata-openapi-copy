<!DOCTYPE html><html lang="no"><head><title>Lov om endringer i lov 19. juni 2009 nr. 58 om merverdiavgift (merverdiavgiftsloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2014-12-19-84</dd><dt class="dokid">DokumentID</dt><dd class="dokid">LTI/lov/2014-12-19-84</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 17 s 2751</dd><dt class="dateInForce">I kraft fra</dt><dd class="dateInForce">2014-12-19, 2015-01-01, Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/2009-06-19-58</li></ul></dd><dt class="legalArea">Rettsområde</dt><dd class="legalArea"><ul><li>Skatte- og avgiftsrett &gt; Skatteavtaler</li></ul></dd><dt class="dateOfPublication">Kunngjort</dt><dd class="dateOfPublication">2014-12-19 15:50</dd><dt class="journalNumber">Journalnummer</dt><dd class="journalNumber">2014-1302</dd><dt class="titleShort">Korttittel</dt><dd class="titleShort">Endringslov til merverdiavgiftsloven</dd><dt class="title">Tittel</dt><dd class="title">Lov om endringer i lov 19. juni 2009 nr. 58 om merverdiavgift (merverdiavgiftsloven)</dd><dt class="miscInformation">Annet om dokumentet</dt><dd class="miscInformation">Prop.1 LS (2014–2015), Innst.4 L (2014–2015), Lovvedtak 31 (2014–2015). Stortingets første og andre gangs behandling hhv. 15. og 18. desember 2014. Fremmet av Finansdepartementet.</dd><dt class="refid">RefID</dt><dd class="refid">lov/2014-12-19-84</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 19. juni 2009 nr. 58 om merverdiavgift (merverdiavgiftsloven)<ul class="tocSubUl"><li>I<ul class="tocSubUl"><li>§ 5-8. Viltlevende marine ressurser</li></ul></li><li>II<ul class="tocSubUl"><li>§ 16-8a. Pålegg om oppbevaring av regnskapsmateriale</li></ul></li><li>III<ul class="tocSubUl"><li>§ 12-2. Sentrale avgiftsmyndigheter</li><li>§ 19-2. Sakskostnader</li></ul></li><li>IV</li><li>V</li><li>VI</li><li>VII</li><li>VIII</li></ul></li></ul></dd></dl></header><main class="documentBody" data-lovdata-URL="LTI/lov/2014-12-19-84" id="dokument"><h1>Lov om endringer i lov 19. juni 2009 nr. 58 om merverdiavgift (merverdiavgiftsloven)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 19. juni 2009 nr. 58 om merverdiavgift (merverdiavgiftsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2014-12-19-84/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 19. juni 2009 nr. 58 om merverdiavgift (merverdiavgiftsloven) gjøres følgende endringer:</article> <article class="defaultP" margin-top="true">§ 5-8 skal lyde:</article><article class="futureLegalArticle" data-name="§5-8" id="kapittel-1-foreslåttparagraf-1"><span class="futureLegalArticleHeader">§ 5-8. <span class="legalArticleTitle">Viltlevende marine ressurser</span></span><article class="legalP" id="kapittel-1-foreslåttparagraf-1-ledd-1">Det skal beregnes merverdiavgift med redusert sats ved fiskeres omsetning til eller gjennom fiskesalgslag som er opprettet i medhold av fiskesalslagslova. Det skal beregnes merverdiavgift med redusert sats ved fiskesalgslagets formidling eller godkjenning av slik omsetning.</article></article> <article class="defaultP" margin-top="true">§ 8-3 første ledd bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">kunst og antikviteter, med mindre kjøperen omsetter varer av samme slag i sin virksomhet eller varene er til bruk i virksomhet som nevnt i § 5-9</article></article></li></ul></article> <article class="defaultP" margin-top="true">§ 8-6 første ledd tredje punktum og nytt fjerde og femte punktum skal lyde:</article><article class="legalP" id="kapittel-1-ledd-2">Krav om fradrag må framsettes senest tre år etter registreringen. Krav om fradrag for inngående merverdiavgift på anskaffelser som inngår i en kapitalvare som nevnt i § 9-1 annet ledd bokstav b, må framsettes innen tre år regnet fra retten til tilbakegående avgiftsoppgjør oppstod. Tidsbegrensningen i første punktum gjelder ikke for slike anskaffelser som inngår i en kapitalvare som nevnt i § 9-1 annet ledd bokstav b.</article> <article class="defaultP" margin-top="true">§ 16-2 sjette ledd annet punktum skal lyde:</article><article class="legalP" id="kapittel-1-ledd-3">I selskap, samvirkeforetak, forening, institusjon eller innretning påhviler plikten den daglige leder av virksomheten, eller styrelederen dersom virksomheten ikke har daglig leder.</article> <article class="defaultP" margin-top="true">§ 16-8 første ledd innledningen skal lyde:</article><article class="numberedLegalP" data-numerator="1" id="kapittel-1-nummer-1">(1) Når avgiftssubjektets årsregnskap er fastsatt i strid med bestemmelser i eller i medhold av regnskapsloven eller bokføringsloven eller god regnskapsskikk eller bokføringsskikk, kan avgiftsmyndighetene pålegge at ett eller flere årsregnskap revideres av en registrert eller statsautorisert revisor i samsvar med revisorloven § 2-2 for følgende selskap:</article></section><section class="section" data-name="kapII" id="kapittel-2" data-lovdata-URL="LTI/lov/2014-12-19-84/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 19. juni 2009 nr. 58 om merverdiavgift (merverdiavgiftsloven) gjøres følgende endringer:</article> <article class="defaultP" margin-top="true">§ 3-16 oppheves.</article> <article class="defaultP" margin-top="true">§ 15-10 fjerde ledd fjerde punktum skal lyde:</article><article class="legalP" id="kapittel-2-ledd-2">Transaksjonsoversikten skal oppbevares i fem år fra utgangen av det året transaksjonene er gjennomført.</article> <article class="defaultP" margin-top="true">Ny § 16-8a skal lyde:</article><article class="futureLegalArticle" data-name="§16-8a" id="kapittel-2-foreslåttparagraf-1"><span class="futureLegalArticleHeader">§ 16-8a. <span class="legalArticleTitle">Pålegg om oppbevaring av regnskapsmateriale</span></span><article class="numberedLegalP" data-numerator="1" id="kapittel-2-foreslåttparagraf-1-nummer-1">(1) Avgiftsmyndighetene kan i forbindelse med kontroll pålegge bokføringspliktige som plikter å sende oppgave over omsetning mv. etter denne lov eller i henhold til bestemmelser gitt med hjemmel i denne lov, å oppbevare regnskapsmateriale etter bokføringsloven § 13 første ledd nr. 1 til 4 i mer enn fem år etter regnskapsårets slutt.</article><article class="numberedLegalP" data-numerator="2" id="kapittel-2-foreslåttparagraf-1-nummer-2">(2) I enkeltpersonforetak rettes pålegg etter nr. 1 til foretakets innehaver. I selskap, samvirkeforetak, forening, institusjon eller innretning rettes pålegget til daglig leder av virksomheten, eller styrelederen dersom virksomheten ikke har daglig leder.</article><article class="numberedLegalP" data-numerator="3" id="kapittel-2-foreslåttparagraf-1-nummer-3">(3) Ligningsloven § 3-6 gjelder tilsvarende for klage over pålegg etter denne paragraf.</article></article></section><section class="section" data-name="kapIII" id="kapittel-3" data-lovdata-URL="LTI/lov/2014-12-19-84/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 19. juni 2009 nr. 58 om merverdiavgift (merverdiavgiftsloven) gjøres følgende endringer:</article> <article class="defaultP" margin-top="true">§ 12-2 skal lyde:</article><article class="futureLegalArticle" data-name="§12-2" id="kapittel-3-foreslåttparagraf-1"><span class="futureLegalArticleHeader">§ 12-2. <span class="legalArticleTitle">Sentrale avgiftsmyndigheter</span></span><article class="legalP" id="kapittel-3-foreslåttparagraf-1-ledd-1">Skattedirektoratet, Toll- og avgiftsdirektoratet og Skatteklagenemnda er sentrale avgiftsmyndigheter. Oppnevning av medlemmer av Skatteklagenemnda, sammensetning og organisering av nemnda følger av ligningsloven §§ 2-4a, 2-4b, 2-5, 2-7 og 2-8.</article></article> <article class="defaultP" margin-top="true">§ 19-1 første ledd første punktum skal lyde:</article><article class="numberedLegalP" data-numerator="1" id="kapittel-3-nummer-1">(1) Skatteklagenemnda avgjør klage over skattekontorets eller Skattedirektoratets vedtak etter § 18-1, § 18-3, § 18-4 første og annet ledd, § 21-2 og § 21-3.</article> <article class="defaultP" margin-top="true">§ 19-1 annet ledd oppheves.</article> <article class="defaultP" margin-top="true">§ 19-1 tredje ledd blir nytt annet ledd.</article> <article class="defaultP" margin-top="true">§ 19-1 nytt tredje ledd skal lyde:</article><article class="numberedLegalP" data-numerator="3" id="kapittel-3-nummer-2">(3) Klage over skattekontorets vedtak om merverdiavgift leveres til skattekontoret.</article> <article class="defaultP" margin-top="true">§ 19-2 skal lyde:</article><article class="futureLegalArticle" data-name="§19-2" id="kapittel-3-foreslåttparagraf-2"><span class="futureLegalArticleHeader">§ 19-2. <span class="legalArticleTitle">Sakskostnader</span></span><article class="numberedLegalP" data-numerator="1" id="kapittel-3-foreslåttparagraf-2-nummer-1">(1) Dersom Skatteklagenemnda endrer et vedtak til gunst for klager, avgjør skattekontoret om det skal tilkjennes sakskostnader etter forvaltningsloven § 36.</article><article class="numberedLegalP" data-numerator="2" id="kapittel-3-foreslåttparagraf-2-nummer-2">(2) Skattekontorets vedtak etter første ledd kan påklages til Skatteklagenemnda.</article></article> <article class="defaultP" margin-top="true">§ 20-2 første ledd første punktum skal lyde:</article><article class="numberedLegalP" data-numerator="1" id="kapittel-3-nummer-3">(1) Staten kan ved søksmål få prøve om vedtak fattet av Skatteklagenemnda skal oppheves helt eller delvis fordi det bygger på feil faktisk grunnlag eller uriktig oppfatning av et rettsspørsmål.</article> <article class="defaultP" margin-top="true">§ 20-2 annet ledd skal lyde:</article><article class="numberedLegalP" data-numerator="2" id="kapittel-3-nummer-4">(2) Søksmål rettes mot Skatteklagenemnda ved lederen.</article> <article class="defaultP" margin-top="true">§ 20-2 tredje ledd første punktum skal lyde:</article><article class="numberedLegalP" data-numerator="3" id="kapittel-3-nummer-5">(3) Søksmål må være reist innen fire måneder etter at Skatteklagenemndas vedtak ble truffet.</article></section><section class="section" data-name="kapIV" id="kapittel-4" data-lovdata-URL="LTI/lov/2014-12-19-84/KAPITTEL_4"><h2 data-text-align="center">IV</h2></section><section class="section" data-name="kapV" id="kapittel-5" data-lovdata-URL="LTI/lov/2014-12-19-84/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I lov 19. juni 2009 nr. 58 om merverdiavgift (merverdiavgiftsloven) gjøres følgende endringer:</article> <article class="defaultP" margin-top="true">§ 9-6 første ledd annet punktum skal lyde:</article><article class="legalP" id="kapittel-5-ledd-2">Fradragsført inngående merverdiavgift for slike personkjøretøy skal tilbakeføres dersom kjøretøyet i løpet av de fire første årene etter registreringen selges eller omdisponeres til bruk som ikke ville gitt fradragsrett.</article> <article class="defaultP" margin-top="true">§ 9-6 annet ledd skal lyde:</article><article class="numberedLegalP" data-numerator="2" id="kapittel-5-nummer-1">(2) I tilbakeføringsbeløpet skal det gjøres fradrag for 1/30 for hver hele måned første år og deretter for 1/60 for hver hele måned de følgende tre år regnet fra registreringstidspunktet.</article></section><section class="section" data-name="kapVI" id="kapittel-6" data-lovdata-URL="LTI/lov/2014-12-19-84/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">Endringene under I trer i kraft straks.</article><article class="legalP" id="kapittel-6-ledd-2">Endringene under II trer i kraft 1. januar 2015.</article><article class="legalP" id="kapittel-6-ledd-3">Endringene under III trer i kraft fra den tid Kongen bestemmer. Departementet kan gi overgangsbestemmelser.</article></section><section class="section" data-name="kapVII" id="kapittel-7" data-lovdata-URL="LTI/lov/2014-12-19-84/KAPITTEL_7"><h2 data-text-align="center">VII</h2></section><section class="section" data-name="kapVIII" id="kapittel-8" data-lovdata-URL="LTI/lov/2014-12-19-84/KAPITTEL_8"><h2 data-text-align="center">VIII</h2><article class="legalP" id="kapittel-8-ledd-1">Endringene under V trer i kraft 1. januar 2015.</article><article class="legalP" id="kapittel-8-ledd-2">Følgende overgangsregler gjelder:</article><article class="legalP" id="kapittel-8-ledd-3">Endringene gjelder for kjøretøy som er anskaffet etter 31. desember 2014.</article><article class="legalP" id="kapittel-8-ledd-4">Endringene gjelder likevel ikke for kjøretøy som er anskaffet etter 31. desember 2014 dersom<ul class="defaultList"><li data-li-identifier="a)" data-name="a)"><article class="listArticle" id="kapittel-8-ledd-4-punkt-1"><article class="legalP" id="kapittel-8-ledd-4-punkt-1-ledd-1">kjøretøyene er anskaffet i henhold til bindende kjøpekontrakt inngått før 8. oktober 2014 eller</article></article></li><li data-li-identifier="b)" data-name="b)"><article class="listArticle" id="kapittel-8-ledd-4-punkt-2"><article class="legalP" id="kapittel-8-ledd-4-punkt-2-ledd-1">kjøretøyene er utleid i henhold til bindende leieavtale inngått før 8. oktober 2014.</article></article></li></ul><p class="leddfortsettelse">For slike kjøretøy vil § 9-6 slik den lyder fram til 1. januar 2015 gjelde. Kjøretøyets eier kan likevel velge å påberope seg § 9-6 slik den lyder fra 1. januar 2015.</p></article></section></main></body></html>