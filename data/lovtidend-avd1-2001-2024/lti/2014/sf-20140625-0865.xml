<!DOCTYPE html><html lang="no"><head><title>Forskrift om aktivitetshjelpemidler til personer over 26 år</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-06-25-865</dd><dt class="dokid">DokumentID</dt><dd class="dokid">LTI/forskrift/2014-06-25-865</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 9 s 1363</dd><dt class="dateInForce">I kraft fra</dt><dd class="dateInForce">2014-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§10-6</li><li>lov/1997-02-28-19/§10-7</li></ul></dd><dt class="dateOfPublication">Kunngjort</dt><dd class="dateOfPublication">2014-06-27 15:30</dd><dt class="journalNumber">Journalnummer</dt><dd class="journalNumber">2014-0619</dd><dt class="titleShort">Korttittel</dt><dd class="titleShort">Forskrift om aktivitetshjelpemidler til personer over 26 år</dd><dt class="title">Tittel</dt><dd class="title">Forskrift om aktivitetshjelpemidler til personer over 26 år</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 25. juni 2014 med hjemmel i lov 28. februar 1997 nr. 19 om folketrygd (folketrygdloven) § 10-6 og § 10-7.</dd><dt class="refid">RefID</dt><dd class="refid">forskrift/2014-06-25-865</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om aktivitetshjelpemidler til personer over 26 år<ul class="tocSubUl"><li>§ 1. Virkeområde</li><li>§ 2. Aktivitetshjelpemidler – definisjon</li><li>§ 3. Utlånsordning</li><li>§ 4. Egenandel</li><li>§ 5. Spesialtilpasning av ordinært utstyr</li><li>§ 6. Klageadgang</li><li>§ 7. Annen lovgivning</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2014-06-25-865" id="dokument"><h1>Forskrift om aktivitetshjelpemidler til personer over 26 år</h1><article class="legalArticle" data-lovdata-URL="LTI/forskrift/2014-06-25-865/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften omfatter medlemmer som fyller vilkårene i folketrygdloven § 10-6 Stønad til bedring av funksjonsevnen i dagliglivet.</article></article><article class="legalArticle" data-lovdata-URL="LTI/forskrift/2014-06-25-865/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Aktivitetshjelpemidler – definisjon</span></h2><article class="legalP" id="paragraf-2-ledd-1">Til et medlem over 26 år kan det gis stønad til aktivitetshjelpemidler.</article><article class="legalP" id="paragraf-2-ledd-2">Med <i>aktivitetshjelpemiddel</i> menes et hjelpemiddel, herunder ortopediske hjelpemidler, som er spesielt utviklet for at personer med nedsatt funksjonsevne skal kunne delta i fysisk aktivitet. Det kan gis stønad til å bedrive aktivitet alene eller sammen med andre.</article><article class="legalP" id="paragraf-2-ledd-3">Det gis ikke stønad til hobbyaktiviteter eller til hjelpemidler som omfattes av forskrift 15. april 1997 nr. 318 om stønad til hjelpemidler mv til bedring av funksjonsevnen i arbeidslivet og i dagliglivet og til ombygging av maskiner på arbeidsplassen § 2 tredje ledd, første punktum. Det gis ikke stønad til vanlig sportsutstyr og konkurranseutstyr.</article><article class="legalP" id="paragraf-2-ledd-4">Ved stønad til ortopediske aktivitetshjelpemidler gjelder forskrift 18. april 1997 nr. 336 om stønad til dekning av utgifter til ortopediske hjelpemidler, brystprotese, ansiktsdefektsprotese, øyeprotese og parykk § 3 og § 4 tilsvarende.</article></article><article class="legalArticle" data-lovdata-URL="LTI/forskrift/2014-06-25-865/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Utlånsordning</span></h2><article class="legalP" id="paragraf-3-ledd-1">Aktivitetshjelpemidler lånes ut gjennom hjelpemiddelsentralen. Hjelpemidlet er folketrygdens eiendom og skal leveres tilbake når det ikke lenger er i bruk.</article><article class="legalP" id="paragraf-3-ledd-2">Ortopediske aktivitetshjelpemidler blir medlemmets eiendom.</article><article class="legalP" id="paragraf-3-ledd-3">Utgifter til innkjøp og reparasjon dekkes av folketrygden innenfor en årlig budsjettramme fastsatt av Stortinget.</article></article><article class="legalArticle" data-lovdata-URL="LTI/forskrift/2014-06-25-865/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Egenandel</span></h2><article class="legalP" id="paragraf-4-ledd-1">Medlemmet skal betale egenandel med 10 prosent av kjøpesummen for hjelpemidlet. Egenandelen skal maksimalt tilsvare 4000 kroner per hjelpemiddel.</article></article><article class="legalArticle" data-lovdata-URL="LTI/forskrift/2014-06-25-865/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Spesialtilpasning av ordinært utstyr</span></h2><article class="legalP" id="paragraf-5-ledd-1">Folketrygden dekker fullt ut utgifter til spesialtilpasning av ordinært utstyr.</article></article><article class="legalArticle" data-lovdata-URL="LTI/forskrift/2014-06-25-865/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Klageadgang</span></h2><article class="legalP" id="paragraf-6-ledd-1">Vedtak etter folketrygdloven kan påklages til NAV Klageinstans og videre ankes inn for Trygderetten.</article><article class="legalP" id="paragraf-6-ledd-2">Avslag som skyldes manglende budsjettmidler, vil ikke kunne påklages.</article></article><article class="legalArticle" data-lovdata-URL="LTI/forskrift/2014-06-25-865/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Annen lovgivning</span></h2><article class="legalP" id="paragraf-7-ledd-1">Retten til ytelser etter denne forskriften faller bort i den utstrekning ytelsene kommer inn under ansvarsområdet til annen lovgivning, jf. folketrygdloven § 10-8.</article></article><article class="legalArticle" data-lovdata-URL="LTI/forskrift/2014-06-25-865/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft 1. juli 2014.</article></article></main></body></html>