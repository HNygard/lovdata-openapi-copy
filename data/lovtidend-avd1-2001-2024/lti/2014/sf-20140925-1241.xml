<!DOCTYPE html><html lang="no"><head><title>Forskrift om endring i forskrift om offentlige trafikkskilt, vegoppmerking, trafikklyssignaler og anvisninger (skiltforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-09-25-1241</dd><dt class="dokid">DokumentID</dt><dd class="dokid">LTI/forskrift/2014-09-25-1241</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 13 s 2074</dd><dt class="dateInForce">I kraft fra</dt><dd class="dateInForce">2014-09-25, 2015-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-10-07-1219</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§5</li><li>lov/1965-06-18-4/§43</li></ul></dd><dt class="dateOfPublication">Kunngjort</dt><dd class="dateOfPublication">2014-10-03 15:35</dd><dt class="journalNumber">Journalnummer</dt><dd class="journalNumber">2014-0880</dd><dt class="titleShort">Korttittel</dt><dd class="titleShort">Endr. i skiltforskriften</dd><dt class="title">Tittel</dt><dd class="title">Forskrift om endring i forskrift om offentlige trafikkskilt, vegoppmerking, trafikklyssignaler og anvisninger (skiltforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 25. september 2014 med hjemmel i lov 18. juni 1965 nr. 4 om vegtrafikk (vegtrafikkloven) § 5 og § 43.</dd><dt class="refid">RefID</dt><dd class="refid">forskrift/2014-09-25-1241</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om offentlige trafikkskilt, vegoppmerking, trafikklyssignaler og anvisninger (skiltforskriften)<ul class="tocSubUl"><li>I<ul class="tocSubUl"><li>§ 28. Myndighet for trafikkregulerende skilt</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2014-09-25-1241" id="dokument"><h1>Forskrift om endring i forskrift om offentlige trafikkskilt, vegoppmerking, trafikklyssignaler og anvisninger (skiltforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2014-09-25-1241/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 7. oktober 2005 nr. 1219 om offentlige trafikkskilt, vegoppmerking, trafikklyssignaler og anvisninger (skiltforskriften) gjøres følgende endringer:</article> <article class="defaultP" margin-top="true">I kapittel 4. Forbudsskilt § 8 endres teksten knyttet til skilt 308 Forbudt for transport av farlig gods til å lyde slik:</article><article class="legalP" id="kapittel-1-ledd-2">Forbudet gjelder for kjøretøy som transporterer farlig gods hvor merking med oransje skilter i henhold til avsnitt 5.3.2 i ADR kreves for transportenheten. I de tilfeller hvor forbudet gjelder for vegtunneler, omfatter forbudet de kjøretøy som angis i avsnitt 1.9.5.3.6 i ADR.</article> <article class="defaultP" margin-top="true">I kapittel 5. Påbudsskilt § 10 inntas følgende nytt skilt: <table><tbody><tr><td data-text-align="left" data-vertical-align="top"><img height="37" src="static/LTI//ltavd1/filer/grafikk/sf-20140925-1241-01-01.gif" width="243" /><br />408</td><td data-text-align="left" data-vertical-align="bottom">408 Påbudt kjøreretning i rundkjøring</td></tr></tbody></table></article> <article class="defaultP" margin-top="true">I kapittel 6. Opplysningsskilt § 12 inntas følgende nye skilt: <table><tbody><tr><td data-text-align="left" data-vertical-align="top"><img height="78" src="static/LTI//ltavd1/filer/grafikk/sf-20140925-1241-02-01.gif" width="78" /><br />506 (Eksempel)</td><td data-text-align="left" data-vertical-align="bottom">506 Tungtrafikkfelt<br />Kjørefelt for motorvogn med tillatt totalvekt høyere enn angitt. Feltet kan også brukes av uniformert utrykningskjøretøy. Skiltet angir at kjørefelt for tungtrafikk begynner. Skiltet gjelder fram til skilt 507 «Slutt på tungtrafikkfelt» eller til første vegkryss. Skiltet oppheves også av vegvisingsskilt som angir annen bruk av feltet.</td></tr><tr><td data-text-align="left" data-vertical-align="top"><img height="78" src="static/LTI//ltavd1/filer/grafikk/sf-20140925-1241-03-01.gif" width="77" /><br />507 (Eksempel)</td><td data-text-align="left" data-vertical-align="bottom">507 Slutt på tungtrafikkfelt</td></tr><tr><td data-text-align="left" data-vertical-align="top"><img height="77" src="static/LTI//ltavd1/filer/grafikk/sf-20140925-1241-04-01.gif" width="77" /><br />556.2</td><td data-text-align="left" data-vertical-align="bottom">556.2 Automatisk trafikkontroll – strekningsmåling</td></tr></tbody></table></article> <article class="defaultP" margin-top="true">Skilt 556 Automatisk trafikkontroll endres til å hete: <table><tbody><tr><td data-text-align="left" data-vertical-align="top">556.1</td><td data-text-align="left" data-vertical-align="bottom">556.1 Automatisk trafikkontroll – punktmåling</td></tr></tbody></table></article> <article class="defaultP" margin-top="true">I kapittel 7. Serviceskilt § 14 inntas følgende nytt skilt: <table><tbody><tr><td data-text-align="left" data-vertical-align="top"><img height="81" src="static/LTI//ltavd1/filer/grafikk/sf-20140925-1241-05-01.gif" width="80" /><br />609</td><td data-text-align="left" data-vertical-align="bottom">609 Hurtiglading av motorvogn</td></tr></tbody></table></article> <article class="defaultP" margin-top="true">I kapittel 8. Vegvisningsskilt § 16 C. Vegvisningssymboler inntas følgende nytt symbol: <table><tbody><tr><td data-text-align="left" data-vertical-align="top"><img height="84" src="static/LTI//ltavd1/filer/grafikk/sf-20140925-1241-06-01.gif" width="85" /><br />776</td><td data-text-align="left" data-vertical-align="bottom">776 Godshavn</td></tr></tbody></table></article> <article class="defaultP" margin-top="true">I kapittel 13. Skiltmyndigheter m.m. endres § 26 nr. 1 tredje ledd til å lyde slik:</article><article class="legalP" id="kapittel-1-ledd-3">Før vedtak treffes etter første eller annet ledd, skal politiet få uttale seg. Før regionvegkontoret treffer vedtak, skal også fylkeskommunen og kommunen få uttale seg.</article> <article class="defaultP" margin-top="true">I samme kapittel endres § 28 til å lyde slik:</article><article class="futureLegalArticle" data-name="§28" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 28</span>. <span class="legalArticleTitle">Myndighet for trafikkregulerende skilt</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">1. For offentlig og privat veg kan regionvegkontoret treffe vedtak om å sette opp eller å ta ned<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-nummer-1-punkt-1"><article class="legalP" id="kapittel-1-foreslåttparagraf-1-nummer-1-punkt-1-ledd-1">forbudsskilt og påbudsskilt unntatt skilt som omfattes av bestemmelsene i § 26 og § 27,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-nummer-1-punkt-2"><article class="legalP" id="kapittel-1-foreslåttparagraf-1-nummer-1-punkt-2-ledd-1">skiltene 508 «Kollektivfelt», 509 «Sambruksfelt», 510 «Slutt på kollektivfelt», 511 «Slutt på sambruksfelt», 512 «Holdeplass for buss», 513 «Holdeplass for sporvogn», 514 «Holdeplass for drosje», 518 «Gangveg», 520 «Sykkelveg», 521 «Sykkelfelt», 522 «Gang- og sykkelveg», 526 «Envegskjøring», 548 «Gågate», 550 «Slutt på gågate» og 552 «Parkering», og</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-nummer-1-punkt-3"><article class="legalP" id="kapittel-1-foreslåttparagraf-1-nummer-1-punkt-3-ledd-1">eventuelle underskilt til disse.</article></article></li></ul><article class="legalP" id="kapittel-1-foreslåttparagraf-1-nummer-1-ledd-1">For kommunal veg kan vedtaksmyndigheten helt eller delvis delegeres til kommune eller politi med god trafikkteknisk kompetanse.</article><article class="legalP" id="kapittel-1-foreslåttparagraf-1-nummer-1-ledd-2">Politiet kan i særlige tilfeller for en enkelt gang gi dispensasjon fra bestemmelsene i skilt 306.1 «Forbudt for motorvogn» eller 548 «Gågate» for bestemt motorvogn. Skiltmyndigheten kan gi dispensasjon til forflytningshemmet fra parkeringsforbud som følger av skilt 372 «Parkering forbudt», 552 «Parkering» eller 376 «Parkeringssone».</article><article class="legalP" id="kapittel-1-foreslåttparagraf-1-nummer-1-ledd-3">Myndighet som nevnt i forskrift 25. januar 1990 nr. 92 om bruk av kjøretøy § 5-11 nr. 1 og 2 kan gi dispensasjon fra forbudsskilt 314 «Høydegrense».</article></article><article class="numberedLegalP" data-numerator="2" id="kapittel-1-foreslåttparagraf-1-nummer-2">2. For riksveg, fylkesveg og privat veg kan regionvegkontoret treffe vedtak om å sette opp eller å ta ned skiltene 516 «Gangfelt», 524 «Møteplass», 528 «Valgfritt kjørefelt», 530 «Sammenfletting», 531 «Felt for fartsøkning», 532 «Kjørefelt slutter», 534 «Kjørefelt begynner», 536 «Påkjøring fortsetter i eget kjørefelt», 538 «Kjørefeltinndeling», 539 «Endret kjøremønster», 540 «Gatetun», 542 «Slutt på gatetun» og 560 «Opplysningstavle». For kommunal veg kan kommunen treffe slikt vedtak.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">3. Dersom vedtak etter nr. 1 eller nr. 2 er av særlig stor betydning eller i særlig grad berører kommunale interesser, skal kommunen få uttale seg før vedtak treffes. Tilsvarende skal ansvarlig for privat veg få uttale seg dersom vedtaket vil gjelde for den private vegen.<article class="legalP" id="kapittel-1-foreslåttparagraf-1-nummer-3-ledd-1">Før regionvegkontoret treffer vedtak etter nr. 1 og nr. 2 for riksveg eller fylkesveg, skal politiet få uttale seg. Før regionvegkontoret eller politiet treffer vedtak etter nr. 1 for kommunal veg, skal kommunen få uttale seg. Før kommunen treffer vedtak, skal regionvegkontoret og politiet få uttale seg.</article><article class="legalP" id="kapittel-1-foreslåttparagraf-1-nummer-3-ledd-2">Unntatt fra høring som nevnt i dette nummer, er skiltene 324 «Stopp for angitt formål», 326 «Stopp for toll», 406 «Påbudt rundkjøring», 518 «Gangveg», 520 «Sykkelveg», 521 «Sykkelfelt», 522 «Gang- og sykkelveg», 524 «Møteplass», 528 «Valgfritt kjørefelt», 530 «Sammenfletting», 531 «Felt for fartsøkning», 532 «Kjørefelt slutter», 534 «Kjørefelt begynner», 536 «Påkjøring fortsetter i eget kjørefelt», 538 «Kjørefeltinndeling», 539 «Endret kjøremønster» og 560 «Opplysningstavle». Høring kreves heller ikke for skiltene 312 «Breddegrense», 314 «Høydegrense», 316 «Lengdegrense», 318 «Totalvektgrense», 320 «Aksellastgrense», 322 «Boggilastgrense», 402 «Påbudt kjøreretning» eller 404 «Påbudt kjørefelt» når reguleringen er en følge av rent tekniske forhold ved vegen.</article><article class="legalP" id="kapittel-1-foreslåttparagraf-1-nummer-3-ledd-3">Det kan treffes midlertidig vedtak for et tidsrom av inntil tre måneder uten at det er innhentet uttalelser som nevnt i nummeret her.</article><article class="legalP" id="kapittel-1-foreslåttparagraf-1-nummer-3-ledd-4">Politiet kan regulere vegtrafikken med skilt i samsvar med vegtrafikkloven § 9. Vedkommende myndighet kan regulere vegtrafikken med skilt i samsvar med vegtrafikkloven § 7 annet ledd. For veger hvor kommunen har fått delegert vedlikeholdsansvar etter vegloven, har kommunen denne myndighet.</article></article></article> <article class="defaultP" margin-top="true">I kapittel 14. Midlertidig skilting m.m. ved varsling av arbeid og tilstelninger på offentlig veg endres § 34 til å lyde slik:</article><article class="numberedLegalP" data-numerator="1" id="kapittel-1-nummer-1">1. Ethvert arbeid kan stanses av skiltmyndigheten eller politiet inntil de nødvendige tiltak er iverksatt, dersom forholdet kan utgjøre en fare. Likeledes kan arbeidet stanses dersom varsling eller sikring ikke er utført i henhold til godkjent plan e.l. og dette skaper vesentlige ulemper for trafikkavviklingen.</article><article class="numberedLegalP" data-numerator="2" id="kapittel-1-nummer-2">2. Delegering av ansvar etter § 33 nr. 2 for gjennomføring og oppfølging av skiltplan kan unnlates eller trekkes tilbake for kortere eller lengre tid til den som utfører arbeidsvarsling og som ikke retter seg etter pålegg gitt av skiltmyndigheten, vegmyndigheten eller politiet, eller som i løpet av tolv måneder har mottatt to slike pålegg, uavhengig av om disse i ettertid er fulgt opp.</article> <article class="defaultP" margin-top="true">I kapittel 15. Særlige bestemmelser endres § 39 nr. 1 til å lyde slik:</article><article class="numberedLegalP" data-numerator="1" id="kapittel-1-nummer-3">1. Det betales egenandel for skilt som har symboler innen kategoriene verksted, drivstoff, hurtiglading, spisested, camping og overnatting.</article></section><section class="section" data-name="kapII" id="kapittel-2" data-lovdata-URL="LTI/forskrift/2014-09-25-1241/KAPITTEL_2"><h2 data-text-align="center">II</h2><article class="centeredP" data-text-align="center"><i>Ikrafttredelse</i></article><article class="legalP" id="kapittel-2-ledd-1">Endringen i § 28 trer i kraft 1. januar 2015. For øvrig trer endringene i kraft straks.</article></section></main></body></html>