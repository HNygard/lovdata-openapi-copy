<!DOCTYPE html><html lang="no"><head><title>Forskrift om gebyr og tvangsmulkt etter folketrygdloven § 25-3 for arbeidsgiver som gir uriktige opplysninger til arbeidstakerregisteret mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-07-10-968</dd><dt class="dokid">DokumentID</dt><dd class="dokid">LTI/forskrift/2014-07-10-968</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 10 s 1556</dd><dt class="dateInForce">I kraft fra</dt><dd class="dateInForce">2015-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-06-29-699</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§25-3</li></ul></dd><dt class="dateOfPublication">Kunngjort</dt><dd class="dateOfPublication">2014-07-11 15:25</dd><dt class="journalNumber">Journalnummer</dt><dd class="journalNumber">2014-0705</dd><dt class="titleShort">Korttittel</dt><dd class="titleShort">Forskrift om gebyr og tvangsmulkt, aa-registeret</dd><dt class="title">Tittel</dt><dd class="title">Forskrift om gebyr og tvangsmulkt etter folketrygdloven § 25-3 for arbeidsgiver som gir uriktige opplysninger til arbeidstakerregisteret mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 10. juli 2014 med hjemmel i lov av 28. februar 1997 nr. 19 om folketrygd (folketrygdloven) § 25-3 sjuende ledd.</dd><dt class="refid">RefID</dt><dd class="refid">forskrift/2014-07-10-968</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gebyr og tvangsmulkt etter folketrygdloven § 25-3 for arbeidsgiver som gir uriktige opplysninger til arbeidstakerregisteret mv.<ul class="tocSubUl"><li>§ 1. Forskriftens innhold</li><li>§ 2. En eller flere forsømmelser</li><li>§ 3. Melding til Arbeids- og velferdsdirektoratet om ileggelse av tvangsmulkt</li><li>§ 4. Forholdet mellom gebyr og tvangsmulkt</li><li>§ 5. Økt gebyr og tvangsmulkt ved gjentakelse</li><li>§ 6. Klage over vedtak. Ettergivelse av gebyr og tvangsmulkt</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2014-07-10-968" id="dokument"><h1>Forskrift om gebyr og tvangsmulkt etter folketrygdloven § 25-3 for arbeidsgiver som gir uriktige opplysninger til arbeidstakerregisteret mv.</h1><article class="legalArticle" data-lovdata-URL="LTI/forskrift/2014-07-10-968/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens innhold</span></h2><article class="legalP" id="paragraf-1-ledd-1">Forskriften her gir regler om gebyr og tvangsmulkt for arbeidsgiver som i strid med folketrygdloven § 25-1 og § 25-10 med forskrifter gir uriktige opplysninger om arbeidsforhold eller inntekt.</article></article><article class="legalArticle" data-lovdata-URL="LTI/forskrift/2014-07-10-968/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">En eller flere forsømmelser</span></h2><article class="legalP" id="paragraf-2-ledd-1">En eller flere uriktige opplysninger om samme arbeidstaker eller oppdragstaker regnes som én forsømmelse. Hvis samme forhold gjelder flere arbeidstakere eller oppdragstakere, regnes det som like mange forsømmelser som antall arbeidstakere eller oppdragstakere feilen berører.</article></article><article class="legalArticle" data-lovdata-URL="LTI/forskrift/2014-07-10-968/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Melding til Arbeids- og velferdsdirektoratet om ileggelse av tvangsmulkt</span></h2><article class="legalP" id="paragraf-3-ledd-1">Arbeids- og velferdsdirektoratet skal ha melding om tvangsmulkt som løper i lengre tid enn tre uker.</article></article><article class="legalArticle" data-lovdata-URL="LTI/forskrift/2014-07-10-968/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forholdet mellom gebyr og tvangsmulkt</span></h2><article class="legalP" id="paragraf-4-ledd-1">Gebyr skal utelukkende anvendes når arbeidsgiver ikke gir korrekte opplysninger innenfor de frister som er fastsatt, slik at det må purres. Dersom det gis en ny frist til å rette på forholdet, er det tvangsmulkt som skal anvendes for å framtvinge oppfyllelse av pliktene.</article></article><article class="legalArticle" data-lovdata-URL="LTI/forskrift/2014-07-10-968/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Økt gebyr og tvangsmulkt ved gjentakelse</span></h2><article class="legalP" id="paragraf-5-ledd-1">Ved gjentatt brudd på opplysningsplikten innen tolv måneder fra ileggelse av gebyr eller tvangsmulkt, kan det bestemmes at gebyret skal utgjøre to rettsgebyr og at tvangsmulkten skal utgjøre ett rettsgebyr.</article></article><article class="legalArticle" data-lovdata-URL="LTI/forskrift/2014-07-10-968/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Klage over vedtak. Ettergivelse av gebyr og tvangsmulkt</span></h2><article class="legalP" id="paragraf-6-ledd-1">Vedtak om gebyr eller tvangsmulkt kan påklages til nærmeste overordnede organ eller til det organ som Arbeids- og velferdsdirektoratet bestemmer etter reglene i forvaltningsloven kapittel VI Om klage og omgjøring.</article><article class="legalP" id="paragraf-6-ledd-2">NAV Aa-registeret kan ettergi ilagt gebyr eller tvangsmulkt etter reglene i folketrygdloven § 25-3 sjette ledd.</article><article class="legalP" id="paragraf-6-ledd-3">Grunngitt klage eller søknad om ettergivelse må være framsatt for NAV Aa-registeret innen seks uker etter at skriftlig melding om vedtaket er kommet fram til vedkommende part. Vedtak i sak om ettergivelse kan påklages etter reglene i første ledd. Klage over ilagt gebyr eller tvangsmulkt eller søknad om ettergivelse har oppsettende virkning.</article></article><article class="legalArticle" data-lovdata-URL="LTI/forskrift/2014-07-10-968/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft 1. januar 2015. Fra samme tid oppheves forskrift 29. juni 2000 nr. 699 om gebyr og tvangsmulkt etter folketrygdloven § 25-3 for arbeidsgiver som ikke oppfyller plikten til å gi meldinger til arbeidstakerregisteret mv.</article></article></main></body></html>