<!DOCTYPE html><html lang="no"><head><title>Forskrift om endring i forskrift om kvalitet på fisk og fiskevarer</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-12-19-1842</dd><dt class="dokid">DokumentID</dt><dd class="dokid">LTI/forskrift/2014-12-19-1842</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 18 s 3020</dd><dt class="dateInForce">I kraft fra</dt><dd class="dateInForce">2015-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-06-28-844</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§7</li><li>lov/2003-12-19-124/§9</li><li>lov/2003-12-19-124/§10</li><li>lov/2003-12-19-124/§12</li><li>lov/2003-12-19-124/§13</li><li>lov/2003-12-19-124/§15</li><li>lov/2003-12-19-124/§23</li><li>lov/2003-12-19-124/§30</li><li>forskrift/2003-12-19-1790</li><li>forskrift/2004-01-16-93</li></ul></dd><dt class="dateOfPublication">Kunngjort</dt><dd class="dateOfPublication">2015-01-07 15:20</dd><dt class="journalNumber">Journalnummer</dt><dd class="journalNumber">2014-1373</dd><dt class="titleShort">Korttittel</dt><dd class="titleShort">Endr. i forskrift om kvalitet på fisk og fiskevarer</dd><dt class="title">Tittel</dt><dd class="title">Forskrift om endring i forskrift om kvalitet på fisk og fiskevarer</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 19. desember 2014 med hjemmel i lov 19. desember 2003 nr. 124 om matproduksjon og mattrygghet mv. (matloven) § 7, § 9, § 10, § 12, § 13, § 15, § 23 første ledd andre punktum og § 30, jf. delegeringsvedtak 19. desember 2003 nr. 1790 og delegeringsvedtak 16. januar 2004 nr. 93.</dd><dt class="refid">RefID</dt><dd class="refid">forskrift/2014-12-19-1842</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kvalitet på fisk og fiskevarer<ul class="tocSubUl"><li>I<ul class="tocSubUl"><li>§ 29. Merking av fisk og fiskevarer</li><li>§ 30. Merkingens plassering</li><li>§ 31. Merking av engrosemballert råstoff og halvfabrikata</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2014-12-19-1842" id="dokument"><h1>Forskrift om endring i forskrift om kvalitet på fisk og fiskevarer</h1><section class="section" data-name="kapI" id="kapittel-1" data-lovdata-URL="LTI/forskrift/2014-12-19-1842/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 28. juni 2013 nr. 844 om kvalitet på fisk og fiskevarer gjøres følgende endringer:</article> <article class="defaultP" margin-top="true">§ 29 skal lyde:</article><article class="futureLegalArticle" data-name="§29" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 29</span>. <span class="legalArticleTitle">Merking av fisk og fiskevarer</span></span><article class="legalP" id="kapittel-1-foreslåttparagraf-1-ledd-1">Fisk og fiskevarer skal, i tillegg til bestemmelsene i dette kapittelet, merkes i samsvar med gjeldende forskrifter om merking av næringsmidler.</article><article class="legalP" id="kapittel-1-foreslåttparagraf-1-ledd-2">Merkeplikten i § 34 gjelder ikke for skjell, pigghuder og sjøsnegler som omsettes levende.</article><article class="legalP" id="kapittel-1-foreslåttparagraf-1-ledd-3">Merkeplikten i § 32 – § 35 gjelder ikke ved omsetning av små mengder fisk og fiskevarer fra fisker og oppdretter direkte til sluttforbruker.</article><article class="legalP" id="kapittel-1-foreslåttparagraf-1-ledd-4">Merkekravene i § 31 gjelder også for fisk og fiskevarer som skal eksporteres. Merkekravene i § 32 – § 35 gjelder ved omsetning i Norge.</article></article> <article class="defaultP" margin-top="true">§ 30 skal lyde:</article><article class="futureLegalArticle" data-name="§30" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 30</span>. <span class="legalArticleTitle">Merkingens plassering</span></span><article class="legalP" id="kapittel-1-foreslåttparagraf-2-ledd-1">Opplysningene i § 31 må i alle omsetningsledd være merket på pakningen eller på etikett festet til pakningen.</article><article class="legalP" id="kapittel-1-foreslåttparagraf-2-ledd-2">Ved salg til sluttforbruker skal opplysningene i § 32 – § 35 være merket på pakningen eller etikett festet til pakningen. For fisk og fiskevarer som ikke er ferdigpakket skal disse opplysningene gis skriftlig på skilt, oppslag eller lignende. I leddene før salg til sluttforbruker skal opplysningene være kjøper i hende senest samtidig med vareleveransen.</article></article> <article class="defaultP" margin-top="true">§ 31 skal lyde:</article><article class="futureLegalArticle" data-name="§31" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 31</span>. <span class="legalArticleTitle">Merking av engrosemballert råstoff og halvfabrikata</span></span><article class="legalP" id="kapittel-1-foreslåttparagraf-3-ledd-1">Fisk og fiskevarer skal merkes med:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">varebetegnelse, som skal inneholde fiskeart</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">nettovekt</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">holdbarhetstid i henhold til gjeldende forskrift om merking av næringsmidler</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-3-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1">temperaturkrav under transport og lagring. Merking med temperaturkrav gjelder ikke helkonserves</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-3-ledd-1-punkt-5"><article class="legalP" id="kapittel-1-foreslåttparagraf-3-ledd-1-punkt-5-ledd-1">dypfryst varer skal merkes med dato for første gangs innfrysing angitt som dag, måned og år. Slik merking vil dekke opplysningsplikten med hensyn på holdbarhet.</article></article></li></ul></article><article class="legalP" id="kapittel-1-foreslåttparagraf-3-ledd-2">Engrosemballasjen for hel og sløyd oppdrettsfisk skal også merkes med lokalitetsnummeret hvor oppdrettsfisken er produsert.</article><article class="legalP" id="kapittel-1-foreslåttparagraf-3-ledd-3">Merkingen skal være på norsk eller engelsk. Merkingen skal også være på et språk som kan forstås av den som skal motta produktet.</article></article> <article class="defaultP" margin-top="true">§ 38 nytt annet ledd skal lyde:</article><article class="legalP" id="kapittel-1-ledd-2">For hvitfisksektoren i Nordland, Troms og Finnmark skal Norges Råfisklag føre tilsyn med § 5, § 6, § 7 og § 8 i denne forskriften i henhold til retningslinje gitt av Mattilsynet, jf. lov 21. juni 2013 nr. 75 om førstehandsomsetning av viltlevande marine ressursar (fiskesalslagslova) § 16.</article></section><section class="section" data-name="kapII" id="kapittel-2" data-lovdata-URL="LTI/forskrift/2014-12-19-1842/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskriften trer i kraft 1. januar 2015.</article></section></main></body></html>