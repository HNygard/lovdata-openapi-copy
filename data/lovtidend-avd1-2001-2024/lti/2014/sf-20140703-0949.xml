<!DOCTYPE html><html lang="no"><head><title>Forskrift om overgangsregler for uførepensjon fra lovfestet offentlig tjenestepensjonsordning som er innvilget med virkningstidspunkt før 1. januar 2015</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-07-03-949</dd><dt class="dokid">DokumentID</dt><dd class="dokid">LTI/forskrift/2014-07-03-949</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 10 s 1524</dd><dt class="dateInForce">I kraft fra</dt><dd class="dateInForce">2015-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2014-03-07-5</li></ul></dd><dt class="dateOfPublication">Kunngjort</dt><dd class="dateOfPublication">2014-07-08 15:20</dd><dt class="journalNumber">Journalnummer</dt><dd class="journalNumber">2014-0687</dd><dt class="titleShort">Korttittel</dt><dd class="titleShort">Forskrift om overgangsregler for uførepensjon</dd><dt class="title">Tittel</dt><dd class="title">Forskrift om overgangsregler for uførepensjon fra lovfestet offentlig tjenestepensjonsordning som er innvilget med virkningstidspunkt før 1. januar 2015</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 3. juli 2014 med hjemmel i lov 7. mars 2014 nr. 5 om endringer i lov om Statens pensjonskasse og enkelte andre lover (ny uførepensjonsordning) del V nr. 2.</dd><dt class="refid">RefID</dt><dd class="refid">forskrift/2014-07-03-949</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overgangsregler for uførepensjon fra lovfestet offentlig tjenestepensjonsordning som er innvilget med virkningstidspunkt før 1. januar 2015<ul class="tocSubUl"><li>Kapittel 1. Innledende bestemmelser<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Videreføring av retten til uførepensjon</li><li>§ 4. Forholdet til tjenestepensjonslovene</li></ul></li><li>Kapittel 2. Overgang til ny uførepensjon når pensjonisten har uførepensjon eller arbeidsavklaringspenger fra folketrygden<ul class="tocSubUl"><li>§ 5. Beregning av uførepensjon</li><li>§ 6. Fastsetting av fiktivt pensjonsgrunnlag</li></ul></li><li>Kapittel 3. Overgang til ny uførepensjon når pensjonisten har gammel uførepensjon etter tjenestepensjonslovene med en uføregrad lavere enn 2/3 uten rett til å motta en folketrygdytelse<ul class="tocSubUl"><li>§ 7. Beregning av uførepensjon</li><li>§ 8. Fastsetting av fiktivt pensjonsgrunnlag</li></ul></li><li>Kapittel 4. Overgang til ny uførepensjon når pensjonisten har gammel uførepensjon etter tjenestepensjonslovene med en uføregrad på 2/3 eller mer uten rett til å motta en folketrygdytelse<ul class="tocSubUl"><li>§ 9. Beregning av uførepensjon</li><li>§ 10. Fastsetting av fiktivt pensjonsgrunnlag</li></ul></li><li>Kapittel 5. Overgangsregler for barnetillegg<ul class="tocSubUl"><li>§ 11. Hva kapittelet gjelder for</li><li>§ 12. Fastsetting av referansebeløp</li><li>§ 13. Fastsetting av barnetillegg som er innvilget før 1. januar 2015</li><li>§ 14. Begrensningsregel når det er innvilget barnetillegg etter 31. desember 2014</li><li>§ 15. Reduksjon av barnetillegg ved inntekt utover inntektsgrensen i tilfeller der fiktivt pensjonsgrunnlag er fastsatt til 0 kroner</li></ul></li><li>Kapittel 6. Ikrafttredelse<ul class="tocSubUl"><li>§ 16. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2014-07-03-949" id="dokument"><h1>Forskrift om overgangsregler for uførepensjon fra lovfestet offentlig tjenestepensjonsordning som er innvilget med virkningstidspunkt før 1. januar 2015</h1><section class="section" data-name="kap1" id="kapittel-1" data-lovdata-URL="LTI/forskrift/2014-07-03-949/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="LTI/forskrift/2014-07-03-949/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder beregning av midlertidig uførepensjon og uførepensjon når det er innvilget uførepensjon med virkningstidspunkt før 1. januar 2015 fra Statens pensjonskasse, pensjonsordning for apotekvirksomhet mv., pensjonsordning for sykepleiere og pensjonsordning for stortingsrepresentanter og regjeringsmedlemmer. Det samme gjelder når det er innvilget attføringspensjon fra pensjonsordningen for sykepleiere.</article></article><article class="legalArticle" data-lovdata-URL="LTI/forskrift/2014-07-03-949/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I forskriften her forstås<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">«tjenestepensjonslovene» som lov 28. juli 1949 nr. 26 om Statens pensjonskasse, lov 26. juni 1953 nr. 11 om pensjonsordning for apotekvirksomhet mv., lov 22. juni 1962 nr. 12 om pensjonsordning for sykepleiere og lov 16. desember 2011 nr. 60 om pensjonsordning for stortingsrepresentanter og regjeringsmedlemmer,</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">«ny uførepensjon» som midlertidig uførepensjon og uførpensjonen etter tjenestepensjonslovene slik de lyder fra 1. januar 2015,</article></article></li><li data-li-identifier="c)" data-name="c)"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1">«gammel uførepensjon» som uførepensjon og attføringspensjon etter tjenestepensjonslovene før 1. januar 2015,</article></article></li><li data-li-identifier="d)" data-name="d)"><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1">«ytelser fra folketrygden» som uførepensjon (før 1. januar 2015), uføretrygd (fra og med 1. januar 2015) og arbeidsavklaringspenger etter folketrygdloven og</article></article></li><li data-li-identifier="e)" data-name="e)"><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1">«fiktivt pensjonsgrunnlag» som et pensjonsgrunnlag som benyttes ved overgangen til ny uførepensjon.</article></article></li></ul></article></article><article class="legalArticle" data-lovdata-URL="LTI/forskrift/2014-07-03-949/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Videreføring av retten til uførepensjon</span></h3><article class="legalP" id="kapittel-1-paragraf-3-ledd-1">Uførepensjon som omfattes av forskriften her videreføres som ny uførepensjon. Dette gjelder også når<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1">det er innvilget gammel uførepensjon etter lavere uføregrad enn 20 prosent og</article></article></li><li data-li-identifier="b)" data-name="b)"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1">det er innvilget gammel uførepensjon etter uføregrad på 50 prosent eller høyere uten at det er innvilget ytelser fra folketrygden.</article></article></li></ul></article></article><article class="legalArticle" data-lovdata-URL="LTI/forskrift/2014-07-03-949/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Forholdet til tjenestepensjonslovene</span></h3><article class="legalP" id="kapittel-1-paragraf-4-ledd-1">Etter at ny uførepensjon er beregnet etter forskriften her, gjelder bestemmelsene i tjenestepensjonslovene med de unntak som følger av andre og tredje ledd. For barnetillegg gjelder særlige overgangsregler, se kapittel 5.</article><article class="legalP" id="kapittel-1-paragraf-4-ledd-2">Bestemmelsene i tjenestepensjonslovene om at pensjonen ikke utbetales når inntekten utgjør mer enn 80 prosent av samlet inntekt før uførhet kommer ikke til anvendelse når uføregraden er under 50 prosent.</article><article class="legalP" id="kapittel-1-paragraf-4-ledd-3">Dersom det er innvilget gradert gammel uførepensjon og personens inntekts- eller arbeidsevne reduseres ytterligere, skal uførepensjonen beregnes på grunnlag av det fiktive pensjonsgrunnlaget, tjenestetiden og den nye uføregraden.</article><article class="legalP" id="kapittel-1-paragraf-4-ledd-4">Dersom det er innvilget hel eller gradert gammel uførepensjon uten at det er innvilget ytelse fra folketrygden, og det senere blir innvilget uføretrygd eller arbeidsavklaringspenger, skal uførepensjonen fullt ut beregnes etter tjenestepensjonslovene. Når det er innvilget hel eller gradert gammel uførepensjon i kombinasjon med arbeidsavklaringspenger i folketrygden, skal uførepensjonen fullt ut beregnes etter tjenestepensjonslovene når det innvilges uføretrygd i folketrygden.</article><article class="legalP" id="kapittel-1-paragraf-4-ledd-5">Når uførepensjonen beregnes etter bestemmelsene i fjerde ledd, skal det faktiske pensjonsgrunnlaget legges til grunn. Overgangsreglene gitt i forskriften her kommer da ikke til anvendelse.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2014-07-03-949/KAPITTEL_2"><h2>Kapittel 2. Overgang til ny uførepensjon når pensjonisten har uførepensjon eller arbeidsavklaringspenger fra folketrygden</h2><article class="legalArticle" data-lovdata-URL="LTI/forskrift/2014-07-03-949/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Beregning av uførepensjon</span></h3><article class="legalP" id="kapittel-2-paragraf-1-ledd-1">Pensjonen skal utmåles etter reglene i tjenestepensjonslovene slik de lyder fra 1. januar 2015. Det legges til grunn et fiktivt pensjonsgrunnlag, se § 6. Det fiktive pensjonsgrunnlaget reguleres i samsvar med senere endringer i folketrygdens grunnbeløp.</article></article><article class="legalArticle" data-lovdata-URL="LTI/forskrift/2014-07-03-949/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Fastsetting av fiktivt pensjonsgrunnlag</span></h3><article class="legalP" id="kapittel-2-paragraf-2-ledd-1">Det fiktive pensjonsgrunnlaget fastsettes slik at ny uførepensjon per 1. januar 2015 utgjør det samme beløpet som gammel uførepensjon etter samordning med ytelser fra folketrygden umiddelbart før denne datoen.</article><article class="legalP" id="kapittel-2-paragraf-2-ledd-2">Det fiktive pensjonsgrunnlaget fastsettes ved at det tas utgangspunkt i det årsbeløpet gammel uførepensjon utgjør etter samordning med ytelser fra folketrygden. Eventuelle barnetillegg regnes ikke med. Beløpet justeres når uførepensjonen er beregnet for mindre enn full tjenestetid og lavere uføregrad enn 100 prosent. Justeringen skjer ved at<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-2-ledd-2-punkt-1"><article class="legalP" id="kapittel-2-paragraf-2-ledd-2-punkt-1-ledd-1">beløpet divideres med tjenestetiden og multipliseres med full tjenestetid for vedkommende, og</article></article></li><li data-li-identifier="b)" data-name="b)"><article class="listArticle" id="kapittel-2-paragraf-2-ledd-2-punkt-2"><article class="legalP" id="kapittel-2-paragraf-2-ledd-2-punkt-2-ledd-1">beløpet divideres med uføregraden og multipliseres med 100.</article></article></li></ul></article><article class="legalP" id="kapittel-2-paragraf-2-ledd-3">Beløpet som går fram av andre ledd, omregnes til et fiktivt pensjonsgrunnlag på følgende måte:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-2-ledd-3-punkt-1"><article class="legalP" id="kapittel-2-paragraf-2-ledd-3-punkt-1-ledd-1">Beløp mindre enn 33&#xa0;139 kroner divideres med 0,09.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-2-ledd-3-punkt-2"><article class="legalP" id="kapittel-2-paragraf-2-ledd-3-punkt-2-ledd-1">Beløp på 33&#xa0;139 kroner eller mer, men ikke større enn 37&#xa0;998 kroner, fratrekkes 22&#xa0;093 kroner. Differansen divideres med 0,03.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-2-ledd-3-punkt-3"><article class="legalP" id="kapittel-2-paragraf-2-ledd-3-punkt-3-ledd-1">Beløp på 37&#xa0;999 eller mer tillegges 327&#xa0;853 kroner. Summen divideres på 0,69.</article></article></li></ul></article></article></section><section class="section" data-name="kap3" id="kapittel-3" data-lovdata-URL="LTI/forskrift/2014-07-03-949/KAPITTEL_3"><h2>Kapittel 3. Overgang til ny uførepensjon når pensjonisten har gammel uførepensjon etter tjenestepensjonslovene med en uføregrad lavere enn 2/3 uten rett til å motta en folketrygdytelse</h2><article class="legalArticle" data-lovdata-URL="LTI/forskrift/2014-07-03-949/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Beregning av uførepensjon</span></h3><article class="legalP" id="kapittel-3-paragraf-1-ledd-1">Pensjonen skal utmåles etter reglene i tjenestepensjonslovene slik de lyder fra 1. januar 2015 med en tilleggssats på 66 prosent for inntekter opp til 6 G. Det legges til grunn et fiktivt pensjonsgrunnlag, se § 8. Det fiktive pensjonsgrunnlaget reguleres i samsvar med senere endringer i folketrygdens grunnbeløp.</article></article><article class="legalArticle" data-lovdata-URL="LTI/forskrift/2014-07-03-949/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Fastsetting av fiktivt pensjonsgrunnlag</span></h3><article class="legalP" id="kapittel-3-paragraf-2-ledd-1">Det fiktive pensjonsgrunnlaget fastsettes slik at ny uførepensjon per 1. januar 2015 utgjør det samme beløpet som gammel uførepensjon umiddelbart før denne datoen.</article><article class="legalP" id="kapittel-3-paragraf-2-ledd-2">Det fiktive pensjonsgrunnlaget fastsettes ved at det tas utgangspunkt i det faktiske pensjonsgrunnlaget, som omregnes til et fiktivt pensjonsgrunnlag på følgende måte:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-2-ledd-2-punkt-1"><article class="legalP" id="kapittel-3-paragraf-2-ledd-2-punkt-1-ledd-1">Beløp mindre enn 418&#xa0;419 kroner multipliseres med 0,88.</article></article></li><li data-li-identifier="b)" data-name="b)"><article class="listArticle" id="kapittel-3-paragraf-2-ledd-2-punkt-2"><article class="legalP" id="kapittel-3-paragraf-2-ledd-2-punkt-2-ledd-1">Beløp større enn 418&#xa0;418 kroner multipliseres med 0,95652 og deretter fratrekkes 32&#xa0;018 kroner.</article></article></li></ul></article></article></section><section class="section" data-name="kap4" id="kapittel-4" data-lovdata-URL="LTI/forskrift/2014-07-03-949/KAPITTEL_4"><h2>Kapittel 4. Overgang til ny uførepensjon når pensjonisten har gammel uførepensjon etter tjenestepensjonslovene med en uføregrad på 2/3 eller mer uten rett til å motta en folketrygdytelse</h2><article class="legalArticle" data-lovdata-URL="LTI/forskrift/2014-07-03-949/§9" data-name="§9" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Beregning av uførepensjon</span></h3><article class="legalP" id="kapittel-4-paragraf-1-ledd-1">Pensjonen skal utmåles etter reglene i tjenestepensjonslovene slik de lyder fra 1. januar 2015 med en tilleggssats på 66 prosent for inntekter opp til 6 G. Det legges til grunn et fiktivt pensjonsgrunnlag, se § 10. Det fiktive pensjonsgrunnlaget reguleres i samsvar med senere endringer i folketrygdens grunnbeløp.</article></article><article class="legalArticle" data-lovdata-URL="LTI/forskrift/2014-07-03-949/§10" data-name="§10" id="kapittel-4-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Fastsetting av fiktivt pensjonsgrunnlag</span></h3><article class="legalP" id="kapittel-4-paragraf-2-ledd-1">Det fiktive pensjonsgrunnlaget fastsettes slik at ny uførepensjon per 1. januar 2015 gir en inntekt etter skatt tilsvarende den gamle uførepensjonen umiddelbart før denne datoen ved 100 prosent uføregrad, full tjenestetid, ingen andre inntekter og ingen fradrag utover standard fradrag.</article><article class="legalP" id="kapittel-4-paragraf-2-ledd-2">Det fiktive pensjonsgrunnlaget fastsettes ved at det tas utgangspunkt i det faktiske pensjonsgrunnlaget, korrigert for forholdet mellom grunnbeløpet per 1. mai 2014 og gjennomsnittlig grunnbeløp 2014. Beløpet omregnes til et fiktivt pensjonsgrunnlag på følgende måte:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-2-ledd-2-punkt-1"><article class="legalP" id="kapittel-4-paragraf-2-ledd-2-punkt-1-ledd-1">Beløp mindre enn 60&#xa0;000 kroner multipliseres med 0,89050.</article></article></li><li data-li-identifier="b)" data-name="b)"><article class="listArticle" id="kapittel-4-paragraf-2-ledd-2-punkt-2"><article class="legalP" id="kapittel-4-paragraf-2-ledd-2-punkt-2-ledd-1">Beløp på 60&#xa0;000 kroner eller høyere, men mindre enn 99&#xa0;038 kroner, multipliseres med 1,18733 og deretter fratrekkes 17&#xa0;810 kroner.</article></article></li><li data-li-identifier="c)" data-name="c)"><article class="listArticle" id="kapittel-4-paragraf-2-ledd-2-punkt-3"><article class="legalP" id="kapittel-4-paragraf-2-ledd-2-punkt-3-ledd-1">Beløp på 99&#xa0;038 kroner eller høyere, men mindre enn 119&#xa0;081 kroner, multipliseres med 0,97004.</article></article></li><li data-li-identifier="d)" data-name="d)"><article class="listArticle" id="kapittel-4-paragraf-2-ledd-2-punkt-4"><article class="legalP" id="kapittel-4-paragraf-2-ledd-2-punkt-4-ledd-1">Beløp på 119&#xa0;081 kroner eller høyere, men mindre enn 246&#xa0;528 kroner, multipliseres med 1,16542 og deretter fratrekkes 23&#xa0;266 kroner.</article></article></li><li data-li-identifier="e)" data-name="e)"><article class="listArticle" id="kapittel-4-paragraf-2-ledd-2-punkt-5"><article class="legalP" id="kapittel-4-paragraf-2-ledd-2-punkt-5-ledd-1">Beløp på 246&#xa0;528 kroner eller høyere, men mindre enn 272&#xa0;727 kroner, multipliseres med 1,37422 og deretter fratrekkes 74&#xa0;742 kroner.</article></article></li><li data-li-identifier="f)" data-name="f)"><article class="listArticle" id="kapittel-4-paragraf-2-ledd-2-punkt-6"><article class="legalP" id="kapittel-4-paragraf-2-ledd-2-punkt-6-ledd-1">Beløp på 272&#xa0;727 kroner eller høyere, men mindre enn 355&#xa0;600 kroner, multipliseres med 0,82247 og deretter tillegges 75&#xa0;735 kroner.</article></article></li><li data-li-identifier="g)" data-name="g)"><article class="listArticle" id="kapittel-4-paragraf-2-ledd-2-punkt-7"><article class="legalP" id="kapittel-4-paragraf-2-ledd-2-punkt-7-ledd-1">Beløp på 355&#xa0;600 kroner eller høyere, men mindre enn 395&#xa0;062 kroner, multipliseres med 0,89399 og deretter tillegges 50&#xa0;303 kroner.</article></article></li><li data-li-identifier="h)" data-name="h)"><article class="listArticle" id="kapittel-4-paragraf-2-ledd-2-punkt-8"><article class="legalP" id="kapittel-4-paragraf-2-ledd-2-punkt-8-ledd-1">Beløp på 395&#xa0;062 kroner eller høyere, men mindre enn 464&#xa0;245 kroner, multipliseres med 0,67217 og deretter tillegges 137&#xa0;935 kroner.</article></article></li><li data-li-identifier="i)" data-name="i)"><article class="listArticle" id="kapittel-4-paragraf-2-ledd-2-punkt-9"><article class="legalP" id="kapittel-4-paragraf-2-ledd-2-punkt-9-ledd-1">Beløp på 464&#xa0;245 kroner eller høyere, men mindre enn 751&#xa0;613 kroner, multipliseres med 1,01424 og deretter fratrekkes 20&#xa0;866 kroner.</article></article></li><li data-li-identifier="j)" data-name="j)"><article class="listArticle" id="kapittel-4-paragraf-2-ledd-2-punkt-10"><article class="legalP" id="kapittel-4-paragraf-2-ledd-2-punkt-10-ledd-1">Beløp på 751&#xa0;613 kroner eller høyere, men mindre enn 799&#xa0;091 kroner, multipliseres med 1,17782 og deretter fratrekkes 143&#xa0;820 kroner.</article></article></li><li data-li-identifier="k)" data-name="k)"><article class="listArticle" id="kapittel-4-paragraf-2-ledd-2-punkt-11"><article class="legalP" id="kapittel-4-paragraf-2-ledd-2-punkt-11-ledd-1">Beløp på 799&#xa0;091 kroner eller høyere, multipliseres med 1,02171 og deretter fratrekkes 19&#xa0;067 kroner.</article></article></li></ul></article></article></section><section class="section" data-name="kap5" id="kapittel-5" data-lovdata-URL="LTI/forskrift/2014-07-03-949/KAPITTEL_5"><h2>Kapittel 5. Overgangsregler for barnetillegg</h2><article class="legalArticle" data-lovdata-URL="LTI/forskrift/2014-07-03-949/§11" data-name="§11" id="kapittel-5-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Hva kapittelet gjelder for</span></h3><article class="legalP" id="kapittel-5-paragraf-1-ledd-1">Kapittelet her gir overgangsregler for barnetillegg til pensjon som omfattes av overgangsreglene i kapitlene 2–4. Reglene i tjenestepensjonslovene legges til grunn ved beregning av barnetillegg der retten oppstår etter 31. desember 2014. Når det foreligger rett til barnetillegg som videreføres fra 1. januar 2015, gir § 12 – § 14 regler for beregning av barnetillegg. Når det fiktive pensjonsgrunnlaget er fastsatt til 0 kr, gir § 15 regler om reduksjon av barnetillegg.</article></article><article class="legalArticle" data-lovdata-URL="LTI/forskrift/2014-07-03-949/§12" data-name="§12" id="kapittel-5-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Fastsetting av referansebeløp</span></h3><article class="legalP" id="kapittel-5-paragraf-2-ledd-1">Det fastsettes et referansebeløp som utgjør summen av barnetillegg per 31. desember 2014. Dersom uførepensjonen er beregnet for mindre enn full tjenestetid og lavere uføregrad enn 100 prosent, fastsettes referansebeløpet som om det forelå full tjenestetid og hel uførhet. Referansebeløpet reguleres i samsvar med senere endringer i folketrygdens grunnbeløp.</article><article class="legalP" id="kapittel-5-paragraf-2-ledd-2">Når retten til barnetillegg for ett eller flere barn faller bort, fastsettes det et nytt referansebeløp etter reglene i første ledd.</article></article><article class="legalArticle" data-lovdata-URL="LTI/forskrift/2014-07-03-949/§13" data-name="§13" id="kapittel-5-paragraf-3"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Fastsetting av barnetillegg som er innvilget før 1. januar 2015</span></h3><article class="legalP" id="kapittel-5-paragraf-3-ledd-1">Barnetillegg fastsettes til referansebeløpet. Dersom uførepensjonen er beregnet for mindre enn full tjenestetid og lavere uføregrad enn 100 prosent, reduseres barnetilleggene forholdsmessig.</article></article><article class="legalArticle" data-lovdata-URL="LTI/forskrift/2014-07-03-949/§14" data-name="§14" id="kapittel-5-paragraf-4"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Begrensningsregel når det er innvilget barnetillegg etter 31. desember 2014</span></h3><article class="legalP" id="kapittel-5-paragraf-4-ledd-1">Bestemmelsen i paragrafen her gjelder begrensning av barnetillegg som er innvilget etter 31. desember 2014 når det også foreligger rett til barnetillegg som er innvilget før 1. januar 2015.</article><article class="legalP" id="kapittel-5-paragraf-4-ledd-2">Det tas utgangspunkt i følgende beløp<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-4-ledd-2-punkt-1"><article class="legalP" id="kapittel-5-paragraf-4-ledd-2-punkt-1-ledd-1">barnetillegg for samtlige barn beregnet etter tjenestepensjonslovene på grunnlag av full tjenestetid og hel uførhet og</article></article></li><li data-li-identifier="b)" data-name="b)"><article class="listArticle" id="kapittel-5-paragraf-4-ledd-2-punkt-2"><article class="legalP" id="kapittel-5-paragraf-4-ledd-2-punkt-2-ledd-1">referansebeløpet etter § 12.</article></article></li></ul></article><article class="legalP" id="kapittel-5-paragraf-4-ledd-3">Barnetillegg innvilget etter 31. desember 2014 utbetales med differansen mellom beløpene i bokstav a og bokstav b. Dersom uførepensjonen er beregnet for mindre enn full tjenestetid og lavere uføregrad enn 100 prosent, reduseres beløpet forholdsmessig. Det utbetales ikke barnetillegg dersom beløpet i bokstav a er størst.</article></article><article class="legalArticle" data-lovdata-URL="LTI/forskrift/2014-07-03-949/§15" data-name="§15" id="kapittel-5-paragraf-5"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Reduksjon av barnetillegg ved inntekt utover inntektsgrensen i tilfeller der fiktivt pensjonsgrunnlag er fastsatt til 0 kroner</span></h3><article class="legalP" id="kapittel-5-paragraf-5-ledd-1">Paragrafen her gjelder når det foreligger rett til barnetillegg og fiktivt pensjonsgrunnlag er fastsatt til 0 kroner.</article><article class="legalP" id="kapittel-5-paragraf-5-ledd-2">Bestemmelsene i tjenestepensjonslovene om at barnetillegg skal reduseres dersom pensjonisten har inntekt utover fastsatt inntektsgrense, skal gjennomføres ved at reduksjonen av barnetillegget skal svare til den overskytende inntekten multiplisert med vedkommendes samlede barnetillegg ved 100 prosent uførhet og dividert med pensjonsgrunnlaget.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2014-07-03-949/KAPITTEL_6"><h2>Kapittel 6. Ikrafttredelse</h2><article class="legalArticle" data-lovdata-URL="LTI/forskrift/2014-07-03-949/§16" data-name="§16" id="kapittel-6-paragraf-1"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Ikrafttredelse</span></h3><article class="legalP" id="kapittel-6-paragraf-1-ledd-1">Forskriften trer i kraft 1. januar 2015.</article></article></section></main></body></html>