<!DOCTYPE html><html lang="no"><head><title>Forskrift om endring i forskrift til lov om gravplasser, kremasjon og gravferd (gravferdsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-01-22-41</dd><dt class="dokid">DokumentID</dt><dd class="dokid">LTI/forskrift/2014-01-22-41</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 1 s 125</dd><dt class="dateInForce">I kraft fra</dt><dd class="dateInForce">2014-01-22</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-01-10-16</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-06-07-32/§2</li><li>lov/1996-06-07-32/§4</li><li>lov/1996-06-07-32/§25</li><li>lov/1996-06-07-32/§26</li></ul></dd><dt class="dateOfPublication">Kunngjort</dt><dd class="dateOfPublication">2014-01-24 15:10</dd><dt class="journalNumber">Journalnummer</dt><dd class="journalNumber">2014-0041</dd><dt class="titleShort">Korttittel</dt><dd class="titleShort">Endr. i gravferdsforskriften</dd><dt class="title">Tittel</dt><dd class="title">Forskrift om endring i forskrift til lov om gravplasser, kremasjon og gravferd (gravferdsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kulturdepartementet 22. januar 2014 med hjemmel i lov 7. juni 1996 nr. 32 om gravplasser, kremasjon og gravferd (gravferdsloven) § 2, § 4, § 25 og § 26.</dd><dt class="refid">RefID</dt><dd class="refid">forskrift/2014-01-22-41</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til lov om gravplasser, kremasjon og gravferd (gravferdsforskriften)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2014-01-22-41" id="dokument"><h1>Forskrift om endring i forskrift til lov om gravplasser, kremasjon og gravferd (gravferdsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2014-01-22-41/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 10. januar 1997 nr. 16 til lov om gravplasser, kremasjon og gravferd (gravferdsforskriften) gjøres følgende endringer:</article> <article class="defaultP" margin-top="true">§ 3 annet ledd skal lyde:</article><article class="legalP" id="kapittel-1-ledd-2">Ved vesentlig endring skal plan for gravplassen illustrere nåværende og framtidig situasjon.</article> <article class="defaultP" margin-top="true">§ 5 første ledd skal lyde:</article><article class="legalP" id="kapittel-1-ledd-3">Endring av hele eller deler av gravplass kan bl.a. skje ved oppfylling, utarbeidelse av nytt gravkart eller omlegging av veger. I forbindelse med endring kan grav forskyves med inntil en halv gravbredde og gravlengde uten at det bryter med forutsetningene for feste av grav. Antall graver i hvert feste skal være uforandret. Gravminner kan flyttes i overensstemmelse med nytt gravkart.</article> <article class="defaultP" margin-top="true">§ 11 annet ledd skal lyde:</article><article class="legalP" id="kapittel-1-ledd-4">Før område på nedlagt gravplass bebygges eller legges under fast dekke, skal området gjennomgraves og eventuelle likrester gravlegges i felles grav på gravplass. Kulturminnemyndighetene skal gis anledning til å uttale seg før gjennomgraving skjer.</article> <article class="defaultP" margin-top="true">§ 27 første ledd skal lyde:</article><article class="legalP" id="kapittel-1-ledd-5">Kirkelig fellesråd kan vedta at områder av gravplassen eller enkeltgraver med gravminner og annet utstyr skal bevares. Slikt vedtak kan bl.a. gjøres dersom gravminner på et område av gravplassen eller en grav er av en viss alder, at det representerer en stilhistorie, har et lokalt særpreg i form eller materialbruk, gir uttrykk for en interessant personalhistorie eller er unikt.</article> <article class="defaultP" margin-top="true">§ 36 skal lyde:</article><article class="legalP" id="kapittel-1-ledd-6">Dersom gravlegging av askeurne ikke har funnet sted i rimelig tid før fristen for gravlegging utløper, skal krematoriet eller vedkommende gravplassmyndighet gi melding til den som sørger for gravferden om når gravlegging kan finne sted. Den som sørger for gravferden skal såvidt mulig gis anledning til å være tilstede under gravleggingen.</article><article class="legalP" id="kapittel-1-ledd-7">Når askeurne skal gravlegges et annet sted enn der den oppbevares, skal gravplassmyndighetene stille de krav til utlevering og forsendelse som er nødvendig for å sikre at urnen ikke kommer på avveie.</article></section><section class="section" data-name="kapII" id="kapittel-2" data-lovdata-URL="LTI/forskrift/2014-01-22-41/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>