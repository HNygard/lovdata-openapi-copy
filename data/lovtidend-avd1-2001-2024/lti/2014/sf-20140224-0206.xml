<!DOCTYPE html><html lang="no"><head><title>Forskrift om endring i forskrift om administrative ordninger på arbeidsmiljølovens område (forskrift om administrative ordninger)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-02-24-206</dd><dt class="dokid">DokumentID</dt><dd class="dokid">LTI/forskrift/2014-02-24-206</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 3 s 325</dd><dt class="dateInForce">I kraft fra</dt><dd class="dateInForce">2014-02-24</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-12-06-1360</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-17-62/§1-4</li><li>lov/2005-06-17-62/§1-6</li><li>lov/2005-06-17-62/§2-2</li><li>lov/2005-06-17-62/§3-1</li><li>lov/2005-06-17-62/§3-2</li><li>lov/2005-06-17-62/§4-1</li><li>lov/2005-06-17-62/§4-4</li><li>lov/2005-06-17-62/§4-5</li><li>lov/2005-06-17-62/§5-5</li><li>lov/2005-06-17-62/§6-4</li></ul></dd><dt class="dateOfPublication">Kunngjort</dt><dd class="dateOfPublication">2014-02-25 14:30</dd><dt class="lastupdated">Rettet</dt><dd class="lastupdated">2024-09-03 (se nederst)</dd><dt class="journalNumber">Journalnummer</dt><dd class="journalNumber">2014-0145</dd><dt class="titleShort">Korttittel</dt><dd class="titleShort">Endr. i forskrift om administrative ordninger</dd><dt class="title">Tittel</dt><dd class="title">Forskrift om endring i forskrift om administrative ordninger på arbeidsmiljølovens område (forskrift om administrative ordninger)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 24. februar 2014 med hjemmel i lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven) § 1-4, § 1-6, § 2-2, § 3-1, § 3-2, § 4-1, § 4-4, § 4-5, § 5-5 og § 6-4.</dd><dt class="refid">RefID</dt><dd class="refid">forskrift/2014-02-24-206</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om administrative ordninger på arbeidsmiljølovens område (forskrift om administrative ordninger)<ul class="tocSubUl"><li>I</li><li>II</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2014-02-24-206" id="dokument"><h1>Forskrift om endring i forskrift om administrative ordninger på arbeidsmiljølovens område (forskrift om administrative ordninger)</h1><section class="section" data-name="kapI" id="kapittel-1" data-lovdata-URL="LTI/forskrift/2014-02-24-206/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 6. desember 2011 nr. 1360 om administrative ordninger på arbeidsmiljølovens område (forskrift om administrative ordninger) gjøres følgende endringer:</article> <article class="defaultP" margin-top="true">§ 3-1 nytt første ledd skal lyde:</article><article class="legalP" id="kapittel-1-ledd-2">Regionale verneombud skal virke i virksomheter som nevnt i forskrift om organisering, ledelse og medvirkning kapittel 5.</article> <article class="defaultP" margin-top="true">Gjeldende første ledd blir andre ledd osv.</article> <article class="defaultP" margin-top="true">§ 4-5 nytt andre og tredje ledd skal lyde:</article><article class="legalP" id="kapittel-1-ledd-3">Fondsstyret fastsetter felles satser for bransjene til dekning av øvrige utgifter, slik som reise, diett og informasjonsmateriell.</article><article class="legalP" id="kapittel-1-ledd-4">Arbeidstilsynet dekker utgifter til kontorhold, utstyr og opplæring av de regionale verneombudene. Fondsstyret kan likevel enstemmig vedta å refundere utgifter til opplæring, dersom dette finnes rimelig av hensyn til opplæringens art og omfang.</article> <article class="defaultP" margin-top="true">§ 4-6 nytt tredje ledd skal lyde:</article><article class="legalP" id="kapittel-1-ledd-5">Årsrapporter, planer og årsregnskap sendes de relevante hovedorganisasjonene, Arbeidstilsynet og departementet.</article> <article class="defaultP" margin-top="true">Overskriften til kapittel 9 skal lyde:</article> <article class="defaultP" margin-top="true"><i>Kapittel 9. Utlendingers adgang til å bruke arbeidsutstyr eller til å utføre arbeid under vann eller økt omgivende trykk</i></article> <article class="defaultP" margin-top="true">Overskriften til § 9-1 skal lyde:</article> <article class="defaultP" margin-top="true"><i>Krav til yrkeskvalifikasjoner for borger fra annet EØS-land eller Sveits som skal etablere seg i Norge og bruke arbeidsutstyr</i></article> <article class="defaultP" margin-top="true">§ 9-1 første og andre ledd skal lyde:</article><article class="legalP" id="kapittel-1-ledd-6">Borger fra annet EØS-land eller Sveits som skal etablere seg i Norge og bruke arbeidsutstyr som nevnt i forskrift om utførelse av arbeid § 10-3 skal søke Arbeidstilsynet om tillatelse før oppstart av slikt arbeid. Tillatelse gis dersom søkeren fremlegger:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">bevis for nasjonalitet</article></article></li><li data-li-identifier="-" data-name="-"><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">kompetansebevis eller kvalifikasjonsbevis som kreves for bruk av det aktuelle arbeidsutstyret i annet EØS-land eller Sveits.</article></article></li></ul></article><article class="legalP" id="kapittel-1-ledd-7">Tillatelse skal også gis til den som har utøvd yrket på heltid i to år i løpet av de siste til årene i et annet EØS-land eller Sveits som ikke lovregulerer det aktuelle yrket, forutsatt at de innehar et eller flere kompetansebevis eller kvalifikasjonsbevis som bevitner at søkeren er kompetent til å bruke det aktuelle arbeidsutstyret. Kravet om to års praksis gjelder ikke dersom søker har kompetansebevis eller kvalifikasjonsbevis fra en lovregulert utdanning.</article> <article class="defaultP" margin-top="true">Overskriften til § 9-2 skal lyde:</article> <article class="defaultP" margin-top="true"><i>Krav til borger fra annet EØS-land eller Sveits som skal arbeide midlertidig i Norge og bruke arbeidsutstyr</i></article> <article class="defaultP" margin-top="true">§ 9-2 første og andre ledd skal lyde:</article><article class="legalP" id="kapittel-1-ledd-8">For borger fra annet EØS-land eller Sveits som er lovlig etablert i et annet EØS-land eller Sveits og som skal arbeide midlertidig i Norge og bruke arbeidsutstyr som nevnt i forskrift om utførelse av arbeid § 10-3 gjelder bestemmelsene i § 9-1 med de særregler som følger av denne paragrafen.</article><article class="legalP" id="kapittel-1-ledd-9">I tilfeller som nevnt i § 9-1 andre ledd, skal tillatelse gis dersom søkeren fremlegger dokumentasjon på at vedkommende er lovlig etablert i et annet EØS-land eller Sveits og ikke på noen måte er ilagt forbud mot å utøve sin virksomhet.</article> <article class="defaultP" margin-top="true">Overskriften til § 9-3 skal lyde:</article> <article class="defaultP" margin-top="true"><i>Krav til yrkeskvalifikasjoner for borger fra annet EØS-land eller Sveits som skal etablere seg i Norge og arbeide under vann eller økt omgivende trykk</i></article> <article class="defaultP" margin-top="true">§ 9-3 første og andre ledd skal lyde:</article><article class="legalP" id="kapittel-1-ledd-10">Tillatelse skal gis til den som har utøvd yrket på heltid i to år i løpet av de siste ti årene i et annet EØS-land eller Sveits som ikke lovregulerer det aktuelle yrket, forutsatt at de innehar et eller flere kompetansebevis eller kvalifikasjonsbevis som bevitner at søkeren er kompetent til å utføre arbeidet. Kravet om to års praksis gjelder ikke dersom søker har kompetansebevis eller kvalifikasjonsbevis fra en lovregulert utdanning.</article><article class="legalP" id="kapittel-1-ledd-11">Søker skal uansett fremlegge bekreftelse på tilfredsstillende helse ved det dokument som kreves i annet EØS-land eller Sveits eller den seneste av disse landenes oppholdsstat for adgang til eller utøvelse av yrket, eller dersom det i disse landene ikke kreves dokumentasjon som nevnt, fremlegge attest utstedt av vedkommende myndighet i staten som tilsvarer attestene utstedt i Norge. Det kan kreves at dokumentasjon på tilfredsstillende helse ved fremleggelse ikke skal være mer enn tre måneder gammel.</article> <article class="defaultP" margin-top="true">Overskriften til § 9-4 skal lyde:</article> <article class="defaultP" margin-top="true"><i>Krav til borger fra annet EØS-land eller Sveits som skal arbeide midlertidig i Norge og arbeide under vann eller økt omgivende trykk</i></article> <article class="defaultP" margin-top="true">§ 9-4 første ledd skal lyde:</article><article class="legalP" id="kapittel-1-ledd-12">I tilfeller som nevnt i § 9-3 første ledd, skal tillatelse gis dersom søkeren fremlegger dokumentasjon på at vedkommende er lovlig etablert i et annet EØS-land eller Sveits og ikke på noen måte er ilagt forbud mot å utøve sin virksomhet.</article> <article class="defaultP" margin-top="true">Overskriften til § 9-5 skal lyde:</article> <article class="defaultP" margin-top="true"><i>Krav til borger fra land utenfor EØS-området eller Sveits som skal arbeide under vann eller økt omgivende trykk</i></article> <article class="defaultP" margin-top="true">§ 9-5 første ledd første punktum skal lyde:</article><article class="legalP" id="kapittel-1-ledd-13">Arbeidstilsynet skal gi tillatelse til borger fra land utenfor EØS-området eller Sveits som søker etter forskrift om utførelse av arbeid § 26-24.</article> <article class="defaultP" margin-top="true">§ 14-2 første ledd skal lyde:</article><article class="legalP" id="kapittel-1-ledd-14">Ordningen med regionale verneombud finansieres ved at arbeidsgiverne i virksomheter som er omfattet av forskriften betaler en avgift til Fondet for regionale verneombud per år. Avgiftens størrelse er på 0,05&#xa0;% av lønnsutgiftene. Avgiften skal likevel være minst kr 250. For enkeltpersonforetak skal avgiften være kr 250 per år.</article></section><section class="section" data-name="kapII" id="kapittel-2" data-lovdata-URL="LTI/forskrift/2014-02-24-206/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section><section class="section" id="kapittel-3" data-lovdata-URL="LTI/forskrift/2014-02-24-206/KAPITTEL_3"><h2>Rettelser</h2><article class="defaultP" data-text-size="small">Det som er rettet er satt i kursiv. Feilen gjelder trykt hefte 3/2014 s. 325.</article><article class="gazettenote" data-gazette-note-date="2024-09-03" data-gazette-note-type="rettelse"><article class="defaultP">§ 9-1 andre ledd første punktum skal lyde:</article><article class="legalP" id="kapittel-3-ledd-1">Tillatelse skal også gis til den som har utøvd yrket på heltid i to år i løpet av de siste <i>ti</i> årene i et annet EØS-land eller Sveits som ikke lovregulerer det aktuelle yrket, forutsatt at de innehar et eller flere kompetansebevis eller kvalifikasjonsbevis som bevitner at søkeren er kompetent til å bruke det aktuelle arbeidsutstyret.</article></article></section></main></body></html>