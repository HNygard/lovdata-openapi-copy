<!DOCTYPE html><html lang="no"><head><title>Forskrift om endring i forskrift om kosmetikk og kroppspleieprodukter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-07-01-943</dd><dt class="dokid">DokumentID</dt><dd class="dokid">LTI/forskrift/2014-07-01-943</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 10 s 1510</dd><dt class="dateInForce">I kraft fra</dt><dd class="dateInForce">2014-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-04-08-391</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-12-21-126/§7</li><li>forskrift/2005-12-29-1770</li></ul></dd><dt class="dateOfPublication">Kunngjort</dt><dd class="dateOfPublication">2014-07-08 15:20</dd><dt class="journalNumber">Journalnummer</dt><dd class="journalNumber">2014-0679</dd><dt class="titleShort">Korttittel</dt><dd class="titleShort">Endr. i forskrift om kosmetikk og kroppspleieprodukter</dd><dt class="title">Tittel</dt><dd class="title">Forskrift om endring i forskrift om kosmetikk og kroppspleieprodukter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 1. juli 2014 med hjemmel i lov 21. desember 2005 nr. 126 om kosmetikk og kroppspleieprodukt m.m. (kosmetikklova) § 7 annet og tredje ledd, jf. delegeringsvedtak 29. desember 2005 nr. 1770. <br /><strong>EØS-henvisninger:</strong> EØS-avtalen vedlegg II kap. XVI nr. 1b (forordning (EU) nr. 655/2013).</dd><dt class="refid">RefID</dt><dd class="refid">forskrift/2014-07-01-943</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kosmetikk og kroppspleieprodukter<ul class="tocSubUl"><li>I<ul class="tocSubUl"><li>§ 1a. Krav til bruk av påstander i forbindelse med kosmetiske produkter etter artikkel 20(2) i forordning (EF) nr. 1223/2009</li></ul></li><li>II</li><li>Forordning<ul class="tocSubUl"><li>KOMMISJONSFORORDNING (EU) nr. 655/2013 av 10. juli 2013 om fastsettelse av felles kriterier for begrunnelse av påstander brukt om kosmetiske produkter<ul class="tocSubUl"><li>Artikkel 1</li><li>Artikkel 2</li><li>Artikkel 3</li><li>VEDLEGG FELLES KRITERIER</li></ul></li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2014-07-01-943" id="dokument"><h1>Forskrift om endring i forskrift om kosmetikk og kroppspleieprodukter</h1><section class="section" data-name="kapI" id="kapittel-1" data-lovdata-URL="LTI/forskrift/2014-07-01-943/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 8. april 2013 nr. 391 om kosmetikk og kroppspleieprodukter gjøres følgende endringer:</article> <article class="defaultP" margin-top="true">EØS-henvisningsfeltet skal lyde:</article><article class="legalP" id="kapittel-1-ledd-2">EØS-avtalen vedlegg II kap. XVI nr. 1a (forordning (EF) nr. 1223/2009 som endret ved forordning (EU) nr. 344/2013, forordning (EU) nr. 483/2013, forordning (EU) nr. 1197/2013 og forordning (EU) nr. 658/2013), nr. 1b (forordning (EU) nr. 655/2013), nr. 2 (direktiv 80/1335/EØF som endret ved direktiv 87/143/EØF), nr. 3 (direktiv 82/434/EØF som endret ved direktiv 90/207/EØF), nr. 4 (direktiv 83/514/EØF), nr. 5 (direktiv 85/490/EØF), nr. 6 (direktiv 93/73/EØF), nr. 7 (direktiv 95/32/EF) og nr. 8 (direktiv 96/45/EF).</article> <article class="defaultP" margin-top="true">Ny § 1a skal lyde:</article><article class="futureLegalArticle" data-name="§1a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1a</span>. <span class="legalArticleTitle">Krav til bruk av påstander i forbindelse med kosmetiske produkter etter artikkel 20(2) i forordning (EF) nr. 1223/2009</span></span><article class="legalP" id="kapittel-1-foreslåttparagraf-1-ledd-1">EØS-avtalen vedlegg II kap. XVI nr. 1b (forordning (EU) nr. 655/2013) om fastsettelse av felles kriterier for begrunnelse av påstander brukt om kosmetiske produkter, gjelder som forskrift med de tilpasninger som følger av vedlegg II, protokoll 1 til avtalen og avtalen for øvrig.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2014-07-01-943/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section><section class="section" id="kapittel-3" data-lovdata-URL="LTI/forskrift/2014-07-01-943/KAPITTEL_3"><h2>Forordning</h2><article class="defaultP">Til sist etter forordning (EF) nr. 1223/2009 tilføyes:</article><span class="futuretitle" id="kapittel-3-foreslåttittel-1">Forordning (EU) nr. 655/2013</span><article class="legalP" id="kapittel-3-ledd-1">Nedenfor gjengis til informasjon norsk oversettelse av forordning (EU) nr. 655/2013 med de endringer og tillegg som følger av EØS-tilpasningen av rettsakter i samsvar med vedlegg II kapittel XVI nr. 1b.</article><section class="section" id="kapittel-3-kapittel-1" data-lovdata-URL="LTI/forskrift/2014-07-01-943/KAPITTEL_3-1"><h3 data-text-align="center">KOMMISJONSFORORDNING (EU) nr. 655/2013<br />av 10. juli 2013<br />om fastsettelse av felles kriterier for begrunnelse av påstander brukt om kosmetiske produkter</h3><article class="defaultP">EUROPAKOMMISJONEN HAR –</article><article class="legalP" id="kapittel-3-kapittel-1-ledd-1">under henvisning til traktaten om Den europeiske unions virkemåte,</article><article class="legalP" id="kapittel-3-kapittel-1-ledd-2">under henvisning til europaparlaments- og rådsforordning (EF) nr. 1223/2009 av 30. november 2009 om kosmetiske produkter,<sup class="footnotereference" data-footnotereferencevalue="1" data-unique-footnote-counter="1">1</sup> særlig artikkel 20 nr. 2 annet ledd, og</article><article class="legalP" id="kapittel-3-kapittel-1-ledd-3">ut fra følgende betraktninger:<ul class="defaultList"><li data-li-identifier="1)" data-name="1)"><article class="listArticle" id="kapittel-3-kapittel-1-ledd-3-punkt-1"><article class="legalP" id="kapittel-3-kapittel-1-ledd-3-punkt-1-ledd-1">Sluttbrukere, som definert i artikkel 2 nr. 1 bokstav f) i forordning (EF) nr. 1223/2009, møter en rekke påstander om et kosmetisk produkts funksjon, innhold og virkninger. Ettersom kosmetiske produkter spiller en så stor rolle i sluttbrukeres liv, er det viktig å sikre at påstandene inneholder nyttige, forståelige og pålitelige opplysninger, og at de hjelper dem med å ta begrunnede avgjørelser og velge produkter som best dekker deres behov og oppfyller deres forventninger.</article></article></li><li data-li-identifier="2)" data-name="2)"><article class="listArticle" id="kapittel-3-kapittel-1-ledd-3-punkt-2"><article class="legalP" id="kapittel-3-kapittel-1-ledd-3-punkt-2-ledd-1">Produktpåstander om kosmetiske produkter skal hovedsakelig informere sluttbrukere om produktenes egenskaper og kjennetegn. Disse påstandene er viktige for å kunne skille mellom produktene. De bidrar også til å stimulere til nyskaping og fremme konkurranse.</article></article></li><li data-li-identifier="3)" data-name="3)"><article class="listArticle" id="kapittel-3-kapittel-1-ledd-3-punkt-3"><article class="legalP" id="kapittel-3-kapittel-1-ledd-3-punkt-3-ledd-1">Det bør fastsettes felles kriterier på unionsplan for hvordan man begrunner en påstand brukt om kosmetiske produkter. Hovedformålet med å fastsette felles kriterier er å gi sluttbrukere en høy grad av beskyttelse, særlig mot villedende påstander om kosmetiske produkter. En felles tilnærming på unionsplan bør også sikre mer samstemte handlinger hos medlemsstatenes vedkommende myndigheter og forhindre vridning i det indre marked. En slik tilnærming bør også styrke samarbeidet mellom nasjonale myndigheter med ansvar for håndheving av forbrukervernlovgivning, som fastsatt i europaparlaments- og rådsforordning (EF) nr. 2006/2004 av 27. oktober 2004 om samarbeid mellom nasjonale myndigheter med ansvar for håndheving av forbrukervernlovgivning (forordningen om forbrukervernsamarbeid).<sup class="footnotereference" data-footnotereferencevalue="2" data-unique-footnote-counter="2">2</sup></article></article></li><li data-li-identifier="4)" data-name="4)"><article class="listArticle" id="kapittel-3-kapittel-1-ledd-3-punkt-4"><article class="legalP" id="kapittel-3-kapittel-1-ledd-3-punkt-4-ledd-1">Artikkel 20 i forordning (EF) nr. 1223/2009 får anvendelse på produkter som omfattes av definisjonen av et kosmetisk produkt i artikkel 2 i samme forordning. De felles kriteriene får bare anvendelse når det er blitt fastsatt at det aktuelle produktet faktisk er et kosmetisk produkt. Det er opp til vedkommende nasjonale myndigheter og nasjonale domstoler å beslutte, fra sak til sak, hvilke rammeregler som får anvendelse.</article></article></li><li data-li-identifier="5)" data-name="5)"><article class="listArticle" id="kapittel-3-kapittel-1-ledd-3-punkt-5"><article class="legalP" id="kapittel-3-kapittel-1-ledd-3-punkt-5-ledd-1">De felles kriteriene bør få anvendelse uten at det berører europaparlaments- og rådsdirektiv 2005/29/EF av 11. mai 2005 om foretaks urimelige handelspraksis overfor forbrukere i det indre marked og om endring av rådsdirektiv 84/450/EØF, europaparlaments- og rådsdirektiv 97/7/EF, 98/27/EF og 2002/65/EF og europaparlaments- og rådsforordning (EF) nr. 2006/2004 («direktivet om urimelig handelspraksis»),<sup class="footnotereference" data-footnotereferencevalue="3" data-unique-footnote-counter="3">3</sup> europaparlaments- og rådsdirektiv 2006/114/EF av 12. desember 2006 om villedende og sammenlignende reklame<sup class="footnotereference" data-footnotereferencevalue="4" data-unique-footnote-counter="4">4</sup> og annet gjeldende unionsregelverk.</article></article></li><li data-li-identifier="6)" data-name="6)"><article class="listArticle" id="kapittel-3-kapittel-1-ledd-3-punkt-6"><article class="legalP" id="kapittel-3-kapittel-1-ledd-3-punkt-6-ledd-1">Man bør ha en fleksibel tilnærming til formidlingen av meddelelsene til sluttbrukerne, for å ta hensyn til sosiale, språklige og kulturelle forskjeller i Unionen, og for å bevare nyskapingen og opprettholde konkurranseevnen i den europeiske industrien. En slik tilnærming er i samsvar med prinsippene formulert av Domstolen, som ved flere anledninger har påpekt at det er nødvendig, når det skal avgjøres om en påstand kan villede forbrukeren, å ta i betraktning sistnevntes forventninger, idet det tas hensyn til den bestemte sammenhengen og omstendighetene som påstanden framsettes i, herunder sosiale, kulturelle og språklige forhold.<sup class="footnotereference" data-footnotereferencevalue="5" data-unique-footnote-counter="5">5</sup></article></article></li><li data-li-identifier="7)" data-name="7)"><article class="listArticle" id="kapittel-3-kapittel-1-ledd-3-punkt-7"><article class="legalP" id="kapittel-3-kapittel-1-ledd-3-punkt-7-ledd-1">Samtidig som man skal sikre at de samme prinsippene følges i hele Unionen, bør ikke de felles kriteriene ha som mål å definere og spesifisere hvilken ordlyd som kan benyttes i påstander om kosmetiske produkter.</article></article></li><li data-li-identifier="8)" data-name="8)"><article class="listArticle" id="kapittel-3-kapittel-1-ledd-3-punkt-8"><article class="legalP" id="kapittel-3-kapittel-1-ledd-3-punkt-8-ledd-1">For å sikre at de felles kriteriene for påstander om kosmetiske produkter får anvendelse fra samme dato som forordning (EF) nr. 1223/2009, bør denne forordning få anvendelse fra 11. juli 2013.</article></article></li><li data-li-identifier="9)" data-name="9)"><article class="listArticle" id="kapittel-3-kapittel-1-ledd-3-punkt-9"><article class="legalP" id="kapittel-3-kapittel-1-ledd-3-punkt-9-ledd-1">Tiltakene fastsatt i denne forordning er i samsvar med uttalelse fra Den faste komité for kosmetiske produkter –</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> EUT L 342 av 22.12.2009, s. 59.</article><article class="footnote" data-name="2" data-unique-footnote-counter="2"><span class="footnoteLabel">2</span> EUT L 364 av 9.12.2004, s. 1.</article><article class="footnote" data-name="3" data-unique-footnote-counter="3"><span class="footnoteLabel">3</span> EUT L 149 av 11.6.2005, s. 22.</article><article class="footnote" data-name="4" data-unique-footnote-counter="4"><span class="footnoteLabel">4</span> EUT L 376 av 27.12.2006, s. 21.</article><article class="footnote" data-name="5" data-unique-footnote-counter="5"><span class="footnoteLabel">5</span> Sak C-220/98, Estée Lauder Cosmetics mot Lancaster [2000] ECR I-00117, § 29.</article></footer> <article class="defaultP" margin-top="true">VEDTATT DENNE FORORDNING:</article><article class="legalArticle" data-lovdata-URL="LTI/forskrift/2014-07-01-943/a1" data-name="a1" id="kapittel-3-kapittel-1-paragraf-1"><h4 class="legalArticleHeader" data-text-align="center"><span class="legalArticleValue">Artikkel 1</span></h4><article class="legalP" id="kapittel-3-kapittel-1-paragraf-1-ledd-1">Denne forordning får anvendelse på påstander i form av tekster, betegnelser, varemerker, bilder og figurer eller andre tegn som eksplisitt eller implisitt formidler produktegenskaper eller -funksjoner i merking av, ved tilgjengeliggjøring på markedet av og i reklame for kosmetiske produkter. Den får anvendelse på alle påstander, uansett hvilket medium eller hvilken type markedsføringsverktøy som benyttes, hvilke produktfunksjoner påstanden gjelder for, og hva som er målgruppen.</article></article><article class="legalArticle" data-lovdata-URL="LTI/forskrift/2014-07-01-943/a2" data-name="a2" id="kapittel-3-kapittel-1-paragraf-2"><h4 class="legalArticleHeader" data-text-align="center"><span class="legalArticleValue">Artikkel 2</span></h4><article class="legalP" id="kapittel-3-kapittel-1-paragraf-2-ledd-1">Den ansvarlige personen som er nevnt i artikkel 4 i forordning (EF) nr. 1223/2009, skal sikre at ordlyden i påstanden om kosmetiske produkter er i samsvar med de felles kriteriene fastsatt i vedlegget og stemmer overens med dokumentasjonen som beviser den påståtte virkningen for det kosmetiske produktet i produktinformasjonsdokumentet det henvises til i artikkel 11 i forordning (EF) nr. 1223/2009.</article></article><article class="legalArticle" data-lovdata-URL="LTI/forskrift/2014-07-01-943/a3" data-name="a3" id="kapittel-3-kapittel-1-paragraf-3"><h4 class="legalArticleHeader" data-text-align="center"><span class="legalArticleValue">Artikkel 3</span></h4><article class="legalP" id="kapittel-3-kapittel-1-paragraf-3-ledd-1">Denne forordning trer i kraft dagen etter at den er kunngjort i <i>Den europeiske unions tidende</i>.</article><article class="legalP" id="kapittel-3-kapittel-1-paragraf-3-ledd-2">Den får anvendelse fra 11. juli 2013.</article><article class="legalP" id="kapittel-3-kapittel-1-paragraf-3-ledd-3">Denne forordning er bindende i alle deler og kommer direkte til anvendelse i alle medlemsstater.</article><article class="legalP" id="kapittel-3-kapittel-1-paragraf-3-ledd-4">Utferdiget i Brussel, 10. juli 2013. <table><tbody><tr><td data-text-align="left" data-vertical-align="top" /><td data-text-align="center" data-vertical-align="top"><i>For Kommisjonen</i></td></tr><tr><td data-text-align="left" data-vertical-align="top" /><td data-text-align="center" data-vertical-align="top">José Manuel BARROSO</td></tr><tr><td data-text-align="left" data-vertical-align="top" /><td data-text-align="center" data-vertical-align="top"><i>President</i></td></tr></tbody></table></article></article><section class="section" id="kapittel-3-kapittel-1-kapittel-1" data-lovdata-URL="LTI/forskrift/2014-07-01-943/KAPITTEL_3-1-1"><h4 data-text-align="center">VEDLEGG<br />FELLES KRITERIER</h4><ul class="defaultList"><li data-li-identifier="1." data-name="1."><article class="listArticle" id="kapittel-3-kapittel-1-kapittel-1-punkt-1"><article class="legalP" id="kapittel-3-kapittel-1-kapittel-1-punkt-1-ledd-1"><i>Overholdelse av lovbestemte krav</i> <ul class="defaultList"><li data-li-identifier="1)" data-name="1)"><article class="listArticle" id="kapittel-3-kapittel-1-kapittel-1-punkt-1-ledd-1-punkt-1"><article class="legalP" id="kapittel-3-kapittel-1-kapittel-1-punkt-1-ledd-1-punkt-1-ledd-1">Påstander som antyder at produktet er blitt tillatt eller godkjent av en vedkommende myndighet i Unionen, er ikke tillatt.</article></article></li><li data-li-identifier="2)" data-name="2)"><article class="listArticle" id="kapittel-3-kapittel-1-kapittel-1-punkt-1-ledd-1-punkt-2"><article class="legalP" id="kapittel-3-kapittel-1-kapittel-1-punkt-1-ledd-1-punkt-2-ledd-1">Vurderingen av om en påstand er akseptabel, skal bygge på hvordan en gjennomsnittlig, alminnelig opplyst, normalt oppmerksom og velunderrettet sluttbruker av et kosmetisk produkt oppfatter påstanden, idet det tas hensyn til sosiale, kulturelle og språklige forhold i det aktuelle markedet.</article></article></li><li data-li-identifier="3)" data-name="3)"><article class="listArticle" id="kapittel-3-kapittel-1-kapittel-1-punkt-1-ledd-1-punkt-3"><article class="legalP" id="kapittel-3-kapittel-1-kapittel-1-punkt-1-ledd-1-punkt-3-ledd-1">Påstander som gir inntrykk av at et produkt har en særlig fordel, der denne fordelen bare skyldes overholdelse av lovens minstekrav, er ikke tillatt.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-3-kapittel-1-kapittel-1-punkt-2"><article class="legalP" id="kapittel-3-kapittel-1-kapittel-1-punkt-2-ledd-1"><i>Sannferdighet</i> <ul class="defaultList"><li data-li-identifier="1)" data-name="1)"><article class="listArticle" id="kapittel-3-kapittel-1-kapittel-1-punkt-2-ledd-1-punkt-1"><article class="legalP" id="kapittel-3-kapittel-1-kapittel-1-punkt-2-ledd-1-punkt-1-ledd-1">Dersom det påstås på produktet at det inneholder en bestemt bestanddel, skal bestanddelen bevisst inngå i produktet.</article></article></li><li data-li-identifier="2)" data-name="2)"><article class="listArticle" id="kapittel-3-kapittel-1-kapittel-1-punkt-2-ledd-1-punkt-2"><article class="legalP" id="kapittel-3-kapittel-1-kapittel-1-punkt-2-ledd-1-punkt-2-ledd-1">Påstander om bestanddeler som viser til en bestemt bestanddels egenskaper, skal ikke gi inntrykk av at sluttproduktet har de samme egenskapene dersom dette ikke er tilfellet.</article></article></li><li data-li-identifier="3)" data-name="3)"><article class="listArticle" id="kapittel-3-kapittel-1-kapittel-1-punkt-2-ledd-1-punkt-3"><article class="legalP" id="kapittel-3-kapittel-1-kapittel-1-punkt-2-ledd-1-punkt-3-ledd-1">Markedsføringsbudskap skal ikke gi inntrykk av at meningsuttrykk er bekreftede påstander, med mindre meningsuttrykket er basert på kontrollerbare bevis.</article></article></li></ul></article></article></li><li data-li-identifier="3." data-name="3."><article class="listArticle" id="kapittel-3-kapittel-1-kapittel-1-punkt-3"><article class="legalP" id="kapittel-3-kapittel-1-kapittel-1-punkt-3-ledd-1"><i>Bevismateriale</i> <ul class="defaultList"><li data-li-identifier="1)" data-name="1)"><article class="listArticle" id="kapittel-3-kapittel-1-kapittel-1-punkt-3-ledd-1-punkt-1"><article class="legalP" id="kapittel-3-kapittel-1-kapittel-1-punkt-3-ledd-1-punkt-1-ledd-1">Påstander om kosmetiske produkter, både eksplisitte og implisitte, skal understøttes av relevante og kontrollerbare bevis, uansett hvilken type bevismateriale som brukes for å underbygge dem, herunder ekspertvurderinger når det er hensiktsmessig.</article></article></li><li data-li-identifier="2)" data-name="2)"><article class="listArticle" id="kapittel-3-kapittel-1-kapittel-1-punkt-3-ledd-1-punkt-2"><article class="legalP" id="kapittel-3-kapittel-1-kapittel-1-punkt-3-ledd-1-punkt-2-ledd-1">Bevis som brukes til å underbygge påstander, skal ta hensyn til beste nåværende praksis.</article></article></li><li data-li-identifier="3)" data-name="3)"><article class="listArticle" id="kapittel-3-kapittel-1-kapittel-1-punkt-3-ledd-1-punkt-3"><article class="legalP" id="kapittel-3-kapittel-1-kapittel-1-punkt-3-ledd-1-punkt-3-ledd-1">Dersom studier brukes som bevis, skal de være relevante for produktet og den påståtte fordelen, benytte godt planlagte og korrekt gjennomførte metoder (gyldige, pålitelige og reproduserbare) og ta etiske hensyn.</article></article></li><li data-li-identifier="4)" data-name="4)"><article class="listArticle" id="kapittel-3-kapittel-1-kapittel-1-punkt-3-ledd-1-punkt-4"><article class="legalP" id="kapittel-3-kapittel-1-kapittel-1-punkt-3-ledd-1-punkt-4-ledd-1">Nivået på bevisene eller underbyggelsen skal være i samsvar med typen påstand som fremsettes, særlig for påstander der manglende virkning kan utgjøre et sikkerhetsproblem.</article></article></li><li data-li-identifier="5)" data-name="5)"><article class="listArticle" id="kapittel-3-kapittel-1-kapittel-1-punkt-3-ledd-1-punkt-5"><article class="legalP" id="kapittel-3-kapittel-1-kapittel-1-punkt-3-ledd-1-punkt-5-ledd-1">Åpenbare overdrivelser, som ikke blir tatt bokstavelig av en gjennomsnittlig sluttbruker, eller abstrakte uttalelser skal ikke kreve underbyggelse.</article></article></li><li data-li-identifier="6)" data-name="6)"><article class="listArticle" id="kapittel-3-kapittel-1-kapittel-1-punkt-3-ledd-1-punkt-6"><article class="legalP" id="kapittel-3-kapittel-1-kapittel-1-punkt-3-ledd-1-punkt-6-ledd-1">En påstand som (eksplisitt eller implisitt) overfører bestanddelers egenskaper til det endelige produktet, skal understøttes av relevante og kontrollerbare bevis, for eksempel ved å påvise forekomsten av en virkningsfull konsentrasjon av bestanddelen.</article></article></li><li data-li-identifier="7)" data-name="7)"><article class="listArticle" id="kapittel-3-kapittel-1-kapittel-1-punkt-3-ledd-1-punkt-7"><article class="legalP" id="kapittel-3-kapittel-1-kapittel-1-punkt-3-ledd-1-punkt-7-ledd-1">Vurderingen av om en påstand er akseptabel, skal bygge på de samlede bevisene fra alle tilgjengelige studier, data og opplysninger, avhengig av typen påstand og sluttbrukernes allmenne kunnskaper.</article></article></li></ul></article></article></li><li data-li-identifier="4." data-name="4."><article class="listArticle" id="kapittel-3-kapittel-1-kapittel-1-punkt-4"><article class="legalP" id="kapittel-3-kapittel-1-kapittel-1-punkt-4-ledd-1"><i>Ærlighet</i> <ul class="defaultList"><li data-li-identifier="1)" data-name="1)"><article class="listArticle" id="kapittel-3-kapittel-1-kapittel-1-punkt-4-ledd-1-punkt-1"><article class="legalP" id="kapittel-3-kapittel-1-kapittel-1-punkt-4-ledd-1-punkt-1-ledd-1">Beskrivelser av et produkts egenskaper må ikke gå utover tilgjengelige bevis.</article></article></li><li data-li-identifier="2)" data-name="2)"><article class="listArticle" id="kapittel-3-kapittel-1-kapittel-1-punkt-4-ledd-1-punkt-2"><article class="legalP" id="kapittel-3-kapittel-1-kapittel-1-punkt-4-ledd-1-punkt-2-ledd-1">Påstander må ikke tillegge det berørte produktet bestemte (dvs. unike) egenskaper dersom liknende produkter har samme egenskaper.</article></article></li><li data-li-identifier="3)" data-name="3)"><article class="listArticle" id="kapittel-3-kapittel-1-kapittel-1-punkt-4-ledd-1-punkt-3"><article class="legalP" id="kapittel-3-kapittel-1-kapittel-1-punkt-4-ledd-1-punkt-3-ledd-1">Dersom et produkts virkning er knyttet til særlige bruksvilkår, for eksempel at det må benyttes sammen med andre produkter, skal dette klart angis.</article></article></li></ul></article></article></li><li data-li-identifier="5." data-name="5."><article class="listArticle" id="kapittel-3-kapittel-1-kapittel-1-punkt-5"><article class="legalP" id="kapittel-3-kapittel-1-kapittel-1-punkt-5-ledd-1"><i>Rettferdighet</i> <ul class="defaultList"><li data-li-identifier="1)" data-name="1)"><article class="listArticle" id="kapittel-3-kapittel-1-kapittel-1-punkt-5-ledd-1-punkt-1"><article class="legalP" id="kapittel-3-kapittel-1-kapittel-1-punkt-5-ledd-1-punkt-1-ledd-1">Påstander om kosmetiske produkter skal være objektive og må ikke være nedsettende mot konkurrenter eller bestanddeler som brukes på lovlig vis.</article></article></li><li data-li-identifier="2)" data-name="2)"><article class="listArticle" id="kapittel-3-kapittel-1-kapittel-1-punkt-5-ledd-1-punkt-2"><article class="legalP" id="kapittel-3-kapittel-1-kapittel-1-punkt-5-ledd-1-punkt-2-ledd-1">Påstander om kosmetiske produkter må ikke skape forveksling med en konkurrents produkt.</article></article></li></ul></article></article></li><li data-li-identifier="6." data-name="6."><article class="listArticle" id="kapittel-3-kapittel-1-kapittel-1-punkt-6"><article class="legalP" id="kapittel-3-kapittel-1-kapittel-1-punkt-6-ledd-1"><i>Veloverveid beslutningstaking</i> <ul class="defaultList"><li data-li-identifier="1)" data-name="1)"><article class="listArticle" id="kapittel-3-kapittel-1-kapittel-1-punkt-6-ledd-1-punkt-1"><article class="legalP" id="kapittel-3-kapittel-1-kapittel-1-punkt-6-ledd-1-punkt-1-ledd-1">Påstander må være klare og forståelige for den gjennomsnittlige sluttbruker.</article></article></li><li data-li-identifier="2)" data-name="2)"><article class="listArticle" id="kapittel-3-kapittel-1-kapittel-1-punkt-6-ledd-1-punkt-2"><article class="legalP" id="kapittel-3-kapittel-1-kapittel-1-punkt-6-ledd-1-punkt-2-ledd-1">Påstander er en integrert del av produktene og må inneholde opplysninger som gjør at en gjennomsnittlig sluttbruker kan foreta et veloverveid valg.</article></article></li><li data-li-identifier="3)" data-name="3)"><article class="listArticle" id="kapittel-3-kapittel-1-kapittel-1-punkt-6-ledd-1-punkt-3"><article class="legalP" id="kapittel-3-kapittel-1-kapittel-1-punkt-6-ledd-1-punkt-3-ledd-1">Markedsføringsbudskap skal ta hensyn til målgruppens (befolkningen i relevante medlemsstater eller segmenter av befolkningen, for eksempel sluttbrukere i ulike aldersgrupper eller av ulike kjønn) evne til å forstå budskapet. Markedsføringsbudskap skal være klare, presise, relevante og forståelige for målgruppen.</article></article></li></ul></article></article></li></ul></section></section></section></main></body></html>