<!DOCTYPE html><html lang="no"><head><title>Forskrift om krav til museumsbane (museumsbaneforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-12-10-1574</dd><dt class="dokid">DokumentID</dt><dd class="dokid">LTI/forskrift/2014-12-10-1574</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 16 s 2617</dd><dt class="dateInForce">I kraft fra</dt><dd class="dateInForce">2015-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-12-06-1356</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-100/§4</li><li>lov/1993-06-11-100/§5</li><li>lov/1993-06-11-100/§6</li><li>forskrift/2010-12-10-1569/§1-6</li></ul></dd><dt class="dateOfPublication">Kunngjort</dt><dd class="dateOfPublication">2014-12-12 15:00</dd><dt class="journalNumber">Journalnummer</dt><dd class="journalNumber">2014-1165</dd><dt class="titleShort">Korttittel</dt><dd class="titleShort">Museumsbaneforskriften</dd><dt class="title">Tittel</dt><dd class="title">Forskrift om krav til museumsbane (museumsbaneforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Statens jernbanetilsyn 10. desember 2014 med hjemmel i lov 11. juni 1993 nr. 100 om anlegg og drift av jernbane, herunder sporvei, tunnelbane og forstadsbane m.m. (jernbaneloven) § 4, § 5 og § 6, jf. forskrift 10. desember 2010 nr. 1569 om tillatelse til å drive trafikkvirksomhet og infrastruktur for sporvei, tunnelbane, forstadsbane og godsbane, samt sidespor, havnespor m.m. (tillatelsesforskriften) § 1-6.</dd><dt class="refid">RefID</dt><dd class="refid">forskrift/2014-12-10-1574</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om krav til museumsbane (museumsbaneforskriften)<ul class="tocSubUl"><li>Kapittel 1. Innledende bestemmelser<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li></ul></li><li>Kapittel 2. Sikkerhetsstyringssystem<ul class="tocSubUl"><li>§ 4. Krav om sikkerhetsstyringssystem</li><li>§ 5. Krav til sikkerhetsstyringssystem</li></ul></li><li>Kapittel 3. Krav til forvaltning av infrastruktur<ul class="tocSubUl"><li>§ 6. Generelle krav til forvaltning av infrastruktur</li><li>§ 7. Prinsipper for trafikkavvikling (romblokkprinsippet)</li><li>§ 8. Signalprinsipper</li><li>§ 9. Kontroll og vedlikehold av infrastruktur</li><li>§ 10. Teknisk dokumentasjon</li><li>§ 11. Register over infrastrukturen</li><li>§ 12. Trafikkstyring</li><li>§ 13. Bestemmelser for sikker trafikkavvikling</li></ul></li><li>Kapittel 4. Krav til trafikkvirksomhet<ul class="tocSubUl"><li>§ 14. Generelle krav til trafikkvirksomhet</li><li>§ 15. Kontroll og vedlikehold av kjøretøy</li><li>§ 16. Teknisk dokumentasjon</li><li>§ 17. Register over kjøretøy</li><li>§ 18. Nødkommunikasjon</li><li>§ 19. Bestemmelser for togframføring</li><li>§ 20. Kontrollrutiner</li></ul></li><li>Kapittel 5. Krav til infrastruktur<ul class="tocSubUl"><li>§ 21. Generelle krav til infrastruktur</li><li>§ 22. Trasé m.m.</li><li>§ 23. Plattformer m.m.</li><li>§ 24. Tunneler og broer m.m.</li><li>§ 25. Planoverganger</li><li>§ 26. Signalanlegg</li><li>§ 27. Tillatelse til å ta i bruk infrastruktur</li><li>§ 28. Melding om ny eller endret infrastruktur</li><li>§ 29. Søknad om tillatelse til å ta infrastruktur i bruk</li></ul></li><li>Kapittel 6. Krav til kjøretøy<ul class="tocSubUl"><li>§ 30. Generelle krav til kjøretøy</li><li>§ 31. Kompatibilitet med infrastrukturen</li><li>§ 32. Bremser</li><li>§ 33. Nødutstyr</li><li>§ 34. Tillatelse til å ta i bruk kjøretøy</li><li>§ 35. Søknad om tillatelse til å ta i bruk kjøretøy</li></ul></li><li>Kapittel 7. Avsluttende bestemmelser<ul class="tocSubUl"><li>§ 36. Unntak</li><li>§ 37. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2014-12-10-1574" id="dokument"><h1>Forskrift om krav til museumsbane (museumsbaneforskriften)</h1><section class="section" data-name="kap1" id="kapittel-1" data-lovdata-URL="LTI/forskrift/2014-12-10-1574/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="LTI/forskrift/2014-12-10-1574/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med denne forskriften er å fastsette minimumskrav for å sikre at virksomhetene arbeider systematisk og proaktivt slik at det etablerte sikkerhetsnivået opprettholdes og i den grad det er nødvendig forbedres, samt at jernbaneulykker, alvorlige jernbanehendelser og jernbanehendelser unngås.</article></article><article class="legalArticle" data-lovdata-URL="LTI/forskrift/2014-12-10-1574/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften gjelder for drift av museumsbane.</article></article><article class="legalArticle" data-lovdata-URL="LTI/forskrift/2014-12-10-1574/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">I forskriften her forstås med:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1"><i>alvorlig jernbanehendelse:</i> en uønsket hendelse som under litt andre omstendigheter kunne ha ført til en jernbaneulykke,</article></article></li><li data-li-identifier="b)" data-name="b)"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1"><i>infrastruktur:</i> trasé, over- og underbygning, strømforsyningsanlegg, signalanlegg og kommunikasjonssystem,</article></article></li><li data-li-identifier="c)" data-name="c)"><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1"><i>jernbanehendelse:</i> enhver annen hendelse enn en jernbaneulykke, som har sammenheng med jernbanedriften, og som innvirker på sikkerheten,</article></article></li><li data-li-identifier="d)" data-name="d)"><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1"><i>jernbaneulykke:</i> en uønsket eller utilsiktet plutselig hendelse eller en bestemt rekke slike hendelser som har skadelige følger, herunder som medfører at noen dør eller blir alvorlig skadet, som medfører betydelig skade på jernbanemateriell, på infrastruktur, på eiendom utenfor jernbanen eller på miljø, og alle andre lignende ulykker,</article></article></li><li data-li-identifier="e)" data-name="e)"><article class="listArticle" id="kapittel-1-paragraf-3-ledd-1-punkt-5"><article class="legalP" id="kapittel-1-paragraf-3-ledd-1-punkt-5-ledd-1"><i>jernbanevirksomhet:</i> drift av infrastruktur, trafikkstyring og/eller trafikkvirksomhet eller den som driver infrastruktur, trafikkstyring og/eller trafikkvirksomhet,</article></article></li><li data-li-identifier="f)" data-name="f)"><article class="listArticle" id="kapittel-1-paragraf-3-ledd-1-punkt-6"><article class="legalP" id="kapittel-1-paragraf-3-ledd-1-punkt-6-ledd-1"><i>kjøretøy:</i> et kjøretøy som kjører på egne hjul på jernbane med eller uten egen trekkraft,</article></article></li><li data-li-identifier="g)" data-name="g)"><article class="listArticle" id="kapittel-1-paragraf-3-ledd-1-punkt-7"><article class="legalP" id="kapittel-1-paragraf-3-ledd-1-punkt-7-ledd-1"><i>museumsbane:</i> jernbane hvor formålet ikke er gods- eller persontransport, men en demonstrasjon av jernbane, kjøretøy eller lignende fra en gitt tidsperiode. Demonstrasjonen av virksomheten kan foregå ved at det transporteres gods eller personer,</article></article></li><li data-li-identifier="h)" data-name="h)"><article class="listArticle" id="kapittel-1-paragraf-3-ledd-1-punkt-8"><article class="legalP" id="kapittel-1-paragraf-3-ledd-1-punkt-8-ledd-1"><i>sikkerhetsstyring:</i> systematiske tiltak en organisasjon iverksetter for å oppnå, opprettholde og videreutvikle sikkerhetsnivå i overensstemmelse med fastlagte mål,</article></article></li><li data-li-identifier="i)" data-name="i)"><article class="listArticle" id="kapittel-1-paragraf-3-ledd-1-punkt-9"><article class="legalP" id="kapittel-1-paragraf-3-ledd-1-punkt-9-ledd-1"><i>sikkerhetsstyringssystem:</i> organisasjon og systemer opprettet av en jernbanevirksomhet med henblikk på sikker forvaltning av deres virksomhet,</article></article></li><li data-li-identifier="j)" data-name="j)"><article class="listArticle" id="kapittel-1-paragraf-3-ledd-1-punkt-10"><article class="legalP" id="kapittel-1-paragraf-3-ledd-1-punkt-10-ledd-1"><i>skift:</i> kjøretøy som flyttes under skifting,</article></article></li><li data-li-identifier="k)" data-name="k)"><article class="listArticle" id="kapittel-1-paragraf-3-ledd-1-punkt-11"><article class="legalP" id="kapittel-1-paragraf-3-ledd-1-punkt-11-ledd-1"><i>skifting:</i> flytting av kjøretøy som ikke er tog,</article></article></li><li data-li-identifier="l)" data-name="l)"><article class="listArticle" id="kapittel-1-paragraf-3-ledd-1-punkt-12"><article class="legalP" id="kapittel-1-paragraf-3-ledd-1-punkt-12-ledd-1"><i>tog:</i> trekkraftkjøretøy med eller uten vogner som skal framføres fra et bestemt utgangssted til et bestemt ankomststed,</article></article></li><li data-li-identifier="m)" data-name="m)"><article class="listArticle" id="kapittel-1-paragraf-3-ledd-1-punkt-13"><article class="legalP" id="kapittel-1-paragraf-3-ledd-1-punkt-13-ledd-1"><i>trafikkstyring:</i> togledelse og andre funksjoner som koordinerer og ivaretar sikkerheten for togframføringen.</article></article></li></ul></article></article></section><section class="section" data-name="kap2" id="kapittel-2" data-lovdata-URL="LTI/forskrift/2014-12-10-1574/KAPITTEL_2"><h2>Kapittel 2. Sikkerhetsstyringssystem</h2><article class="legalArticle" data-lovdata-URL="LTI/forskrift/2014-12-10-1574/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Krav om sikkerhetsstyringssystem</span></h3><article class="legalP" id="kapittel-2-paragraf-1-ledd-1">Jernbanevirksomheten skal ha et sikkerhetsstyringssystem. Formålet med sikkerhetsstyringssystemet skal være å etablere en helhetlig styring av virksomheten for å kunne drive sikkert.</article><article class="legalP" id="kapittel-2-paragraf-1-ledd-2">Sikkerhetsstyringssystemet skal være tilpasset arten og omfanget av virksomheten og skal inneholde bestemmelser som er nødvendige for å ha kontroll med alle vesentlige risikoer forbundet med virksomheten.</article><article class="legalP" id="kapittel-2-paragraf-1-ledd-3">Sikkerhetsstyringssystemet skal være dokumentert, og tilstrekkelig kjent av alle som har oppgaver som kan påvirke sikkerheten.</article></article><article class="legalArticle" data-lovdata-URL="LTI/forskrift/2014-12-10-1574/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Krav til sikkerhetsstyringssystem</span></h3><article class="legalP" id="kapittel-2-paragraf-2-ledd-1">Sikkerhetsstyringssystemet skal minst omfatte:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">bestemmelser om hvordan sikkerhetsmessig risiko forbundet med driften av virksomheten skal identifiseres og følges opp,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">bestemmelser om drift og vedlikehold som ivaretar tilfredsstillende sikkerhet,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">krav til kompetanse for personell som har oppgaver som kan påvirke sikkerheten,</article></article></li><li data-li-identifier="d)" data-name="d)"><article class="listArticle" id="kapittel-2-paragraf-2-ledd-1-punkt-4"><article class="legalP" id="kapittel-2-paragraf-2-ledd-1-punkt-4-ledd-1">beskrivelse av hvordan ansvar og myndighet er fordelt i virksomhetens organisasjon, herunder instrukser for personell som har oppgaver som kan påvirke sikkerheten,</article></article></li><li data-li-identifier="e)" data-name="e)"><article class="listArticle" id="kapittel-2-paragraf-2-ledd-1-punkt-5"><article class="legalP" id="kapittel-2-paragraf-2-ledd-1-punkt-5-ledd-1">beredskapsplan og beredskapsøvelser,</article></article></li><li data-li-identifier="f)" data-name="f)"><article class="listArticle" id="kapittel-2-paragraf-2-ledd-1-punkt-6"><article class="legalP" id="kapittel-2-paragraf-2-ledd-1-punkt-6-ledd-1">rutiner for oppfølging av jernbaneulykke, alvorlig jernbanehendelse, jernbanehendelse og avvik fra jernbanelovgivningen og interne bestemmelser. Rutinene skal omfatte umiddelbare tiltak for å redusere virkningene av ulykken, hendelsen eller avviket, undersøkelse av årsak og fastsettelse av tiltak for å hindre gjentagelse og</article></article></li><li data-li-identifier="g)" data-name="g)"><article class="listArticle" id="kapittel-2-paragraf-2-ledd-1-punkt-7"><article class="legalP" id="kapittel-2-paragraf-2-ledd-1-punkt-7-ledd-1">årlig oppsummering av foregående års sikkerhetsarbeid.</article></article></li></ul></article></article></section><section class="section" data-name="kap3" id="kapittel-3" data-lovdata-URL="LTI/forskrift/2014-12-10-1574/KAPITTEL_3"><h2>Kapittel 3. Krav til forvaltning av infrastruktur</h2><article class="legalArticle" data-lovdata-URL="LTI/forskrift/2014-12-10-1574/§6" data-name="§6" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Generelle krav til forvaltning av infrastruktur</span></h3><article class="legalP" id="kapittel-3-paragraf-1-ledd-1">Jernbanevirksomheten skal sikre at infrastrukturen til enhver tid er utformet og i en slik tilstand at det legges til rette for sikker drift. Det skal kun gis adgang til kjøretøy som er kompatibelt med infrastrukturen.</article></article><article class="legalArticle" data-lovdata-URL="LTI/forskrift/2014-12-10-1574/§7" data-name="§7" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Prinsipper for trafikkavvikling (romblokkprinsippet)</span></h3><article class="legalP" id="kapittel-3-paragraf-2-ledd-1">Jernbanevirksomheten skal utforme og drifte infrastrukturen samt drive trafikkstyring, slik at kjøring av tog på en strekning eller på et spor kontrolleres på en måte som sikrer at et tog ikke kjører inn på en strekning eller et spor der det befinner seg kjøretøy (romblokkprinsippet).</article></article><article class="legalArticle" data-lovdata-URL="LTI/forskrift/2014-12-10-1574/§8" data-name="§8" id="kapittel-3-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Signalprinsipper</span></h3><article class="legalP" id="kapittel-3-paragraf-3-ledd-1">Jernbanevirksomheten skal ha prinsipper for tillatte signaler og deres plassering.</article></article><article class="legalArticle" data-lovdata-URL="LTI/forskrift/2014-12-10-1574/§9" data-name="§9" id="kapittel-3-paragraf-4"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Kontroll og vedlikehold av infrastruktur</span></h3><article class="legalP" id="kapittel-3-paragraf-4-ledd-1">Jernbanevirksomheten skal føre kontroll med infrastrukturen, og utføre nødvendig vedlikehold. Jernbanevirksomheten skal ha sikkerhetsmessige minimumskrav til systemer, deler og komponenter.</article><article class="legalP" id="kapittel-3-paragraf-4-ledd-2">Jernbanevirksomheten skal ha kontroll på utført vedlikehold.</article></article><article class="legalArticle" data-lovdata-URL="LTI/forskrift/2014-12-10-1574/§10" data-name="§10" id="kapittel-3-paragraf-5"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Teknisk dokumentasjon</span></h3><article class="legalP" id="kapittel-3-paragraf-5-ledd-1">Jernbanevirksomheten skal ha teknisk dokumentasjon for alle systemer, deler og komponenter. Dokumentasjonen skal beskrive de forutsetninger og begrensninger som er knyttet til infrastrukturens utforming.</article><article class="legalP" id="kapittel-3-paragraf-5-ledd-2">For infrastruktur der dokumentasjonen i henhold til første ledd ikke er fullstendig, skal jernbanevirksomheten ha tilgjengelig tilstrekkelig kompetanse om infrastrukturen, herunder teknisk utforming, vedlikeholdsbehov, bruksmessige forutsetninger og begrensninger m.m.</article></article><article class="legalArticle" data-lovdata-URL="LTI/forskrift/2014-12-10-1574/§11" data-name="§11" id="kapittel-3-paragraf-6"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Register over infrastrukturen</span></h3><article class="legalP" id="kapittel-3-paragraf-6-ledd-1">Jernbanevirksomheten skal ha et register over systemer, deler og komponenter som inngår i infrastrukturen. Registeret skal identifisere systemer, deler og komponenter ved hjelp av en stedsangivelse.</article></article><article class="legalArticle" data-lovdata-URL="LTI/forskrift/2014-12-10-1574/§12" data-name="§12" id="kapittel-3-paragraf-7"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Trafikkstyring</span></h3><article class="legalP" id="kapittel-3-paragraf-7-ledd-1">All trafikk på infrastrukturen skal overvåkes og ledes slik at virksomheten drives sikkert.</article><article class="legalP" id="kapittel-3-paragraf-7-ledd-2">Når framføring skjer etter romblokkprinsippet, skal trafikkstyringen bl.a. sikre at det til enhver tid er oversikt over de enkelte togs retning, posisjon og rekkefølge. På spor som ikke er bekreftet fri for tog, kan framføring skje på sikt dersom hastigheten begrenses slik at toget kan stoppe på halvparten av synlig strekning.</article><article class="legalP" id="kapittel-3-paragraf-7-ledd-3">Den som driver trafikkstyring skal ha velegnet utstyr for å drive trafikkstyring, herunder for å kunne kommunisere med togbetjening.</article></article><article class="legalArticle" data-lovdata-URL="LTI/forskrift/2014-12-10-1574/§13" data-name="§13" id="kapittel-3-paragraf-8"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Bestemmelser for sikker trafikkavvikling</span></h3><article class="legalP" id="kapittel-3-paragraf-8-ledd-1">Jernbanevirksomheten skal ha bestemmelser for trafikkavvikling tilpasset banens sikringsstandard. Bestemmelsene skal ivareta en sikker trafikkavvikling under alle driftssituasjoner.</article><article class="legalP" id="kapittel-3-paragraf-8-ledd-2">Jernbanevirksomheten skal ha bestemmelser om skifting.</article><article class="legalP" id="kapittel-3-paragraf-8-ledd-3">Bestemmelsene skal gjenspeile systemet for trafikkavvikling og skal minst inneholde bestemmelser om signaler og deres betydning i trafikkavviklingen, ansvarsforhold, ordrelinjer og kommunikasjonsprosedyrer.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2014-12-10-1574/KAPITTEL_4"><h2>Kapittel 4. Krav til trafikkvirksomhet</h2><article class="legalArticle" data-lovdata-URL="LTI/forskrift/2014-12-10-1574/§14" data-name="§14" id="kapittel-4-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Generelle krav til trafikkvirksomhet</span></h3><article class="legalP" id="kapittel-4-paragraf-1-ledd-1">Jernbanevirksomheten skal sørge for at trafikken foregår sikkert.</article><article class="legalP" id="kapittel-4-paragraf-1-ledd-2">Forutsetninger og begrensninger knyttet til kjøretøyets utforming skal legges til grunn for prosedyrer for drift og vedlikehold av kjøretøy.</article></article><article class="legalArticle" data-lovdata-URL="LTI/forskrift/2014-12-10-1574/§15" data-name="§15" id="kapittel-4-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Kontroll og vedlikehold av kjøretøy</span></h3><article class="legalP" id="kapittel-4-paragraf-2-ledd-1">Jernbanevirksomheten skal føre kontroll med kjøretøy og utføre nødvendig vedlikehold. Jernbanevirksomheten skal ha sikkerhetsmessige minimumskrav til systemer, deler og komponenter.</article><article class="legalP" id="kapittel-4-paragraf-2-ledd-2">Jernbanevirksomheten skal dokumentere utført vedlikehold.</article></article><article class="legalArticle" data-lovdata-URL="LTI/forskrift/2014-12-10-1574/§16" data-name="§16" id="kapittel-4-paragraf-3"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Teknisk dokumentasjon</span></h3><article class="legalP" id="kapittel-4-paragraf-3-ledd-1">Jernbanevirksomheten skal ha oppdatert teknisk dokumentasjon for kjøretøy, herunder alle systemer, deler og komponenter. Dokumentasjonen skal kunne bekrefte at systemer, deler og komponenter er i samsvar med de nasjonale og internasjonale standarder som er lagt til grunn for prosjektering og bygging av kjøretøy. Dokumentasjonen skal beskrive de forutsetninger og begrensninger som er knyttet til kjøretøyets utforming.</article><article class="legalP" id="kapittel-4-paragraf-3-ledd-2">For museumsmateriell der dokumentasjonen i henhold til første ledd ikke er fullstendig skal jernbanevirksomheten ha tilgjengelig tilstrekkelig kompetanse om kjøretøy, herunder teknisk utforming, vedlikeholdsbehov, bruksmessige forutsetninger og begrensninger m.m.</article></article><article class="legalArticle" data-lovdata-URL="LTI/forskrift/2014-12-10-1574/§17" data-name="§17" id="kapittel-4-paragraf-4"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Register over kjøretøy</span></h3><article class="legalP" id="kapittel-4-paragraf-4-ledd-1">Jernbanevirksomheten skal ha et register over alle kjøretøy som virksomheten bruker. Registeret skal som et minimum identifisere kjøretøy individuelt.</article></article><article class="legalArticle" data-lovdata-URL="LTI/forskrift/2014-12-10-1574/§18" data-name="§18" id="kapittel-4-paragraf-5"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Nødkommunikasjon</span></h3><article class="legalP" id="kapittel-4-paragraf-5-ledd-1">I tog skal det være utstyr for nødkommunikasjon, slik at det er gjensidig mulighet for kontakt mellom ansvarlig i toget og den som driver trafikkstyring.</article></article><article class="legalArticle" data-lovdata-URL="LTI/forskrift/2014-12-10-1574/§19" data-name="§19" id="kapittel-4-paragraf-6"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Bestemmelser for togframføring</span></h3><article class="legalP" id="kapittel-4-paragraf-6-ledd-1">Jernbanevirksomheten skal ha utarbeidet nødvendige bestemmelser for togframføring. Bestemmelsene skal være avstemt med gjeldende regler for den aktuelle infrastruktur og skal minst inneholde bestemmelser om sammensetting av tog, bremsekraft, aksellast, lasteprofil, metervekter, tillatte hastigheter, sikring av last m.m.</article><article class="legalP" id="kapittel-4-paragraf-6-ledd-2">Jernbanevirksomheten skal ha utarbeidet nødvendige bestemmelser for evakuering og selvberging i tilfelle brann og andre ulykker.</article></article><article class="legalArticle" data-lovdata-URL="LTI/forskrift/2014-12-10-1574/§20" data-name="§20" id="kapittel-4-paragraf-7"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Kontrollrutiner</span></h3><article class="legalP" id="kapittel-4-paragraf-7-ledd-1">Jernbanevirksomheten skal ha bestemmelser for prøving av togenes bremser samt kontrollrutiner som sikrer at kjøretøy til enhver tid er i full driftssikker stand.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2014-12-10-1574/KAPITTEL_5"><h2>Kapittel 5. Krav til infrastruktur</h2><article class="legalArticle" data-lovdata-URL="LTI/forskrift/2014-12-10-1574/§21" data-name="§21" id="kapittel-5-paragraf-1"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Generelle krav til infrastruktur</span></h3><article class="legalP" id="kapittel-5-paragraf-1-ledd-1">Infrastrukturen skal utformes slik at virksomheten drives sikkert.</article></article><article class="legalArticle" data-lovdata-URL="LTI/forskrift/2014-12-10-1574/§22" data-name="§22" id="kapittel-5-paragraf-2"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Trasé m.m.</span></h3><article class="legalP" id="kapittel-5-paragraf-2-ledd-1">Trasé, under- og overbygning samt sporgeometri skal utformes og vedlikeholdes slik at muligheten for avsporinger minimaliseres. Sikkerhetsmessige grenseverdier for sporfeil, herunder vindskjevhet, sporutvidelser, høyde- og sidefeil skal fastsettes i forhold til kjøretøy som tillates brukt på strekningen og strekningens tillatte kjørehastigheter.</article><article class="legalP" id="kapittel-5-paragraf-2-ledd-2">Ved parkering skal kjøretøy sikres slik at det ikke utilsiktet kommer ut i spor der det kjøres tog.</article></article><article class="legalArticle" data-lovdata-URL="LTI/forskrift/2014-12-10-1574/§23" data-name="§23" id="kapittel-5-paragraf-3"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Plattformer m.m.</span></h3><article class="legalP" id="kapittel-5-paragraf-3-ledd-1">Plattformer og atkomst til disse skal være utformet og utstyrt, herunder skiltet og oppmerket, slik at ferdsel til plattform, opphold på plattform og av- og påstigning til tog kan foregå på en sikker måte.</article></article><article class="legalArticle" data-lovdata-URL="LTI/forskrift/2014-12-10-1574/§24" data-name="§24" id="kapittel-5-paragraf-4"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Tunneler og broer m.m.</span></h3><article class="legalP" id="kapittel-5-paragraf-4-ledd-1">Tunneler og broer skal utformes og utstyres slik at det gir muligheter for evakuering og selvberging i tilfelle av brann og andre ulykker.</article><article class="legalP" id="kapittel-5-paragraf-4-ledd-2">Gangbaner på broer skal være skjermet med rekkverk. Gangbaner skal være fri for hindringer i høyden og bredden slik at evakuering kan foregå på en sikker måte.</article></article><article class="legalArticle" data-lovdata-URL="LTI/forskrift/2014-12-10-1574/§25" data-name="§25" id="kapittel-5-paragraf-5"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Planoverganger</span></h3><article class="legalP" id="kapittel-5-paragraf-5-ledd-1">Planoverganger skal være tilrettelagt for sikker passering for veifarende.</article><article class="legalP" id="kapittel-5-paragraf-5-ledd-2">Det skal ikke bygges nye planoverganger. Det kan likevel bygges planoverganger på områder som er stengt for alminnelig ferdsel, samt midlertidige planoverganger på anleggsområder.</article></article><article class="legalArticle" data-lovdata-URL="LTI/forskrift/2014-12-10-1574/§26" data-name="§26" id="kapittel-5-paragraf-6"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Signalanlegg</span></h3><article class="legalP" id="kapittel-5-paragraf-6-ledd-1">Signalanlegg skal være konstruert slik at de feiler til sikker tilstand.</article><article class="legalP" id="kapittel-5-paragraf-6-ledd-2">Signaler skal plasseres slik at det klart går fram hvilke spor signalene gjelder for, og signalbildet skal være synlig for togets fører i god tid før signalpassering.</article></article><article class="legalArticle" data-lovdata-URL="LTI/forskrift/2014-12-10-1574/§27" data-name="§27" id="kapittel-5-paragraf-7"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Tillatelse til å ta i bruk infrastruktur</span></h3><article class="legalP" id="kapittel-5-paragraf-7-ledd-1">Før infrastruktur settes i drift skal Statens jernbanetilsyn gi tillatelse til å ta infrastrukturen i bruk. Dersom det senere foretas endring av infrastrukturen, herunder signalprinsipper, skal dette meldes til Statens jernbanetilsyn som vil vurdere om endringen er av en slik art at ny tillatelse til å ta i bruk infrastrukturen, eventuelt tillatelse til å ta i bruk endringen, er nødvendig.</article></article><article class="legalArticle" data-lovdata-URL="LTI/forskrift/2014-12-10-1574/§28" data-name="§28" id="kapittel-5-paragraf-8"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Melding om ny eller endret infrastruktur</span></h3><article class="legalP" id="kapittel-5-paragraf-8-ledd-1">Det skal sendes melding til Statens jernbanetilsyn om ny eller endret infrastruktur så tidlig som mulig.</article><article class="legalP" id="kapittel-5-paragraf-8-ledd-2">Meldingen skal minst inneholde:<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-8-ledd-2-punkt-1"><article class="legalP" id="kapittel-5-paragraf-8-ledd-2-punkt-1-ledd-1">navn på og kontaktopplysninger til kontaktperson,</article></article></li><li data-li-identifier="b)" data-name="b)"><article class="listArticle" id="kapittel-5-paragraf-8-ledd-2-punkt-2"><article class="legalP" id="kapittel-5-paragraf-8-ledd-2-punkt-2-ledd-1">planlagt fremdrift i prosjektet,</article></article></li><li data-li-identifier="c)" data-name="c)"><article class="listArticle" id="kapittel-5-paragraf-8-ledd-2-punkt-3"><article class="legalP" id="kapittel-5-paragraf-8-ledd-2-punkt-3-ledd-1">systembeskrivelse,</article></article></li><li data-li-identifier="d)" data-name="d)"><article class="listArticle" id="kapittel-5-paragraf-8-ledd-2-punkt-4"><article class="legalP" id="kapittel-5-paragraf-8-ledd-2-punkt-4-ledd-1">sikkerhetsplan,</article></article></li><li data-li-identifier="e)" data-name="e)"><article class="listArticle" id="kapittel-5-paragraf-8-ledd-2-punkt-5"><article class="legalP" id="kapittel-5-paragraf-8-ledd-2-punkt-5-ledd-1">oversikt over planlagt anvendte standarder og</article></article></li><li data-li-identifier="f)" data-name="f)"><article class="listArticle" id="kapittel-5-paragraf-8-ledd-2-punkt-6"><article class="legalP" id="kapittel-5-paragraf-8-ledd-2-punkt-6-ledd-1">risikovurdering.</article></article></li></ul></article></article><article class="legalArticle" data-lovdata-URL="LTI/forskrift/2014-12-10-1574/§29" data-name="§29" id="kapittel-5-paragraf-9"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Søknad om tillatelse til å ta infrastruktur i bruk</span></h3><article class="legalP" id="kapittel-5-paragraf-9-ledd-1">Søknad om tillatelse til å ta infrastruktur i bruk skal minst inneholde:<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-9-ledd-1-punkt-1"><article class="legalP" id="kapittel-5-paragraf-9-ledd-1-punkt-1-ledd-1">beskrivelse av ferdig infrastruktur,</article></article></li><li data-li-identifier="b)" data-name="b)"><article class="listArticle" id="kapittel-5-paragraf-9-ledd-1-punkt-2"><article class="legalP" id="kapittel-5-paragraf-9-ledd-1-punkt-2-ledd-1">oversikt over verifikasjoner,</article></article></li><li data-li-identifier="c)" data-name="c)"><article class="listArticle" id="kapittel-5-paragraf-9-ledd-1-punkt-3"><article class="legalP" id="kapittel-5-paragraf-9-ledd-1-punkt-3-ledd-1">sikkerhetsrapport,</article></article></li><li data-li-identifier="d)" data-name="d)"><article class="listArticle" id="kapittel-5-paragraf-9-ledd-1-punkt-4"><article class="legalP" id="kapittel-5-paragraf-9-ledd-1-punkt-4-ledd-1">oppdatert liste over anvendte standarder med oversikt over avvik fra standarder og de sikkerhetsmessige vurderingene som ligger til grunn for virksomhetens aksept av avvikene,</article></article></li><li data-li-identifier="e)" data-name="e)"><article class="listArticle" id="kapittel-5-paragraf-9-ledd-1-punkt-5"><article class="legalP" id="kapittel-5-paragraf-9-ledd-1-punkt-5-ledd-1">oversikt over utførte risikovurderinger med samlet oversikt over forutsetninger og anbefalinger fra risikovurderingene samt beskrivelse av hvordan forutsetningene og anbefalingene er fulgt opp og</article></article></li><li data-li-identifier="f)" data-name="f)"><article class="listArticle" id="kapittel-5-paragraf-9-ledd-1-punkt-6"><article class="legalP" id="kapittel-5-paragraf-9-ledd-1-punkt-6-ledd-1">sikkerhetsoppfølgingsplan (SOP).</article></article></li></ul></article><article class="legalP" id="kapittel-5-paragraf-9-ledd-2">Er assessor eller andre uavhengige parter benyttet, skal rapporter og oppfølging av disse vedlegges.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2014-12-10-1574/KAPITTEL_6"><h2>Kapittel 6. Krav til kjøretøy</h2><article class="legalArticle" data-lovdata-URL="LTI/forskrift/2014-12-10-1574/§30" data-name="§30" id="kapittel-6-paragraf-1"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Generelle krav til kjøretøy</span></h3><article class="legalP" id="kapittel-6-paragraf-1-ledd-1">Kjøretøy skal ha en teknisk utforming og driftsmessig tilstand som gjør at virksomheten drives sikkert.</article><article class="legalP" id="kapittel-6-paragraf-1-ledd-2">Kjøretøy skal være identitetsmerket samt teknisk og bruksmessig merket.</article></article><article class="legalArticle" data-lovdata-URL="LTI/forskrift/2014-12-10-1574/§31" data-name="§31" id="kapittel-6-paragraf-2"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Kompatibilitet med infrastrukturen</span></h3><article class="legalP" id="kapittel-6-paragraf-2-ledd-1">Kjøretøy skal være dokumentert kompatibelt med infrastrukturen det skal brukes på, herunder profil, over- og underbygning, strømforsyningsanlegg, signalanlegg og kommunikasjonssystem.</article></article><article class="legalArticle" data-lovdata-URL="LTI/forskrift/2014-12-10-1574/§32" data-name="§32" id="kapittel-6-paragraf-3"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Bremser</span></h3><article class="legalP" id="kapittel-6-paragraf-3-ledd-1">Alle kjøretøy skal ha bremser. Bremsene skal under alle forhold kunne stanse kjøretøyet innenfor en maksimal bremseveilengde definert av jernbanevirksomheten. Bremsesystemene skal være konstruert slik at de feiler til sikker tilstand. Dersom bremsesystemene ikke er konstruert slik at de feiler til sikker tilstand, skal jernbanevirksomheten ha bestemmelser som ivaretar at bremser tilsettes ved feil.</article><article class="legalP" id="kapittel-6-paragraf-3-ledd-2">Kjøretøy skal ha parkeringsbrems eller annet utstyr for sikker parkering av kjøretøyet.</article><article class="legalP" id="kapittel-6-paragraf-3-ledd-3">Enmannsbetjent trekkraftkjøretøy skal være utstyrt med et system for årvåkenhetskontroll som aktiverer bremsene om føreren faller i søvn eller mister bevisstheten.</article></article><article class="legalArticle" data-lovdata-URL="LTI/forskrift/2014-12-10-1574/§33" data-name="§33" id="kapittel-6-paragraf-4"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Nødutstyr</span></h3><article class="legalP" id="kapittel-6-paragraf-4-ledd-1">Kjøretøy skal ha nødutstyr om bord tilpasset kjøretøyets bruk. Nødutstyr og plassering av dette skal være merket.</article><article class="legalP" id="kapittel-6-paragraf-4-ledd-2">Kjøretøy som benyttes når det ikke er dagslys skal ha nødlys.</article></article><article class="legalArticle" data-lovdata-URL="LTI/forskrift/2014-12-10-1574/§34" data-name="§34" id="kapittel-6-paragraf-5"><h3 class="legalArticleHeader"><span class="legalArticleValue">§ 34</span>. <span class="legalArticleTitle">Tillatelse til å ta i bruk kjøretøy</span></h3><article class="legalP" id="kapittel-6-paragraf-5-ledd-1">Før kjøretøy tas i bruk på infrastrukturen, skal Statens jernbanetilsyn gi tillatelse til å ta kjøretøyet i bruk. Dersom det senere foretas en endring av kjøretøyet, skal dette meldes til Statens jernbanetilsyn som vil vurdere om endringen er av en slik art at ny tillatelse til å ta i bruk kjøretøyet, eventuelt tillatelse til å ta i bruk endringen, er nødvendig.</article></article><article class="legalArticle" data-lovdata-URL="LTI/forskrift/2014-12-10-1574/§35" data-name="§35" id="kapittel-6-paragraf-6"><h3 class="legalArticleHeader"><span class="legalArticleValue">§ 35</span>. <span class="legalArticleTitle">Søknad om tillatelse til å ta i bruk kjøretøy</span></h3><article class="legalP" id="kapittel-6-paragraf-6-ledd-1">Søknad om tillatelse til å ta i bruk kjøretøy skal minst inneholde:<ul class="defaultList"><li data-li-identifier="a)" data-name="a)"><article class="listArticle" id="kapittel-6-paragraf-6-ledd-1-punkt-1"><article class="legalP" id="kapittel-6-paragraf-6-ledd-1-punkt-1-ledd-1">navn på og kontaktopplysninger til kontaktperson,</article></article></li><li data-li-identifier="b)" data-name="b)"><article class="listArticle" id="kapittel-6-paragraf-6-ledd-1-punkt-2"><article class="legalP" id="kapittel-6-paragraf-6-ledd-1-punkt-2-ledd-1">systembeskrivelse,</article></article></li><li data-li-identifier="c)" data-name="c)"><article class="listArticle" id="kapittel-6-paragraf-6-ledd-1-punkt-3"><article class="legalP" id="kapittel-6-paragraf-6-ledd-1-punkt-3-ledd-1">oversikt over relevante standarder som kjøretøy er bygget etter, samt eventuelle avvik fra disse standardene og</article></article></li><li data-li-identifier="d)" data-name="d)"><article class="listArticle" id="kapittel-6-paragraf-6-ledd-1-punkt-4"><article class="legalP" id="kapittel-6-paragraf-6-ledd-1-punkt-4-ledd-1">sikkerhetsvurderingsrapport som bekrefter sikker integrering mellom kjøretøy og infrastruktur.</article></article></li></ul></article></article></section><section class="section" data-name="kap7" id="kapittel-7" data-lovdata-URL="LTI/forskrift/2014-12-10-1574/KAPITTEL_7"><h2>Kapittel 7. Avsluttende bestemmelser</h2><article class="legalArticle" data-lovdata-URL="LTI/forskrift/2014-12-10-1574/§36" data-name="§36" id="kapittel-7-paragraf-1"><h3 class="legalArticleHeader"><span class="legalArticleValue">§ 36</span>. <span class="legalArticleTitle">Unntak</span></h3><article class="legalP" id="kapittel-7-paragraf-1-ledd-1">Statens jernbanetilsyn kan i det enkelte tilfellet gjøre unntak fra denne forskriften dersom særlige grunner tilsier det.</article></article><article class="legalArticle" data-lovdata-URL="LTI/forskrift/2014-12-10-1574/§37" data-name="§37" id="kapittel-7-paragraf-2"><h3 class="legalArticleHeader"><span class="legalArticleValue">§ 37</span>. <span class="legalArticleTitle">Ikrafttredelse</span></h3><article class="legalP" id="kapittel-7-paragraf-2-ledd-1">Forskriften trer i kraft 1. januar 2015. Fra samme tidspunkt oppheves forskrift 6. desember 2006 nr. 1356 om krav til sporvei, tunnelbane og forstadsbane, og sidespor m.m. (kravforskriften).</article></article></section></main></body></html>