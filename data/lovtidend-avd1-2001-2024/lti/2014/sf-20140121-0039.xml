<!DOCTYPE html><html lang="no"><head><title>Forskrift om endring i forskrift om opptak til høyere utdanning</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-01-21-39</dd><dt class="dokid">DokumentID</dt><dd class="dokid">LTI/forskrift/2014-01-21-39</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 1 s 122</dd><dt class="dateInForce">I kraft fra</dt><dd class="dateInForce">2014-02-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-01-31-173</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§4-9</li><li>forskrift/2005-10-07-1107</li></ul></dd><dt class="dateOfPublication">Kunngjort</dt><dd class="dateOfPublication">2014-01-24 15:10</dd><dt class="lastupdated">Rettet</dt><dd class="lastupdated">2014-05-09 (se nederst)</dd><dt class="journalNumber">Journalnummer</dt><dd class="journalNumber">2014-0044</dd><dt class="titleShort">Korttittel</dt><dd class="titleShort">Endr. i forskrift om opptak til høyere utdanning</dd><dt class="title">Tittel</dt><dd class="title">Forskrift om endring i forskrift om opptak til høyere utdanning</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 21. januar 2014 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-6, § 3-7 og § 4-9, jf. delegeringsvedtak 7. oktober 2005 nr. 1107.</dd><dt class="refid">RefID</dt><dd class="refid">forskrift/2014-01-21-39</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak til høyere utdanning<ul class="tocSubUl"><li>I<ul class="tocSubUl"><li>§ 6-9. Den nasjonale nemnda for politiattest</li><li>§ 6-10. Taushetsplikt</li></ul></li><li>II</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2014-01-21-39" id="dokument"><h1>Forskrift om endring i forskrift om opptak til høyere utdanning</h1><section class="section" data-name="kapI" id="kapittel-1" data-lovdata-URL="LTI/forskrift/2014-01-21-39/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 31. januar 2007 nr. 173 om opptak til høyere utdanning gjøres følgende endringer:</article> <article class="defaultP" margin-top="true">§ 2-3 Opptak på grunnlag av fullført høyere utdanning</article> <article class="defaultP" margin-top="true">Første ledd skal lyde:</article><article class="legalP" id="kapittel-1-ledd-2">Søkere som er tatt opp til høyere utdanning på grunnlag av regler om unntak fra kravet om generell studiekompetanse, jf. kapittel 3, og som har bestått en slik utdanning på minst ett år (60 studiepoeng eller 2 studier, hvert på 30 studiepoeng), får generell studiekompetanse under forutsetning av dokumenterte norskkunnskaper.</article> <article class="defaultP" margin-top="true">Nytt andre ledd skal lyde:</article><article class="legalP" id="kapittel-1-ledd-3">Dersom den høyere utdanningen ikke har hatt norsk eller annet nordisk språk som undervisningsspråk, må kravet om norsk oppfylles, jf. § 2-1. Søkere med utdanning fra land utenom Norden, som er tatt opp med grunnlag i § 2-2 femte ledd, må dokumentere norskkunnskaper etter bestemmelsene i § 2-2.</article> <article class="defaultP" margin-top="true">§ 3-5 Unntak fra kravet om generell studiekompetanse for opptak til enkelte språkfag</article> <article class="defaultP" margin-top="true">Andre strekpunkt skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-3-punkt-1"><span class="miscHeadline"><i>Finsk semesteremne og årsenhet i kvensk</i></span><article class="legalP" id="kapittel-1-ledd-3-punkt-1-ledd-1">Unntak fra kravet om generell studiekompetanse gjelder for søkere som har finsk eller kvensk tilknytning etter nærmere regler fastsatt av institusjonen.</article></article></li></ul></article> <article class="defaultP" margin-top="true">§ 3-6 Unntak fra kravet om generell studiekompetanse for opptak til enkelte kunstfag</article> <article class="defaultP" margin-top="true">Niende strekpunkt skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">Studier ved Norges Dansehøyskole</article></article></li></ul></article> <article class="defaultP" margin-top="true">§ 4-4 Spesielle opptakskrav til arkitektur og teknologiske fag</article> <article class="defaultP" margin-top="true">Fjerde strekpunkt, sjette avsnitt skal lyde:</article><article class="legalP" id="kapittel-1-ledd-4">For søkere med generell studiekompetanse eller bestått nyere godkjent to-årig fagskole i tekniske fag som blir tatt opp til treterminordning gjelder ikke det spesielle opptakskravet i matematikk og fysikk som fastsatt her.</article> <article class="defaultP" margin-top="true">Femte strekpunkt skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-4-punkt-1"><span class="miscHeadline"><i>Teknisk bygningsvern og restaureringsarbeider og Utøvende tradisjonshåndverk</i></span><article class="legalP" id="kapittel-1-ledd-4-punkt-1-ledd-1">Relevant fagbrev.</article></article></li></ul><p class="leddfortsettelse">§ 4-7 Spesielle opptakskrav til pedagogiske fag</p></article> <article class="defaultP" margin-top="true">Fjerde strekpunkt oppheves.</article> <article class="defaultP" margin-top="true">Nytt fjerde strekpunkt skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-4-punkt-2"><span class="miscHeadline"><i>Faglærerutdanning i praktiske og estetiske fag</i></span><article class="legalP" id="kapittel-1-ledd-4-punkt-2-ledd-1">Søkere må dokumentere minimum 35 skolepoeng og et gjennomsnitt på minimum karakteren 3,0 i norsk (393 timer) og 3,0 i matematikk (224 timer).</article><article class="legalP" id="kapittel-1-ledd-4-punkt-2-ledd-2">Søkere til faglærerutdanning i musikk, dans og drama må i tillegg dokumentere kunnskaper og ferdigheter i musikk, dans eller drama etter nærmere regler fastsatt av institusjonen.</article></article></li></ul></article> <article class="defaultP" margin-top="true">Nytt femte strekpunkt skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-4-punkt-3"><span class="miscHeadline"><i>Grunnutdanning i musikk, dans og drama som er pedagogisk rettet</i></span><article class="legalP" id="kapittel-1-ledd-4-punkt-3-ledd-1">Søkere må dokumentere kunnskaper og ferdigheter i musikk, dans eller drama etter nærmere regler fastsatt av institusjonen.</article></article></li></ul></article> <article class="defaultP" margin-top="true">Tidligere femte strekpunkt blir nytt sjette strekpunkt.</article> <article class="defaultP" margin-top="true">Nytt sjuende strekpunkt skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-4-punkt-4"><span class="miscHeadline"><i>Tre-årig lærerutdanning for tospråklige lærere</i></span><article class="legalP" id="kapittel-1-ledd-4-punkt-4-ledd-1">Søkere må dokumentere et gjennomsnitt på minimum karakteren 3 eller bedre i norsk (393 timer) og tospråklig kompetanse etter nærmere regler fastsatt av institusjonen.</article></article></li></ul></article> <article class="defaultP" margin-top="true">§ 4-9 Spesielle opptakskrav til enkelte kunstfag</article> <article class="defaultP" margin-top="true">Åttende strekpunkt skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-4-punkt-5"><article class="legalP" id="kapittel-1-ledd-4-punkt-5-ledd-1">Studieprogram i dansevitenskap</article></article></li></ul></article> <article class="defaultP" margin-top="true">Niende strekpunkt skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-4-punkt-6"><article class="legalP" id="kapittel-1-ledd-4-punkt-6-ledd-1">Studier ved Norges Dansehøyskole</article></article></li></ul></article> <article class="defaultP" margin-top="true">§ 4-10 Spesielle opptakskrav til diverse fag</article> <article class="defaultP" margin-top="true">Fjerde strekpunkt skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-4-punkt-7"><span class="miscHeadline"><i>Studium ved Samisk høgskole og studier i samiske språk ved andre institusjoner</i></span><article class="legalP" id="kapittel-1-ledd-4-punkt-7-ledd-1">Søkere må dokumentere kunnskaper i samisk språk etter nærmere regler fastsatt av institusjonen.</article></article></li></ul></article> <article class="defaultP" margin-top="true">Nytt sekstende strekpunkt skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-4-punkt-8"><span class="miscHeadline"><i>Studier ved Westerdals Høyskole</i></span></article></li></ul></article> <article class="defaultP" margin-top="true">Nytt syttende strekpunkt skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-4-punkt-9"><span class="miscHeadline"><i>Tre-årig utdanning prehospitalt arbeid – paramedic ved Høgskolen i Oslo og Akershus</i></span><article class="legalP" id="kapittel-1-ledd-4-punkt-9-ledd-1">Søkere må dokumentere førerkort klasse B (personbil) og bestått fysisk opptaksprøve etter nærmere regler fastsatt av institusjonen.</article></article></li></ul></article> <article class="defaultP" margin-top="true">Kapittel 6. Politiattest ved opptak til høyere utdanning</article> <article class="defaultP" margin-top="true">§ 6-1 Generelt skal lyde:</article><article class="numberedLegalP" data-numerator="1" id="kapittel-1-nummer-1">(1) Søkere til utdanninger hvor studenter kan komme i kontakt med mindreårige som del av klinisk undervisning eller praksisstudier, skal legge frem politiattest som nevnt i politiregisterloven § 39 første ledd i forbindelse med opptak.</article><article class="numberedLegalP" data-numerator="2" id="kapittel-1-nummer-2">(2) Hvis det er gitt særlige regler om politiattest for bestemte typer yrkesutøving, gjelder disse tilsvarende for studenter som deltar i praksisstudier eller klinisk undervisning.</article><article class="numberedLegalP" data-numerator="3" id="kapittel-1-nummer-3">(3) Den enkelte utdanningsinstitusjon må vurdere om utdanningene de tilbyr omfattes av første ledd eller andre ledd og kreve fremlagt politiattest av studenter til disse utdanningene.</article><article class="numberedLegalP" data-numerator="4" id="kapittel-1-nummer-4">(4) Den enkelte utdanningsinstitusjon har plikt til å gi tilstrekkelig og relevant informasjon om studienes innhold, herunder om det er krav om politiattest. Informasjon om krav om politiattest må også fremkomme i brev om tilbud om studieplass.</article> <article class="defaultP" margin-top="true">§ 6-2 til § 6-4 oppheves.</article> <article class="defaultP" margin-top="true">Nåværende § 6-5 Utstedelse av politiattest blir ny § 6-2 og skal lyde:</article><article class="legalP" id="kapittel-1-ledd-5">For utstedelse av politiattest gjelder lov 28. mai 2010 nr. 16 om behandling av opplysninger i politiet og påtalemyndigheten, med tilhørende forskrift 20. september 2013 nr. 1097 om behandling av opplysninger i politiet og påtalemyndigheten.</article> <article class="defaultP" margin-top="true">Nåværende § 6-6 Tidspunktet for fremleggelse av politiattest blir ny § 6-3, og skal lyde:</article><article class="numberedLegalP" data-numerator="1" id="kapittel-1-nummer-5">(1) Søkere som får tilsagn om plass ved utdanninger som nevnt i denne forskrifts § 6-1 første og andre ledd og som har merknad på politiattesten som er relevant for opptak til vedkommende utdanning, skal sende politiattesten til utdanningsstedet innen tre uker.</article><article class="numberedLegalP" data-numerator="2" id="kapittel-1-nummer-6">(2) Søkere som får tilsagn om plass ved utdanninger som nevnt i § 6-1 første og andre ledd og som ikke har merknad på politiattesten som er relevant for opptak til vedkommende utdanning, skal legge frem politiattesten for utdanningsstedet senest ved fastsatt utdanningsstart, jf. § 6-4.</article><article class="numberedLegalP" data-numerator="3" id="kapittel-1-nummer-7">(3) Søkere som får tilsagn om plass ved utdanninger mindre enn fjorten dager før, eventuelt etter, studiestart, skal legge fram politiattesten senest tre uker etter at tilsagn om utdanningsplass er gitt.</article><article class="numberedLegalP" data-numerator="4" id="kapittel-1-nummer-8">(4) Politiattesten skal ikke være eldre enn tre måneder.</article> <article class="defaultP" margin-top="true">Nåværende § 6-7 Bekreftelse ved opptak blir ny § 6-4 og skal lyde:</article><article class="legalP" id="kapittel-1-ledd-6">Søkere som omfattes av denne forskrifts § 6-3 andre ledd, skal sammen med melding om at de mottar studieplassen bekrefte at de kjenner regelverket om politiattest, og at de vil levere attest som er relevant for opptak til vedkommende utdanning, jf. § 6-1, innenfor de fastsatte frister.</article> <article class="defaultP" margin-top="true">Nåværende § 6-8 Ny politiattest i løpet av utdanningen blir ny § 6-5 Fornyet vandelskontroll og skal lyde:</article><article class="legalP" id="kapittel-1-ledd-7">Fornyet vandelskontroll kan foretas i samsvar med politiregisterloven § 43.</article> <article class="defaultP" margin-top="true">Nåværende § 6-9 Følger av at politiattest ikke fremlegges blir ny § 6-6 og skal lyde:</article><article class="numberedLegalP" data-numerator="1" id="kapittel-1-nummer-9">(1) Søkere eller studenter som ikke fremlegger politiattest i henhold til reglene i denne forskriften, har ikke rett til å delta i klinisk undervisning eller praksisstudier ved den aktuelle utdanningen.</article><article class="numberedLegalP" data-numerator="2" id="kapittel-1-nummer-10">(2) Det kan gjøres unntak fra bestemmelsen i første ledd dersom årsaken til at søkeren eller studenten ikke fremlegger politiattest i henhold til reglene i denne forskriften, ligger utenfor vedkommendes kontroll.</article> <article class="defaultP" margin-top="true">Nåværende § 6-10 Følger av at studenten ikke kan delta i praksisstudier/klinisk undervisning blir ny § 6-7 og skal lyde:</article><article class="legalP" id="kapittel-1-ledd-8">Studenter som ikke kan delta i obligatorisk praksisstudier/klinisk undervisning, vil ikke kunne få vitnemål for fullført grad eller utdanning.</article> <article class="defaultP" margin-top="true">Nåværende § 6-11 Behandling av politiattesten ved utdanningsinstitusjonen blir ny § 6-8 og skal lyde:</article><article class="numberedLegalP" data-numerator="1" id="kapittel-1-nummer-11">(1) Dersom det fremgår av en politiattest at studenten har slik merknad som nevnt under § 6-1, skal utdanningsinstitusjonen straks underrette om den rett studenten har til bistand i henhold til lov om universiteter og høyskoler § 4-9 sjuende ledd.</article><article class="numberedLegalP" data-numerator="2" id="kapittel-1-nummer-12">(2) Utdanningsinstitusjonen skal snarest mulig og senest innen ti dager etter at politiattesten er mottatt, sende politiattesten til den nasjonale nemnda som er opprettet i henhold til lov om universiteter og høyskoler § 4-9 femte ledd. Med politiattesten skal det følge en oversikt over innhold og veiledning i den kliniske undervisningen/praksisstudier og en uttalelse om hvorvidt studenten bør utelukkes fra å delta i denne. Studenten skal samtidig få kopi av institusjonens uttalelse til nemnda med vedlegg, og gis fjorten dagers frist til å uttale seg til nemnda.</article><article class="numberedLegalP" data-numerator="3" id="kapittel-1-nummer-13">(3) For oppbevaring av politiattest vises det til politiregisterloven § 37-2.</article> <article class="defaultP" margin-top="true">Nåværende § 6-12 og § 6-13 blir nye § 6-9 og § 6-10</article><article class="futureLegalArticle" data-name="§6-9" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6-9</span>. <span class="legalArticleTitle">Den nasjonale nemnda for politiattest</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Den nasjonale nemnda for politiattest skal oppnevnes i henhold til lov om universiteter og høyskoler § 4-9 femte ledd. Den oppnevnes for fire år av gangen. Det skal oppnevnes personlige varamedlemmer.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Den nasjonale nemnda for politiattest er vedtaksfør når leder og tre andre medlemmer er til stede.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Nemnda skal behandle saken snarest mulig, og senest innen fire uker etter at saken er mottatt fra undervisningsinstitusjonen.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Nemnda skal med bakgrunn i forholdene ved den kliniske undervisningen og praksisopplæringen på den utdanningen der studenten er tilbudt studieplass, og opplysningene om de forhold som ligger til grunn for politiattesten, vurdere om hensynet til pasienter, klienter, barnehagebarn, elever eller andre skal føre til at studenten skal utestenges fra klinisk undervisning eller praksisopplæring.</article><article class="numberedLegalP" data-numerator="5" id="kapittel-1-foreslåttparagraf-1-nummer-5">(5) Nemnda kan innkalle studenten til møte dersom det anses nødvendig for å få saken tilfredsstillende opplyst.</article><article class="numberedLegalP" data-numerator="6" id="kapittel-1-foreslåttparagraf-1-nummer-6">(6) Departementet eller særskilt klageorgan oppnevnt av dette er klageinstans for nemndas vedtak.</article></article><article class="futureLegalArticle" data-name="§6-10" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6-10</span>. <span class="legalArticleTitle">Taushetsplikt</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Den som får kjennskap til taushetsbelagte opplysninger gjennom en politiattest, plikter overfor uvedkommende å bevare taushet om disse, jf. forvaltningsloven § 13 – § 13e og politiregisterloven § 47.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Brudd på taushetsplikten kan straffes etter straffeloven § 121.</article></article> <article class="defaultP" margin-top="true">Nåværende § 6-14 oppheves.</article> <article class="defaultP" margin-top="true">Kapittel 7 Rangering</article> <article class="defaultP" margin-top="true">§ 7-6 Karakterpoeng for 23/5-søkere</article> <article class="defaultP" margin-top="true">Tredje ledd skal lyde:</article><article class="numberedLegalP" data-numerator="3" id="kapittel-1-nummer-14">(3) Søkere som tilfredsstiller ett eller flere generelle eller spesielle fagkrav for opptak på grunnlag av annen utdanning eller dokumentasjon av kunnskaper på annen måte enn fagene bestått i norsk eller nordisk videregående opplæring, skal rangeres etter § 7-12.</article> <article class="defaultP" margin-top="true">§ 7-8 Tilleggspoeng for realfag og fremmedspråk fra videregående opplæring</article> <article class="defaultP" margin-top="true">Første ledd skal lyde:</article><article class="numberedLegalP" data-numerator="1" id="kapittel-1-nummer-15">(1) Det kan totalt gis inntil 4 tilleggspoeng for programfag fra programområdet for realfag og følgende programfag fra programområdet språk, samfunnsfag og økonomi i videregående opplæring i Kunnskapsløftet: programfag innen fagområdet «Fremmedspråk» og programfagene latin og gresk fra fagområdet Antikkens språk og kultur. Fagene må være bestått. Det gis ikke uttelling for fag som overlapper hverandre.</article> <article class="defaultP" margin-top="true">Annet ledd skal lyde:</article><article class="numberedLegalP" data-numerator="2" id="kapittel-1-nummer-16">(2) Alle programfag som er nevnt i punkt (1) med et omfang på 140 timer, gir 0,5 tilleggspoeng. bortsett fra programfagene Matematikk R2, og Fysikk 2 fra programområdet realfag og «Fremmedspråk» III fra programområdet språk, samfunnsfag og økonomi som gir 1,0 tilleggspoeng. Det kan ikke gis mer enn 1,5 tilleggspoeng i samme fag.</article></section><section class="section" data-name="kapII" id="kapittel-2" data-lovdata-URL="LTI/forskrift/2014-01-21-39/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft fra 1. februar 2014.</article></section><section class="section" id="kapittel-3" data-lovdata-URL="LTI/forskrift/2014-01-21-39/KAPITTEL_3"><h2>Rettelser</h2><article class="defaultP" data-text-size="small"><strong>Publisert:</strong> I 2014 hefte 4 (Rettelse)</article><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">Ny § 6-8 tredje ledd skal lyde:</article><article class="numberedLegalP" data-numerator="3" id="kapittel-3-nummer-1">(3) For oppbevaring av politiattest vises det til <i>politiregisterforskriften § 37-2</i>.</article></section></main></body></html>