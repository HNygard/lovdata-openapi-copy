<!DOCTYPE html><html lang="no"><head><title>Forskrift om endring i forskrift om maskiner</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-12-12-1608</dd><dt class="dokid">DokumentID</dt><dd class="dokid">LTI/forskrift/2014-12-12-1608</dd><dt class="ministry">Departement</dt><dd class="ministry"><ul><li>Klima- og miljødepartementet</li><li>Justis- og beredskapsdepartementet</li><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 16 s 2669</dd><dt class="dateInForce">I kraft fra</dt><dd class="dateInForce">2014-12-12</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-05-20-544</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-17-62/§1-3</li><li>lov/2005-06-17-62/§1-4</li><li>lov/2005-06-17-62/§5-5</li><li>lov/1996-11-29-72/§10-18</li><li>lov/1976-06-11-79/§4</li><li>lov/1929-05-24-4/§10</li><li>forskrift/2003-09-01-1161</li><li>lov/1994-06-16-20/§7</li></ul></dd><dt class="dateOfPublication">Kunngjort</dt><dd class="dateOfPublication">2014-12-16 15:20</dd><dt class="lastupdated">Rettet</dt><dd class="lastupdated">2014-12-18 (§ 6 første ledd bokstav b)</dd><dt class="journalNumber">Journalnummer</dt><dd class="journalNumber">2014-1182</dd><dt class="titleShort">Korttittel</dt><dd class="titleShort">Endr. i forskrift om maskiner</dd><dt class="title">Tittel</dt><dd class="title">Forskrift om endring i forskrift om maskiner</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 12. desember 2014 i samråd med Justis- og beredskapsdepartementet og Miljøverndepartementet med hjemmel i lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven) § 1-3, § 1-4 og § 5-5, lov 29. november 1996 nr. 72 om petroleumsvirksomhet § 10-18, lov 11. juni 1976 nr. 79 om kontroll med produkter og forbrukertjenester (produktkontrolloven) § 4, lov 24. mai 1929 nr. 4 om tilsyn med elektriske anlegg og elektrisk utstyr (el-tilsynsloven) § 10, jf. delegeringsvedtak 1. september 2003 nr. 1161 og lov 16. juni 1994 nr. 20 om tekniske kontrollorgan som har til oppgåve å gjennomføre samsvarsvurderingar § 7. <br /><strong>EØS-henvisninger:</strong> EØS-avtalen vedlegg II kap. XXIV nr. 1c (direktiv 2006/42/EF endret ved direktiv 2009/127/EF), nr. 1a (direktiv 97/68/EF endret ved direktiv 2002/88/EF og direktiv 2004/26/EF) og kap. VI nr. 10a (direktiv 2000/14/EF endret ved direktiv 2005/88/EF).</dd><dt class="refid">RefID</dt><dd class="refid">forskrift/2014-12-12-1608</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om maskiner<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2014-12-12-1608" id="dokument"><h1>Forskrift om endring i forskrift om maskiner</h1><section class="section" data-name="kapI" id="kapittel-1" data-lovdata-URL="LTI/forskrift/2014-12-12-1608/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. mai 2009 nr. 544 om maskiner gjøres følgende endringer:</article> <article class="defaultP" margin-top="true">§ 2 ny bokstav m skal lyde:<ul class="defaultList"><li data-li-identifier="m)" data-name="m)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">Med <i>grunnleggende helse- og sikkerhetskrav</i> menes bestemmelser om konstruksjon og bygging av maskiner som omfattes av denne forskrift for å sikre en høy grad av beskyttelse av menneskers helse og sikkerhet, eventuelt av husdyr og eiendom, og der det er aktuelt, av miljøet. De grunnleggende helse- og sikkerhetskravene følger av vedlegg I. De grunnleggende helse- og sikkerhetskravene for vern av miljøet, gjelder bare for maskiner som nevnt i vedlegg I nr. 2.4.</article></article></li></ul></article> <article class="defaultP" margin-top="true">§ 6 første ledd bokstav b skal lyde:</article><article class="legalP" id="kapittel-1-ledd-2">b) de utgjør en fare for helse og sikkerhet for personer, eventuelt for husdyr eller eiendom, og hvor det er aktuelt, for miljøet, selv om maskinen er forsvarlig installert, vedlikeholdt og brukt som forutsatt under påregnelige forhold, eller</article> <article class="defaultP" margin-top="true">Vedlegg I, generelle prinsipper nr. 4 skal 1yde:</article><article class="legalP" id="kapittel-1-ledd-3">Dette vedlegget har flere deler. Første del er generell og gjelder for alle maskiner. De øvrige delene gjelder visse former for spesifikke farer. Det er likevel helt påkrevd å gå gjennom dette vedlegget i sin helhet, for å være sikker på å oppfylle alle kravene som er relevante for den aktuelle maskinen. Når maskiner blir konstruert, skal det tas hensyn til kravene i den generelle delen og kravene i en eller flere av de øvrige delene, alt etter resultatene av risikovurderingen som er utført i samsvar med nr. 1 i «Generelle prinsipper.» Grunnleggende helse- og sikkerhetskrav til beskyttelse av miljøet, gjelder bare for maskiner som er nevnt i nr. 2.4.</article> <article class="defaultP" margin-top="true">Vedlegg I, nr. 2 første avsnitt skal lyde:</article><article class="marginIdArticle" id="kapittel-1-punkt-1"><span class="data-marginOriginalId">2.</span><span class="miscHeadline"><i>Tilleggskrav til vern mot fare for liv og helse for visse maskinkategorier</i></span><article class="legalP" id="kapittel-1-punkt-1-ledd-1">Maskiner som brukes til produksjon av næringsmidler og maskiner til kosmetiske eller farmasøytiske produkter, håndholdte eller håndstyrte maskiner, bærbare festemaskiner og andre bærbare slagmaskiner, maskiner til bearbeiding av tre og materialer med tilsvarende fysiske egenskaper og sprøytemiddelmaskiner, skal oppfylle alle kravene i dette kapitlet. I tillegg må produsenten og dennes representant påse at relevante grunnleggende helse- og sikkerhetskrav er fulgt, jf. «Generelle prinsipper» i dette vedlegget nr. 4.</article></article> <article class="defaultP" margin-top="true">Vedlegg I, nytt nr. 2.4 skal lyde:</article><article class="marginIdArticle" id="kapittel-1-punkt-2"><span class="data-marginOriginalId">2.4.</span><span class="miscHeadline"><i>Sprøytemiddelmaskiner</i></span></article><article class="marginIdArticle" id="kapittel-1-punkt-3"><span class="data-marginOriginalId">2.4.1.</span><span class="miscHeadline"><i>Definisjon</i></span><article class="legalP" id="kapittel-1-punkt-3-ledd-1">Med sprøytemiddelmaskiner menes maskiner spesielt beregnet for påføring av plantevernmidler i henhold til artikkel 2 (I) i Europaparlaments- og rådsforordning 1107/2009/EF om markedsføring av plantevernmidler.</article></article><article class="marginIdArticle" id="kapittel-1-punkt-4"><span class="data-marginOriginalId">2.4.2.</span><span class="miscHeadline"><i>Generelt</i></span><article class="legalP" id="kapittel-1-punkt-4-ledd-1">Produsenten av sprøytemiddelmaskiner eller dennes representant skal sørge for at det blir gjennomført en risikovurdering for å fastslå risikoen for utilsiktet eksponering av miljøet ved bruk av plantevernmidler, i samsvar med prosessen om risikovurdering og risikoreduksjon nevnt i de generelle prinsippene, nr. l.</article><article class="legalP" id="kapittel-1-punkt-4-ledd-2">Når sprøytemiddelmaskiner konstrueres og bygges skal det tas hensyn til resultatene av risikovurderingen som nevnt i første ledd, slik at de kan brukes, justeres og vedlikeholdes uten at miljøet blir utsatt for utilsiktet eksponering av plantevernmidler. Lekkasjer skal til enhver tid forhindres.</article></article><article class="marginIdArticle" id="kapittel-1-punkt-5"><span class="data-marginOriginalId">2.4.3.</span><span class="miscHeadline"><i>Betjening og overvåkning</i></span><article class="legalP" id="kapittel-1-punkt-5-ledd-1">Det skal på en enkel og nøyaktig måte være mulig å styre, overvåke og umiddelbart stoppe påføringen av sprøytemiddel fra betjeningsplassen.</article></article><article class="marginIdArticle" id="kapittel-1-punkt-6"><span class="data-marginOriginalId">2.4.4.</span><span class="miscHeadline"><i>Påfylling og tømming</i></span><article class="legalP" id="kapittel-1-punkt-6-ledd-1">Maskiner skal være konstruert og bygd slik at en enkelt og presist kan påfylle den nødvendige mengden av plantevernmidler, og slik at en sikrer en fullstendig tømming, samtidig som det ikke skjer søl av plantevernmidler og forurensning av vannkilder under slike arbeidsoperasjoner.</article></article><article class="marginIdArticle" id="kapittel-1-punkt-7"><span class="data-marginOriginalId">2.4.5.</span><span class="miscHeadline"><i>Påføring av plantevernmidler</i></span></article><article class="marginIdArticle" id="kapittel-1-punkt-8"><span class="data-marginOriginalId">2.4.5.1.</span><span class="miscHeadline"><i>Påføringsmengde</i></span><article class="legalP" id="kapittel-1-punkt-8-ledd-1">Maskiner skal ha funksjoner som gjør at påføringsmengden enkelt, presist og pålitelig kan reguleres.</article></article><article class="marginIdArticle" id="kapittel-1-punkt-9"><span class="data-marginOriginalId">2.4.5.2.</span><span class="miscHeadline"><i>Fordeling, avsetning og avdrift av plantevernmidler</i></span><article class="legalP" id="kapittel-1-punkt-9-ledd-1">Maskiner skal være konstruert og bygd for å sikre at plantevernmidler blir fordelt på spredeområdene, for å minimere utslipp til andre områder og for å hindre avdrift av plantevernmidler. Så langt det er mulig skal en jevn fordeling og ensartet avsetning sikres.</article></article><article class="marginIdArticle" id="kapittel-1-punkt-10"><span class="data-marginOriginalId">2.4.5.3.</span><span class="miscHeadline"><i>Tester</i></span><article class="legalP" id="kapittel-1-punkt-10-ledd-1">For å kontrollere at de relevante delene av maskinene er i samsvar med kravene i nr. 2.4.5.1 og 2.4.5.2, skal produsenten eller dennes representant sørge for at maskinene det gjelder gjennomgår hensiktsmessige tester.</article></article><article class="marginIdArticle" id="kapittel-1-punkt-11"><span class="data-marginOriginalId">2.4.5.4.</span><span class="miscHeadline"><i>Utslipp ved stans</i></span><article class="legalP" id="kapittel-1-punkt-11-ledd-1">Maskiner skal være konstruert og bygd for å hindre utslipp når påføringsfunksjonen er avstengt.</article></article><article class="marginIdArticle" id="kapittel-1-punkt-12"><span class="data-marginOriginalId">2.4.6.</span><span class="miscHeadline"><i>Vedlikehold</i></span></article><article class="marginIdArticle" id="kapittel-1-punkt-13"><span class="data-marginOriginalId">2.4.6.1.</span><span class="miscHeadline"><i>Rengjøring</i></span><article class="legalP" id="kapittel-1-punkt-13-ledd-1">Maskiner skal være konstruert og bygd slik at de enkelt og grundig kan rengjøres uten å forurense miljøet.</article></article><article class="marginIdArticle" id="kapittel-1-punkt-14"><span class="data-marginOriginalId">2.4.6.2.</span><span class="miscHeadline"><i>Service</i></span><article class="legalP" id="kapittel-1-punkt-14-ledd-1">Maskiner skal være konstruert og bygd slik at en enkelt kan bytte slitte deler uten å forurense miljøet.</article></article><article class="marginIdArticle" id="kapittel-1-punkt-15"><span class="data-marginOriginalId">2.4.7.</span><span class="miscHeadline"><i>Inspeksjoner</i></span><article class="legalP" id="kapittel-1-punkt-15-ledd-1">Det skal være enkelt å koble nødvendige måleinstrumenter til maskinen for å kontrollere om den fungerer korrekt.</article></article><article class="marginIdArticle" id="kapittel-1-punkt-16"><span class="data-marginOriginalId">2.4.8.</span><span class="miscHeadline"><i>Merking av dyser, siler og filtre</i></span><article class="legalP" id="kapittel-1-punkt-16-ledd-1">Dyser, siler og filtre skal merkes slik at type og størrelse fremgår tydelig.</article></article><article class="marginIdArticle" id="kapittel-1-punkt-17"><span class="data-marginOriginalId">2.4.9.</span><span class="miscHeadline"><i>Angivelse av plantevernmidler som er i bruk</i></span><article class="legalP" id="kapittel-1-punkt-17-ledd-1">Når det er hensiktsmessig, skal maskinen være utstyrt med en spesiell anordning hvor operatør kan angi hvilket plantevernmiddel som er i bruk.</article></article><article class="marginIdArticle" id="kapittel-1-punkt-18"><span class="data-marginOriginalId">2.4.10.</span><span class="miscHeadline"><i>Bruksanvisning</i></span><article class="legalP" id="kapittel-1-punkt-18-ledd-1">Bruksanvisningen skal ha følgende opplysninger:<ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-18-ledd-1-punkt-1"><article class="legalP" id="kapittel-1-punkt-18-ledd-1-punkt-1-ledd-1">forholdsregler som skal tas ved blanding, påfylling, påføring, tømming, rengjøring, vedlikehold og transportoperasjoner for å unngå forurensning av miljøet</article></article></li><li data-li-identifier="b)" data-name="b)"><article class="listArticle" id="kapittel-1-punkt-18-ledd-1-punkt-2"><article class="legalP" id="kapittel-1-punkt-18-ledd-1-punkt-2-ledd-1">detaljerte vilkår for bruken i de forskjellige planlagte driftsmiljøene, herunder de tilhørende forberedelser og innstillinger som er nødvendige for å sikre avsetning av plantevernmidler på behandlingsområdene, samtidig som utslipp til andre områder minimeres, for å hindre avdrift til miljø, og for eventuelt å sikre en jevn fordeling og lik avsetning av plantevernmidler</article></article></li><li data-li-identifier="c)" data-name="c)"><article class="listArticle" id="kapittel-1-punkt-18-ledd-1-punkt-3"><article class="legalP" id="kapittel-1-punkt-18-ledd-1-punkt-3-ledd-1">utvalget av typer og størrelser av dyser, siler og filtre som kan brukes sammen med maskinen</article></article></li><li data-li-identifier="d)" data-name="d)"><article class="listArticle" id="kapittel-1-punkt-18-ledd-1-punkt-4"><article class="legalP" id="kapittel-1-punkt-18-ledd-1-punkt-4-ledd-1">hyppigheten av kontroller, kriterier og metoder for utskifting av deler som er utsatt for slitasje, og som påvirker riktig funksjon av maskinen, for eksempel dyser, siler og filtre</article></article></li><li data-li-identifier="e)" data-name="e)"><article class="listArticle" id="kapittel-1-punkt-18-ledd-1-punkt-5"><article class="legalP" id="kapittel-1-punkt-18-ledd-1-punkt-5-ledd-1">spesifikasjon av kalibrering og justering, daglig vedlikehold, vinterforberedelser og andre kontroller som er nødvendig for å sikre at maskinen fungerer korrekt</article></article></li><li data-li-identifier="f)" data-name="f)"><article class="listArticle" id="kapittel-1-punkt-18-ledd-1-punkt-6"><article class="legalP" id="kapittel-1-punkt-18-ledd-1-punkt-6-ledd-1">typer plantevernmidler som kan forårsake funksjonsfeil ved maskinen</article></article></li><li data-li-identifier="g)" data-name="g)"><article class="listArticle" id="kapittel-1-punkt-18-ledd-1-punkt-7"><article class="legalP" id="kapittel-1-punkt-18-ledd-1-punkt-7-ledd-1">at operatøren skal holde navnet på plantevernmidler som er i bruk oppdatert på anordningen nevnt i nr. 2.4.9</article></article></li><li data-li-identifier="h)" data-name="h)"><article class="listArticle" id="kapittel-1-punkt-18-ledd-1-punkt-8"><article class="legalP" id="kapittel-1-punkt-18-ledd-1-punkt-8-ledd-1">tilkobling og bruk av spesialutstyr eller tilbehør og de nødvendige forholdsregler som må tas i den sammenheng</article></article></li><li data-li-identifier="i)" data-name="i)"><article class="listArticle" id="kapittel-1-punkt-18-ledd-1-punkt-9"><article class="legalP" id="kapittel-1-punkt-18-ledd-1-punkt-9-ledd-1">opplysning om at maskiner kan være underlagt nasjonale krav til regelmessig inspeksjon av utpekte organer, som fastsatt av Europaparlamentet og Rådet i direktiv 2009/128/EF av 21. oktober 2009 om en ramme for Fellesskapets innsats for en bærekraftig bruk av plantevernmidler</article></article></li><li data-li-identifier="j)" data-name="j)"><article class="listArticle" id="kapittel-1-punkt-18-ledd-1-punkt-10"><article class="legalP" id="kapittel-1-punkt-18-ledd-1-punkt-10-ledd-1">de av maskinens funksjoner som skal inspiseres for å sikre at den fungerer korrekt</article></article></li><li data-li-identifier="k)" data-name="k)"><article class="listArticle" id="kapittel-1-punkt-18-ledd-1-punkt-11"><article class="legalP" id="kapittel-1-punkt-18-ledd-1-punkt-11-ledd-1">instruksjoner for tilkobling av nødvendige måleinstrumenter.</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2014-12-12-1608/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>