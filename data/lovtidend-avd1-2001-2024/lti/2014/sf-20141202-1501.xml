<!DOCTYPE html><html lang="no"><head><title>Forskrift om endring i forskrift om beregning av arbeidsgiverandel m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-12-02-1501</dd><dt class="dokid">DokumentID</dt><dd class="dokid">LTI/forskrift/2014-12-02-1501</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 15 s 2511</dd><dt class="dateInForce">I kraft fra</dt><dd class="dateInForce">2015-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-12-22-1804</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1949-07-28-26/§18</li></ul></dd><dt class="dateOfPublication">Kunngjort</dt><dd class="dateOfPublication">2014-12-05 15:50</dd><dt class="journalNumber">Journalnummer</dt><dd class="journalNumber">2014-1105</dd><dt class="titleShort">Korttittel</dt><dd class="titleShort">Endr. i forskrift om arbeidsgiverandel m.m.</dd><dt class="title">Tittel</dt><dd class="title">Forskrift om endring i forskrift om beregning av arbeidsgiverandel m.m.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 2. desember 2014 med hjemmel i lov 28. juli 1949 nr. 26 om Statens pensjonskasse § 18 andre ledd.</dd><dt class="refid">RefID</dt><dd class="refid">forskrift/2014-12-02-1501</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om beregning av arbeidsgiverandel m.m.<ul class="tocSubUl"><li>I<ul class="tocSubUl"><li>§ 7. Departementets kontroll med Statens pensjonskasse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2014-12-02-1501" id="dokument"><h1>Forskrift om endring i forskrift om beregning av arbeidsgiverandel m.m.</h1><section class="section" data-name="kapI" id="kapittel-1" data-lovdata-URL="LTI/forskrift/2014-12-02-1501/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. desember 2009 nr. 1804 om beregning av arbeidsgiverandel m.m. gjøres følgende endringer:</article> <article class="defaultP" margin-top="true">Hjemmelsrekken skal lyde:</article> <article class="defaultP" margin-top="true">Fastsatt av Fornyings- og administrasjonsdepartementet (nå Arbeids- og sosialdepartementet) 22. desember 2009 med hjemmel i lov 28. juli 1949 nr. 26 om Statens pensjonskasse § 18 andre ledd.</article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-2">Denne forskriften gjelder de medlemsvirksomhetene i Statens pensjonskasse hvor departementet har bestemt at det skal betales en arbeidsgiverandel i tillegg til medlemmets eget innskudd, jf. lov om Statens pensjonskasse § 18 første ledd første punktum. Forskriftens § 3 og § 5 gjelder medlemsvirksomheter med fastsatt åpningsreserve.</article><article class="legalP" id="kapittel-1-ledd-3">Departementet godkjenner nærmere retningslinjer fastsatt av Statens pensjonskasse til forskriftens paragrafer.</article> <article class="defaultP" margin-top="true">I § 2 bokstav a skal navnet «Statens Pensjonskasse» endres til «Statens pensjonskasse».</article> <article class="defaultP" margin-top="true">§ 2 bokstav b skal lyde:</article><article class="legalP" id="kapittel-1-ledd-4"><i>Åpningsreserve:</i> Verdien av medlemsvirksomhetens forsikringsmessige avsetninger på tidspunktet åpningsreserven gjelder fra.</article> <article class="defaultP" margin-top="true">§ 2 bokstav c skal lyde:</article><article class="legalP" id="kapittel-1-ledd-5"><i>Fiktivt fond:</i> Estimering av midler som skal dekke beregnede forsikringsmessige avsetninger på tidspunktet for åpningsreserven, samt senere innbetalt premie og tildelt avkastning for å dekke endringer i pensjonsforpliktelsene.</article> <article class="defaultP" margin-top="true">§ 2 bokstav d skal lyde:</article><article class="legalP" id="kapittel-1-ledd-6"><i>Ordinær årspremie:</i> Premie som skal dekke ett års opptjening av de beregnede pensjonsforpliktelsene, herunder sparepremie og risikopremie.</article> <article class="defaultP" margin-top="true">I § 2 bokstav e skal «Pensjonskasses» endres til «pensjonskasses».</article> <article class="defaultP" margin-top="true">§ 3 overskriften skal lyde:</article> <article class="defaultP" margin-top="true"><i>Åpningsreserve og fiktivt fond</i></article> <article class="defaultP" margin-top="true">§ 3 skal lyde:</article><article class="legalP" id="kapittel-1-ledd-7">Departementet bestemmer om det skal opprettes en åpningsreserve, og dermed et fiktivt fond, for en medlemsvirksomhet, og fra hvilket tidspunkt dette skal gjelde fra. Statens pensjonskasse beregner og fastsetter åpningsreserven på grunnlag av et beregningsgrunnlag som er godkjent av departementet.</article> <article class="defaultP" margin-top="true">I § 4 tredje ledd første punktum skal navnet «Statens Pensjonskasse» endres til «Statens pensjonskasse».</article> <article class="defaultP" margin-top="true">§ 4 fjerde ledd nytt første og andre punktum skal lyde:</article><article class="legalP" id="kapittel-1-ledd-8">Statens pensjonskasse skal innen 1. juni sende informasjon om påfølgende års premie til virksomheten. Premien forfaller etterskuddsvis med avtalt antall terminer per år.</article> <article class="defaultP" margin-top="true">Nåværende § 4 fjerde ledd første punktum blir nytt fjerde ledd tredje punktum og skal lyde:</article><article class="legalP" id="kapittel-1-ledd-9">Etter forfall kan Statens pensjonskasse kreve rente, jf. lov Statens pensjonskasse § 17 andre ledd andre punktum.</article> <article class="defaultP" margin-top="true">§ 4 femte ledd skal lyde:</article><article class="legalP" id="kapittel-1-ledd-10">Statens pensjonskasse kan bestemme at en virksomhet skal inngå i en fellesordning i forbindelse med fastsettelsen av premie.</article> <article class="defaultP" margin-top="true">§ 5 første ledd første punktum skal lyde:</article><article class="legalP" id="kapittel-1-ledd-11">Statens pensjonskasse skal for hver medlemsvirksomhet som har opprettet åpningsreserve og dermed fått tildelt et fiktivt fond, jf. § 3, opprette og føre en konto.</article> <article class="defaultP" margin-top="true">§ 5 første ledd nytt fjerde punktum skal lyde:</article><article class="legalP" id="kapittel-1-ledd-12">Statens pensjonskasse skal senest 1. juni påfølgende år sende kontoutskriften til medlemsvirksomheten.</article> <article class="defaultP" margin-top="true">§ 5 andre og tredje ledd skal lyde:</article><article class="legalP" id="kapittel-1-ledd-13">Dersom kontoutskriften viser en underfinansiering i medlemsvirksomhetens pensjonsordning, skal medlemsvirksomheten dekke inn underfinansieringen senest året etter at kontoutskriften foreligger.</article><article class="legalP" id="kapittel-1-ledd-14">Dersom kontoutskriften viser en overfinansiering i medlemsvirksomhetens pensjonsordning, skal medlemsvirksomheten få denne avregnet mot premien senest året etter at kontoutskriften foreligger.</article> <article class="defaultP" margin-top="true">§ 6 nytt første ledd skal lyde:</article><article class="legalP" id="kapittel-1-ledd-15">Dersom en medlemsvirksomhet søker om utmelding fra Statens pensjonskasse, jf. lov om Statens pensjonskasse § 5 fjerde ledd, skal utmelding normalt skje med virkning fra et årsskifte. Frist for å søke om utmelding er normalt syv måneder før utmeldingstidspunktet.</article> <article class="defaultP" margin-top="true">Nåværende § 6 første til syvende ledd blir nye andre til åttende ledd og skal lyde:</article><article class="legalP" id="kapittel-1-ledd-16">Når en medlemsvirksomhet med åpningsreserve meldes ut av Statens pensjonskasse, kan departementet bestemme at det skal foretas et sluttoppgjør for medlemsvirksomhetens pensjonsordning. Oppgjøret skal i så fall beregnes og fastsettes av Statens pensjonskasse, men må godkjennes av departementet.</article><article class="legalP" id="kapittel-1-ledd-17">Ved beregning av et sluttoppgjør skal de opptjente rettighetene i medlemsvirksomhetens pensjonsordning omregnes til en forventet nåverdi av gjenværende rettigheter i Statens pensjonskasse på virkningstidspunktet for utmeldingen. Ved fastsettelsen av nåverdien skal Statens pensjonskasse anvende det beregningsgrunnlaget departementet sist har godkjent.</article><article class="legalP" id="kapittel-1-ledd-18">Den beregnede nåverdien etter tredje ledd skal sammenstilles med pensjonsordningens midler på virkningstidspunktet for utmeldingen. Dersom sammenstillingen viser en overfinansiering, skal denne utbetales til medlemsvirksomheten. Hvis sammenstillingen viser en underfinansiering, skal medlemsvirksomheten innbetale denne til Statens pensjonskasse. Det skal beregnes renter på sluttoppgjøret fra virkningsdato for utmeldelsen og fram til forfallsdato for inn- eller utbetaling av sluttoppgjørsbeløpet.</article><article class="legalP" id="kapittel-1-ledd-19">I tilfeller der det fastsatte sluttoppgjøret innebærer en underdekning i den avsluttede pensjonsordningen, skal medlemsvirksomheten innbetale kravet til Statens pensjonskasse senest fire måneder etter at faktura er tilsendt. Etter forfall kan Statens pensjonskasse kreve forsinkelsesrente, jf. lov om Statens pensjonskasse § 17 andre ledd andre punktum.</article><article class="legalP" id="kapittel-1-ledd-20">I tilfeller der det fastsatte sluttoppgjøret innebærer en overfinansiering i den avsluttede pensjonsordningen, skal Statens pensjonskasse betale ut det overskytende beløpet senest fire måneder etter at oppgjøret er godkjent av departementet. Etter forfall skal det beregnes forsinkelsesrente, jf. lov om Statens pensjonskasse § 17 andre ledd andre punktum.</article><article class="legalP" id="kapittel-1-ledd-21">Ved utmelding fra Statens pensjonskasse, må virksomheten betale de fremtidige pensjonsforpliktelser knyttet til oppsatte rettigheter og pensjoner.</article><article class="legalP" id="kapittel-1-ledd-22">Departementet kan bestemme at det skal fastsettes et sluttoppgjør for medlemsvirksomheter uten formelt fastsatt åpningsreserve, samt hvordan dette skal skje.</article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Departementets kontroll med Statens pensjonskasse</span></span><article class="legalP" id="kapittel-1-foreslåttparagraf-1-ledd-1">Departementet fører kontroll med Statens pensjonskasse etter denne forskriften.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2014-12-02-1501/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2015.</article></section></main></body></html>