<!DOCTYPE html><html lang="no"><head><title>Forskrift om endring i instruks til Statens dyrehelsetilsyn – distriktsveterinæren (grenseveterinæren) ved tilsyn og kontroll av levende dyr fra land utenfor EØS</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-03-20-300</dd><dt class="dokid">DokumentID</dt><dd class="dokid">LTI/forskrift/2014-03-20-300</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 4 s 513</dd><dt class="dateInForce">I kraft fra</dt><dd class="dateInForce">2014-03-20</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-02-11-1710</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§12</li><li>lov/2003-12-19-124/§14</li><li>lov/2003-12-19-124/§15</li><li>lov/2003-12-19-124/§19</li><li>lov/2003-12-19-124/§33</li><li>lov/2003-12-19-124/§23</li><li>forskrift/2003-12-19-1790</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2014-03-21 15:00</dd><dt class="journalNumber">Journalnummer</dt><dd class="journalNumber">2014-0212</dd><dt class="titleShort">Korttittel</dt><dd class="titleShort">Endr. i instruks til grenseveterinæren</dd><dt class="title">Tittel</dt><dd class="title">Forskrift om endring i instruks til Statens dyrehelsetilsyn – distriktsveterinæren (grenseveterinæren) ved tilsyn og kontroll av levende dyr fra land utenfor EØS</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 20. mars 2014 med hjemmel i lov 19. desember 2003 nr. 124 om matproduksjon og mattrygghet mv. (matloven) § 23 tredje ledd, jf. § 12, § 14, § 15, § 19 og § 33, jf. delegeringsvedtak 19. desember 2003 nr. 1790 og delegeringsvedtak 5. mai 2004 nr. 884. <br /><strong>EØS-henvisninger:</strong> EØS-avtalen vedlegg I kap. I nr. 7 (beslutning 2014/92/EU).</dd><dt class="refid">RefID</dt><dd class="refid">forskrift/2014-03-20-300</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i instruks til Statens dyrehelsetilsyn – distriktsveterinæren (grenseveterinæren) ved tilsyn og kontroll av levende dyr fra land utenfor EØS<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2014-03-20-300" id="dokument"><h1>Forskrift om endring i instruks til Statens dyrehelsetilsyn – distriktsveterinæren (grenseveterinæren) ved tilsyn og kontroll av levende dyr fra land utenfor EØS</h1><section class="section" data-name="kapI" id="kapittel-1" data-lovdata-URL="LTI/forskrift/2014-03-20-300/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I instruks 11. februar 2000 nr. 1710 til Statens dyrehelsetilsyn – distriktsveterinæren (grenseveterinæren) ved tilsyn og kontroll av levende dyr fra land utenfor EØS gjøres følgende endringer:</article> <article class="defaultP" margin-top="true">Tittelen på instruksen skal lyde:</article> <article class="defaultP" margin-top="true"><i>Instruks til grenseveterinæren ved tilsyn og kontroll av levende dyr fra land utenfor EØS</i></article> <article class="defaultP" margin-top="true">Hjemmelsfeltet skal lyde:<p class="leddfortsettelse"><strong>Hjemmel:</strong> Fastsatt av Mattilsynet (tidl. Statens dyrehelsetilsyn) 11. februar 2000 med hjemmel i lov 8. juni 1962 nr. 4 om dyrehelse (husdyrloven), jf. forskrift 31. desember 1998 nr. 1484 om tilsyn og kontroll ved innførsel og utførsel av levende dyr, annet avlsmateriale og animalsk avfall innen EØS, og ved innførsel av levende dyr fra land utenfor EØS.</p><p class="leddfortsettelse">Hjemmel er endret til lov 19. desember 2003 nr. 124 om matproduksjon og mattrygghet mv. (matloven) § 12, § 14, § 15, § 19 og § 33 første ledd, jf. delegeringsvedtak 19. desember 2003 nr. 1790 og delegeringsvedtak 5. mai 2004 nr. 884.</p></article> <article class="defaultP" margin-top="true">EØS-henvisningsfeltet skal lyde:<p class="leddfortsettelse"><strong>EØS-henvisninger:</strong> EØS-avtalen vedlegg I kap. I (direktiv 91/496/EØF, vedtak 92/527/EØF og vedtak 97/794/EF) og vedlegg I kap. I nr. 7 (beslutning 2014/92/EU).</p></article> <article class="defaultP" margin-top="true">Kapittel IV nr. 1 skal lyde:</article> <article class="defaultP" margin-top="true">1. <i>Laboratorieprøver</i></article><article class="legalP" id="kapittel-1-ledd-2">Grenseveterinæren skal ta de prøver som vurderes nødvendig for å kontrollere at helsekravene i det medfølgende sertifikatet er oppfylt. Prøver skal analyseres ved Veterinærinstituttet.</article><article class="legalP" id="kapittel-1-ledd-3">For minst 3&#xa0;% av forsendelsene skal det hver måned tas ut prøver for serologisk undersøkelse. Dette gjelder ikke for registrerte hester som nevnt i definisjonen gitt i artikkel 2(c) i direktiv 2009/156/EF<sup class="footnotereference" data-footnotereferencevalue="*" data-unique-footnote-counter="1">*</sup> og som følges av et individuelt helsesertifikat i samsvar med dyrehelsekravene fastsatt i beslutninger som er gitt i medhold av artiklene 15(a) og 19(a) og (b) i nevnte direktiv.</article><article class="legalP" id="kapittel-1-ledd-4">Minst 10&#xa0;% av dyrene i hver forsendelse som er tatt ut for kontroll, som nevnt i første avsnitt, skal prøvetas med et minste antall på 4 dyr. Dersom uregelmessigheter avdekkes må andelen dyr som prøvetas økes.</article><article class="legalP" id="kapittel-1-ledd-5">På bakgrunn av en risikovurdering foretatt av grenseveterinæren kan det også tas ut andre nødvendige prøver fra dyr i en forsendelse som presenteres ved grensekontrollstasjonen.</article><footer class="footnotes"><article class="footnote" data-name="*" data-unique-footnote-counter="1"><span class="footnoteLabel">*</span> Rådsdirektiv 2009/156/EF av 30. november 2009 om krav til dyrehelse ved forflytning av dyr av hestefamilien og import av slike dyr fra tredjestater (OJ L 192, 23.7.2010, s. 1).</article></footer></section><section class="section" data-name="kapII" id="kapittel-2" data-lovdata-URL="LTI/forskrift/2014-03-20-300/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>