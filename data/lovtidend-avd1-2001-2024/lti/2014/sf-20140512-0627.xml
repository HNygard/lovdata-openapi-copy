<!DOCTYPE html><html lang="no"><head><title>Forskrift om identifisering av systemviktige finansinstitusjoner</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-05-12-627</dd><dt class="dokid">DokumentID</dt><dd class="dokid">LTI/forskrift/2014-05-12-627</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 6 s 934</dd><dt class="dateInForce">I kraft fra</dt><dd class="dateInForce">2014-05-12</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-10-40/§2-9e</li></ul></dd><dt class="dateOfPublication">Kunngjort</dt><dd class="dateOfPublication">2014-05-13 15:30</dd><dt class="journalNumber">Journalnummer</dt><dd class="journalNumber">2014-0393</dd><dt class="titleShort">Korttittel</dt><dd class="titleShort">Forskrift om identifisering av systemviktige finansinstitusjoner</dd><dt class="title">Tittel</dt><dd class="title">Forskrift om identifisering av systemviktige finansinstitusjoner</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 12. mai 2014 med hjemmel i lov 10. juni 1988 nr. 40 om finansieringsvirksomhet og finansinstitusjoner (finansieringsvirksomhetsloven) § 2-9e tredje og sjette ledd.</dd><dt class="refid">RefID</dt><dd class="refid">forskrift/2014-05-12-627</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om identifisering av systemviktige finansinstitusjoner<ul class="tocSubUl"><li>§ 1. Innhold og formål</li><li>§ 2. Identifisering av systemviktige finansinstitusjoner</li><li>§ 3. Råd fra Finanstilsynet</li><li>§ 4. Ikrafttredelse og overgangsregler</li></ul></li></ul></dd></dl></header><main class="documentBody" data-lovdata-URL="LTI/forskrift/2014-05-12-627" id="dokument"><h1>Forskrift om identifisering av systemviktige finansinstitusjoner</h1><article class="legalArticle" data-lovdata-URL="LTI/forskrift/2014-05-12-627/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Innhold og formål</span></h2><article class="legalP" id="paragraf-1-ledd-1">Forskriften fastsetter fremgangsmåte og kriterier for å fastsette hvilke finansinstitusjoner som skal pålegges et høyere krav til ren kjernekapital, fordi de er systemviktige og har særlig stor betydning for det finansielle systemet og norsk økonomi. Slike systemviktige institusjoner skal ha et høyere krav til ren kjernekapital for å ha en større tapsbærende evne, og dermed redusere sannsynligheten for at institusjonene får økonomiske problemer som kan ha alvorlige negative konsekvenser for det finansielle systemet og realøkonomien.</article></article><article class="legalArticle" data-lovdata-URL="LTI/forskrift/2014-05-12-627/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Identifisering av systemviktige finansinstitusjoner</span></h2><article class="legalP" id="paragraf-2-ledd-1">Finansdepartementet skal hvert år treffe beslutning om hvilke finansinstitusjoner som skal anses som systemviktige i Norge. Beslutningen skal normalt tidligst tre i kraft 12 måneder etter at beslutningen er fattet. I særlige tilfeller kan tidligere ikrafttredelse besluttes.</article><article class="legalP" id="paragraf-2-ledd-2">Finansinstitusjoner som oppfyller minst ett av følgende kriterier, skal anses som systemviktige:<ul class="defaultList"><li data-li-identifier="a." data-name="a."><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">finansinstitusjoner som ved utgangen av det foregående år hadde forvaltningskapital som utgjorde mer enn 10 prosent av Fastlands-Norges BNP,</article></article></li><li data-li-identifier="b." data-name="b."><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">finansinstitusjoner som ved utgangen av foregående år hadde utlån til publikum i Norge som utgjorde mer enn 5 prosent av samlede utlån til publikum i Norge.</article></article></li></ul></article><article class="legalP" id="paragraf-2-ledd-3">Kriteriene skal bygge på finansinstitusjonenes konsernregnskap og Fastlands-Norges BNP for det foregående år. For institusjoner som har eierandeler i kredittforetak som utsteder obligasjoner med fortrinnsrett, skal deres forholdsmessige andel regnes med i grunnlaget for beregningen av institusjonens forvaltningskapital og utlån til publikum.</article><article class="legalP" id="paragraf-2-ledd-4">Finansdepartementet kan i særlige tilfelle bestemme at finansinstitusjoner som oppfyller kriteriene i annet ledd, ikke skal anses som systemviktige. Finansdepartementet kan også fastsette at andre finansinstitusjoner enn de som oppfyller minst ett av kriteriene i annet ledd, likevel skal anses som systemviktige. Ved denne vurderingen skal Finansdepartementet legge vekt på kriteriene som er angitt i § 3 og råd fra Finanstilsynet.</article></article><article class="legalArticle" data-lovdata-URL="LTI/forskrift/2014-05-12-627/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Råd fra Finanstilsynet</span></h2><article class="legalP" id="paragraf-3-ledd-1">Finanstilsynet skal hvert år innen utgangen av første kvartal gi et begrunnet råd til Finansdepartementet om hvilke finansinstitusjoner som bør anses som systemviktige i Norge. Råd etter første punktum skal baseres på en vurdering av blant annet institusjonens størrelse, institusjonens omfang av virksomhet i Norge og i andre land, institusjonens kompleksitet, institusjonens rolle i den finansielle infrastrukturen og i hvilken grad institusjonen er sammenvevet med resten av det finansielle systemet, jf. også § 2 annet ledd.</article></article><article class="legalArticle" data-lovdata-URL="LTI/forskrift/2014-05-12-627/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse og overgangsregler</span></h2><article class="legalP" id="paragraf-4-ledd-1">Forskriften trer i kraft straks.</article><article class="legalP" id="paragraf-4-ledd-2">For 2014 anses Finanstilsynets plikt til å gi råd etter § 3 som oppfylt ved Finanstilsynets brev 4. november 2013.</article></article></main></body></html>