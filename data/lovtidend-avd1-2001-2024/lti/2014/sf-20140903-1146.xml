<!DOCTYPE html><html lang="no"><head><title>Forskrift om endring i forskrift om periodisk kontroll av kjøretøy</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-09-03-1146</dd><dt class="dokid">DokumentID</dt><dd class="dokid">LTI/forskrift/2014-09-03-1146</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 12 s 1964</dd><dt class="dateInForce">I kraft fra</dt><dd class="dateInForce">2015-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-05-13-591</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§19</li><li>lov/1965-06-18-4/§43</li><li>forskrift/2009-03-12-297</li></ul></dd><dt class="dateOfPublication">Kunngjort</dt><dd class="dateOfPublication">2014-09-09 15:50</dd><dt class="journalNumber">Journalnummer</dt><dd class="journalNumber">2014-0819</dd><dt class="titleShort">Korttittel</dt><dd class="titleShort">Endr. i forskrift om PKK</dd><dt class="title">Tittel</dt><dd class="title">Forskrift om endring i forskrift om periodisk kontroll av kjøretøy</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 3. september 2014 med hjemmel i lov 18. juni 1965 nr. 4 om vegtrafikk (vegtrafikkloven) § 19 første og annet ledd og § 43, jf. delegeringsvedtak 12. mars 2009 nr. 297.</dd><dt class="refid">RefID</dt><dd class="refid">forskrift/2014-09-03-1146</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om periodisk kontroll av kjøretøy<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2014-09-03-1146" id="dokument"><h1>Forskrift om endring i forskrift om periodisk kontroll av kjøretøy</h1><section class="section" data-name="kapI" id="kapittel-1" data-lovdata-URL="LTI/forskrift/2014-09-03-1146/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 13. mai 2009 nr. 591 om periodisk kontroll av kjøretøy gjøres følgende endringer:</article> <article class="defaultP" margin-top="true">§ 2 første ledd nytt annet punktum skal lyde:</article><article class="legalP" id="kapittel-1-ledd-2">Reglene for periodisk kontroll gjelder også for etterkontroll med mindre annet følger av denne forskriften.</article> <article class="defaultP" margin-top="true">§ 5 nytt fjerde ledd skal lyde:</article><article class="legalP" id="kapittel-1-ledd-3">Som kontrollperiode regnes tiden fra 4 måneder før kjøretøyets kontrollmåned til og med siste dag i kontrollmåneden.</article> <article class="defaultP" margin-top="true">§ 17 første ledd nytt annet punktum skal lyde:</article><article class="legalP" id="kapittel-1-ledd-4">Etterkontroll jf. § 22 annet ledd gjennomføres ved at et kontrollorgan foretar en vurdering av kontrollpunkter med mangelmerknader ilagt ved periodisk kontroll utført i samme kontrollperiode.</article> <article class="defaultP" margin-top="true">§ 17 annet ledd skal lyde:</article><article class="legalP" id="kapittel-1-ledd-5">Følgende skala brukes ved bedømming av mangler:<p class="leddfortsettelse">1: Feil/mangel som må rettes, men som ikke har betydning for om kjøretøyet kan godkjennes.</p><p class="leddfortsettelse">2: Feil/mangel som vil føre til at regionvegkontoret ikke kan godkjenne kjøretøyet.</p><p class="leddfortsettelse">3: Feil/mangel som vil føre til at regionvegkontoret ikke kan godkjenne kjøretøyet og som kan innebære at det vedtas bruksforbud umiddelbart.</p><p class="leddfortsettelse">4: På kontrolltidspunktet ikke mulig å måle på grunn av klimatiske forhold. Ved senere kontroll av kjøretøyet og hvis det klimamessig er mulig skal kontrollpunktet måles.</p></article> <article class="defaultP" margin-top="true">§ 17 tredje ledd skal lyde:</article><article class="legalP" id="kapittel-1-ledd-6">Et kjøretøy kan kun fremstilles for periodisk kontroll én gang for hver kontrollperiode. Kjøretøy som har fått ilagt mangler som gjør at kjøretøyet ikke kan godkjennes, fremstilles for etterkontroll, jf. første ledd, jf. § 22 annet ledd. Denne bestemmelsen begrenser ikke adgangen til overprøving etter § 26.</article> <article class="defaultP" margin-top="true">§ 17 nytt fjerde ledd skal lyde:</article><article class="legalP" id="kapittel-1-ledd-7">Mangler kan bare registreres ved valg av hovedgrunn for mangelmerknad gitt i vedlegg 1.</article> <article class="defaultP" margin-top="true">§ 18 første ledd skal lyde:</article><article class="legalP" id="kapittel-1-ledd-8">Kontrollorganet skal registrere kontrolldata fra periodisk kontroll i et datasystem for umiddelbar innrapportering til Statens vegvesen. Kontrollorganet må ha nødvendig sikkerhet mot feil og misbruk ved registrering av kontrolldata og ved dataoversending.</article> <article class="defaultP" margin-top="true">§ 18 annet og tredje ledd oppheves.</article> <article class="defaultP" margin-top="true">§ 18 nytt annet ledd skal lyde:</article><article class="legalP" id="kapittel-1-ledd-9">Hver periodiske kontroll skal tildeles et unikt kontrollnummer som genereres av Statens vegvesen. Ved etterkontroll skal det alltid henvises til en tidligere utført kontroll (kontrollnr.).</article> <article class="defaultP" margin-top="true">§ 19 første ledd annet punktum skal lyde:</article><article class="legalP" id="kapittel-1-ledd-10">Utskriften skal føres på et fastsatt skjema i henhold til vedlegg 2, jf. § 30.</article> <article class="defaultP" margin-top="true">§ 19 nytt annet ledd skal lyde:</article><article class="legalP" id="kapittel-1-ledd-11">Vegdirektoratet kan offentliggjøre registrerte kontrolldata.</article> <article class="defaultP" margin-top="true">§ 20 ny overskrift skal lyde:</article> <article class="defaultP" margin-top="true"><i>Innrapportering av resultat av periodisk kjøretøykontroll (kontrolldata) til Statens vegvesen</i></article> <article class="defaultP" margin-top="true">§ 20 første ledd skal lyde:</article><article class="legalP" id="kapittel-1-ledd-12">Resultatene av utførte periodiske kontroller skal innrapporteres til Statens vegvesen på format spesifisert av Vegdirektoratet.</article> <article class="defaultP" margin-top="true">§ 20 nytt annet ledd skal lyde:</article><article class="legalP" id="kapittel-1-ledd-13">Resultatet av utført periodisk kjøretøykontroll skal innrapporteres umiddelbart etter at kontrollen er gjennomført. Innrapporteringen skal enten skje ved hjelp av datasystem fra leverandør som har inngått avtale med Vegdirektoratet eller ved hjelp av Altinn.</article><article class="legalP" id="kapittel-1-ledd-14">§ 23 tredje ledd nytt tredje punktum skal lyde:</article><article class="legalP" id="kapittel-1-ledd-15">Regionvegkontoret kan for å utføre stikkprøvekontroll på kjøretøy pålegge kontrollorgan å holde igjen kjøretøy etter utført periodisk kontroll etter nærmere retningslinjer fra Vegdirektoratet.</article> <article class="defaultP" margin-top="true">§ 23 tredje ledd nytt fjerde punktum skal lyde:<p class="leddfortsettelse">Eier eller rådighetshaver av kjøretøy plikter å medvirke til dette.</p></article> <article class="defaultP" margin-top="true">§ 30 skal lyde:</article><article class="legalP" id="kapittel-1-ledd-16">Som del av denne forskrift hører to vedlegg.<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-16-punkt-1"><article class="legalP" id="kapittel-1-ledd-16-punkt-1-ledd-1">Vedlegg 1. Kontrollinstruks for periodisk kontroll av kjøretøy.</article></article></li><li data-li-identifier="b)" data-name="b)"><article class="listArticle" id="kapittel-1-ledd-16-punkt-2"><article class="legalP" id="kapittel-1-ledd-16-punkt-2-ledd-1">Vedlegg 2. Forklaring til utfylling av tekst på kontrollseddel.</article></article></li></ul></article> <article class="defaultP" margin-top="true">Vedlegg 2 oppheves.</article> <article class="defaultP" margin-top="true">Vedlegg 3 blir nytt vedlegg 2.</article></section><section class="section" data-name="kapII" id="kapittel-2" data-lovdata-URL="LTI/forskrift/2014-09-03-1146/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2015.</article></section></main></body></html>