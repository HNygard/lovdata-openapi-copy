<!DOCTYPE html><html lang="no"><head><title>Forskrift om endring i forskrift til verdipapirhandelloven (verdipapirforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-08-20-1093</dd><dt class="dokid">DokumentID</dt><dd class="dokid">LTI/forskrift/2014-08-20-1093</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 12 s 1822</dd><dt class="dateInForce">I kraft fra</dt><dd class="dateInForce">2014-08-20</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-06-29-876</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-06-29-75/§10-19</li></ul></dd><dt class="dateOfPublication">Kunngjort</dt><dd class="dateOfPublication">2014-08-22 14:40</dd><dt class="journalNumber">Journalnummer</dt><dd class="journalNumber">2014-0774</dd><dt class="titleShort">Korttittel</dt><dd class="titleShort">Endr. i verdipapirforskriften</dd><dt class="title">Tittel</dt><dd class="title">Forskrift om endring i forskrift til verdipapirhandelloven (verdipapirforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 20. august 2014 med hjemmel i lov 29. juni 2007 nr. 75 om verdipapirhandel (verdipapirhandelloven) § 10-19. <br /><strong>EØS-henvisninger:</strong> EØS-avtalen vedlegg IX nr. 31ba (direktiv 2004/39/EF).</dd><dt class="refid">RefID</dt><dd class="refid">forskrift/2014-08-20-1093</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til verdipapirhandelloven (verdipapirforskriften)<ul class="tocSubUl"><li>I<ul class="tocSubUl"><li>§ 10-40a. Standard markedsstørrelse</li><li>§ 10-40b. Publisering av kurser</li><li>§ 10-40c. Utførelse av ordre</li><li>§ 10-40d. Tilgang til kurser</li><li>§ 10-40e. Antall transaksjoner</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2014-08-20-1093" id="dokument"><h1>Forskrift om endring i forskrift til verdipapirhandelloven (verdipapirforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2014-08-20-1093/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 29. juni 2007 nr. 876 til verdipapirhandelloven (verdipapirforskriften) gjøres følgende endringer:</article> <article class="defaultP" margin-top="true">Ny § 10-40a skal lyde:</article><article class="futureLegalArticle" data-name="§10-40a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 10-40a</span>. <span class="legalArticleTitle">Standard markedsstørrelse</span></span><article class="legalP" id="kapittel-1-foreslåttparagraf-1-ledd-1">Aksjer skal deles inn i kategorier i henhold til forordning (EF) nr. 1287/2006. Finanstilsynet offentliggjør hvilken aksjekategori den enkelte aksje tilhører minst en gang i året.</article></article> <article class="defaultP" margin-top="true">Ny § 10-40b skal lyde:</article><article class="futureLegalArticle" data-name="§10-40b" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 10-40b</span>. <span class="legalArticleTitle">Publisering av kurser</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Verdipapirforetaket skal publisere kursene løpende i børsens alminnelige åpningstid. Publisering skal skje på en måte som er lett tilgjengelig for andre markedsaktører og på forretningsmessige vilkår.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Verdipapirforetaket kan trekke sine kurser tilbake dersom det oppstår ekstraordinære markedsforhold.</article></article> <article class="defaultP" margin-top="true">Ny § 10-40c skal lyde:</article><article class="futureLegalArticle" data-name="§10-40c" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 10-40c</span>. <span class="legalArticleTitle">Utførelse av ordre</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Verdipapirforetaket skal utføre ordre til de kurser som er publisert på det tidspunktet ordrene blir mottatt. Ordrene skal utføres på de mest fordelaktige vilkårene for kunden i overensstemmelse med reglene i verdipapirhandelloven § 10-12 og denne forskriftens kapittel VI.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Ordre fra profesjonelle kunder kan likevel utføres til bedre kurser for verdipapirforetaket dersom disse kursene faller innenfor et publisert intervall som ligger nært opptil markedsvilkårene, og dersom ordrestørrelsen er større enn ordre som vanligvis avgis av ikke-profesjonelle kunder.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Dersom utførelsen av ordre fra profesjonell kunde gjelder transaksjoner der utførelsen i flere verdipapirer er en del av én transaksjon, eller der ordren avhenger av andre vilkår enn den aktuelle markedspris, kan ordren utføres til andre kurser enn de publiserte uavhengig av vilkårene i annet ledd.</article><article class="numberedLegalP" data-numerator="4" id="kapittel-1-foreslåttparagraf-3-nummer-4">(4) Dersom verdipapirforetaket bare stiller én kurs, eller dersom den største størrelsen det stilles en kurs for er mindre enn standard markedsstørrelse, og foretaket mottar en ordre som er større enn den størrelsen det er stilt kurs for, kan foretaket også utføre den del av ordren som overstiger hva foretakets kursstillelse dekker, forutsatt at denne delen av ordren utføres til den publiserte kursen, med mindre annet følger av annet og tredje ledd ovenfor.</article><article class="numberedLegalP" data-numerator="5" id="kapittel-1-foreslåttparagraf-3-nummer-5">(5) Dersom verdipapirforetaket stiller kurser i flere handelsstørrelser, og mottar en ordre av et omfang som ligger mellom disse kursene, og foretaket velger å utføre ordren, skal foretaket utføre ordren til en av de publiserte kursene i samsvar med reglene om behandling av kundeordre i verdipapirhandellovens § 10-13 og denne forskriftens kapittel VII.</article></article> <article class="defaultP" margin-top="true">Ny § 10-40d skal lyde:</article><article class="futureLegalArticle" data-name="§10-40d" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 10-40d</span>. <span class="legalArticleTitle">Tilgang til kurser</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Verdipapirforetaket har rett til, på grunnlag av sin forretningsplan og på en objektiv, ikke-diskriminerende måte, å avgjøre hvilke investorer som skal ha tilgang til foretakets kurser, forutsatt at det finnes klare kriterier for tilgangen.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Verdipapirforetaket kan på grunnlag av forretningsmessige vurderinger nekte å etablere eller avbryte forretningsforbindelser med investorer. Slike vurderinger kan blant annet gjelde:<ul class="defaultList"><li data-li-identifier="(a)" data-name="(a)"><article class="listArticle" id="kapittel-1-foreslåttparagraf-4-nummer-2-punkt-1"><article class="legalP" id="kapittel-1-foreslåttparagraf-4-nummer-2-punkt-1-ledd-1">investorens kredittverdighet,</article></article></li><li data-li-identifier="(b)" data-name="(b)"><article class="listArticle" id="kapittel-1-foreslåttparagraf-4-nummer-2-punkt-2"><article class="legalP" id="kapittel-1-foreslåttparagraf-4-nummer-2-punkt-2-ledd-1">motpartsrisiko,</article></article></li><li data-li-identifier="(c)" data-name="(c)"><article class="listArticle" id="kapittel-1-foreslåttparagraf-4-nummer-2-punkt-3"><article class="legalP" id="kapittel-1-foreslåttparagraf-4-nummer-2-punkt-3-ledd-1">endelig gjennomføring av transaksjonen.</article></article></li></ul></article></article> <article class="defaultP" margin-top="true">Ny § 10-40e skal lyde:</article><article class="futureLegalArticle" data-name="§10-40e" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 10-40e</span>. <span class="legalArticleTitle">Antall transaksjoner</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Verdipapirforetaket har rett til å begrense antallet transaksjoner som foretaket påtar seg å inngå på de publiserte vilkår fra en og samme kunde, på en ikke-diskriminerende måte.</article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Dersom antallet eller størrelsen på ordrene kundene ønsker å få utført vesentlig overstiger det normale, kan verdipapirforetaket begrense det samlede antallet transaksjoner fra forskjellige kunder på samme tid, dersom det skjer på en ikke-diskriminerende måte og i samsvar verdipapirhandelloven § 10-13.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2014-08-20-1093/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>