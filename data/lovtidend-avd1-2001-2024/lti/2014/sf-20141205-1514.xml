<!DOCTYPE html><html lang="no"><head><title>Forskrift om endringer i forskrift 29. oktober 2010 nr. 1380 om strålevern og bruk av stråling (strålevernforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-12-05-1514</dd><dt class="dokid">DokumentID</dt><dd class="dokid">LTI/forskrift/2014-12-05-1514</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 15 s 2519</dd><dt class="dateInForce">I kraft fra</dt><dd class="dateInForce">2015-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-10-29-1380</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2000-05-12-36/§6</li></ul></dd><dt class="dateOfPublication">Kunngjort</dt><dd class="dateOfPublication">2014-12-05 15:50</dd><dt class="journalNumber">Journalnummer</dt><dd class="journalNumber">2014-1123</dd><dt class="titleShort">Korttittel</dt><dd class="titleShort">Endr. i strålevernforskriften</dd><dt class="title">Tittel</dt><dd class="title">Forskrift om endringer i forskrift 29. oktober 2010 nr. 1380 om strålevern og bruk av stråling (strålevernforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 5. desember 2014 med hjemmel i lov 12. mai 2000 nr. 36 om strålevern og bruk av stråling § 6. Fremmet av Helse- og omsorgsdepartementet.</dd><dt class="refid">RefID</dt><dd class="refid">forskrift/2014-12-05-1514</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift 29. oktober 2010 nr. 1380 om strålevern og bruk av stråling (strålevernforskriften)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2014-12-05-1514" id="dokument"><h1>Forskrift om endringer i forskrift 29. oktober 2010 nr. 1380 om strålevern og bruk av stråling (strålevernforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2014-12-05-1514/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 29. oktober 2010 nr. 1380 om strålevern og bruk av stråling (strålevernforskriften) gjøres følgende endringer:</article> <article class="defaultP" margin-top="true">§ 3 første ledd tredje punktum skal lyde:</article><article class="legalP" id="kapittel-1-ledd-2">Tilsvarende gjelder § 8 tredje, fjerde og femte ledd, og § 34 når det gjelder yrkeseksponering.</article> <article class="defaultP" margin-top="true">§ 4 første ledd bokstav l skal lyde:<ul class="defaultList"><li data-li-identifier="l)" data-name="l)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1"><i>laserpeker:</i> Håndholdt laser, batteridrevet eller med annen egen strømforsyning med en merkespenning som er lavere enn 50 V for vekselstrøm og 75 V for likestrøm, beregnet for å holdes i hånden og peke på noe på avstand;</article></article></li></ul></article> <article class="defaultP" margin-top="true">§ 8 annet ledd bokstav t) oppheves.</article> <article class="defaultP" margin-top="true">§ 8 annet ledd bokstav s) skal lyde:</article><article class="legalP" id="kapittel-1-ledd-3">Virksomheter som skal utøve følgende aktiviteter som innebærer ikke-ioniserende stråling, skal ha godkjenning av Statens strålevern:<ul class="defaultList"><li data-li-identifier="s)" data-name="s)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">Anskaffelse og bruk av magnetisk resonansavbildning (MR) for medisinsk formål.</article></article></li></ul></article> <article class="defaultP" margin-top="true">§ 8 nytt tredje, fjerde og femte ledd skal lyde:</article><article class="legalP" id="kapittel-1-ledd-4">Det er forbudt å eie, besitte, tilvirke, importere, eksportere, overlate, håndtere, bruke og selge laserpekere klasse 3R, 3B og 4, uten godkjenning fra Statens strålevern. Godkjenning gis kun dersom:<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">søker kan dokumentere at laserpekeren er utformet, klassifisert og merket i samsvar med de krav som stilles i § 35,</article></article></li><li data-li-identifier="2)" data-name="2)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">søker kan dokumentere at tiltenkt bruk av laserpekeren er berettiget i tråd med § 5, og</article></article></li><li data-li-identifier="3)" data-name="3)"><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">det ikke er grunn til å anta at laserpekeren vil misbrukes.</article></article></li></ul></article><article class="legalP" id="kapittel-1-ledd-5">Det kan gis godkjenning både til virksomheter og enkeltpersoner. En godkjenning kan omfatte flere laserpekere og kan være tidsbegrenset.</article><article class="legalP" id="kapittel-1-ledd-6">For søknader om godkjenning etter § 8 skal saksbehandlingsfrist som nevnt i tjenesteloven § 11 første ledd første punktum, være 30 dager.</article></section><section class="section" data-name="kapII" id="kapittel-2" data-lovdata-URL="LTI/forskrift/2014-12-05-1514/KAPITTEL_2"><h2 data-text-align="center">II</h2><ul class="defaultList"><li data-li-identifier="1." data-name="1."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Endringsforskriften trer i kraft 1. januar 2015.</article></article></li><li data-li-identifier="2." data-name="2."><article class="listArticle" id="kapittel-2-punkt-2"><article class="legalP" id="kapittel-2-punkt-2-ledd-1">De som ved ikrafttredelsen har godkjenning for besittelse og bruk av sterke laserpekere i offentlig rom etter tidligere godkjenningsordning, kan til tross for § 8 tredje ledd fortsette å inneha og bruke laserpekeren i samsvar med godkjenningen inntil den utløper. Godkjenninger uten utløpsdato gjelder til 1. januar 2016.</article></article></li><li data-li-identifier="3." data-name="3."><article class="listArticle" id="kapittel-2-punkt-3"><article class="legalP" id="kapittel-2-punkt-3-ledd-1">De som ved ikrafttredelsen innehar en sterk laserpeker uten godkjenning kan, til tross for § 8 tredje ledd, fortsette å inneha laserpekeren inntil søknad om godkjenning er ferdigbehandlet, forutsatt at fullstendig søknad er innsendt innen 1. mai 2015. Ved manglende søknad eller avslag på søknad om godkjenning skal laserpekeren leveres inn til politiet innen 1. juli 2015.</article></article></li></ul></section></main></body></html>