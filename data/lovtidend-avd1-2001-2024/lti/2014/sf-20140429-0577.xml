<!DOCTYPE html><html lang="no"><head><title>Forskrift om forsøksordning med spesialistutdanning av leger i avtalepraksis</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-04-29-577</dd><dt class="dokid">DokumentID</dt><dd class="dokid">LTI/forskrift/2014-04-29-577</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 5 s 801</dd><dt class="dateInForce">I kraft fra</dt><dd class="dateInForce">2014-05-01 – 2017-04-30</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§25-13</li></ul></dd><dt class="dateOfPublication">Kunngjort</dt><dd class="dateOfPublication">2014-04-29 15:45</dd><dt class="journalNumber">Journalnummer</dt><dd class="journalNumber">2014-0361</dd><dt class="titleShort">Korttittel</dt><dd class="titleShort">Forskrift om forsøksordning med legespesialistutdanning</dd><dt class="title">Tittel</dt><dd class="title">Forskrift om forsøksordning med spesialistutdanning av leger i avtalepraksis</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse og omsorgsdepartementet 29. april 2014 med hjemmel i lov 28. februar 1997 nr. 19 om folketrygd (folketrygdloven) § 25-13 tredje ledd.</dd><dt class="refid">RefID</dt><dd class="refid">forskrift/2014-04-29-577</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forsøksordning med spesialistutdanning av leger i avtalepraksis<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Stønad til dekning av utgifter til undersøkelse og behandling hos lege i spesialisering</li><li>§ 4. Utbetaling ved direkte oppgjør</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2014-04-29-577" id="dokument"><h1>Forskrift om forsøksordning med spesialistutdanning av leger i avtalepraksis</h1><article class="legalArticle" data-lovdata-URL="LTI/forskrift/2014-04-29-577/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften har som formål å regulere en økonomisk oppgjørsordning slik at et forsøk der leger i spesialisering har deler av utdanningsløpet hos legespesialister som har avtale om driftstilskott med regionalt helseforetak (avtalespesialister) kan gjennomføres.</article><article class="legalP" id="paragraf-1-ledd-2">For å ivareta formålet gjøres det i forskriften nærmere angitte unntak fra bestemmelser i og i medhold av folketrygdloven kapittel 5 og kapittel 22.</article></article><article class="legalArticle" data-lovdata-URL="LTI/forskrift/2014-04-29-577/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder spesialistopplæring av leger hos avtalespesialister, jf. folketrygdloven § 5-4 andre ledd. Det er et krav at avtalespesialistene har inngått avtale om forsøksvirksomhet med regionale helseforetak.</article></article><article class="legalArticle" data-lovdata-URL="LTI/forskrift/2014-04-29-577/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Stønad til dekning av utgifter til undersøkelse og behandling hos lege i spesialisering</span></h2><article class="legalP" id="paragraf-3-ledd-1">Trygden yter stønad til dekning av utgifter til undersøkelse og behandling hos lege i spesialisering som er under opplæring hos legespesialister som har avtale om driftstilskott med regionalt helseforetak, jf. folketrygdloven § 5-4 andre ledd.</article><article class="legalP" id="paragraf-3-ledd-2">Lege i spesialisering som er under opplæring hos legespesialist som har avtale om driftstilskott med regionalt helseforetak, kan utløse spesialisttakster i henhold til reglene i forskrift 27. juni 2013 nr. 843 om stønad til dekning av utgifter til undersøkelse og behandling hos lege.</article></article><article class="legalArticle" data-lovdata-URL="LTI/forskrift/2014-04-29-577/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utbetaling ved direkte oppgjør</span></h2><article class="legalP" id="paragraf-4-ledd-1">Helseforetaket inngår avtale om direkte oppgjør jf. folketrygdloven § 22-2.</article><article class="legalP" id="paragraf-4-ledd-2">Stønad for pasientbehandling som utføres av lege i spesialisering som er under opplæring hos avtalespesialist utbetales til det helseforetaket som har arbeidsgiveransvar for legen i spesialisering.</article></article><article class="legalArticle" data-lovdata-URL="LTI/forskrift/2014-04-29-577/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Forskriften trer i kraft 1. mai 2014 og gjelder til 1. mai 2017.</article></article></main></body></html>