<!DOCTYPE html><html lang="no"><head><title>Forskrift om fastsettelse av avgiftsgrunnlag og avgiftssatser i folketrygden for visse grupper medlemmer for året 2014</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-02-14-124</dd><dt class="dokid">DokumentID</dt><dd class="dokid">LTI/forskrift/2014-02-14-124</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 2 s 183</dd><dt class="dateInForce">I kraft fra</dt><dd class="dateInForce">2014-02-14, med virkning fra 2014-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-01-25-66</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2013-12-05-1482</li><li>lov/1997-02-28-19/§23-2</li><li>lov/1997-02-28-19/§23-3</li><li>lov/1997-02-28-19/§23-4</li></ul></dd><dt class="dateOfPublication">Kunngjort</dt><dd class="dateOfPublication">2014-02-14 15:15</dd><dt class="lastupdated">Rettet</dt><dd class="lastupdated">2014-03-28 (§ 3)</dd><dt class="journalNumber">Journalnummer</dt><dd class="journalNumber">2014-0106</dd><dt class="titleShort">Korttittel</dt><dd class="titleShort">Forskrift om avgiftssatser i folketrygden, 2014</dd><dt class="title">Tittel</dt><dd class="title">Forskrift om fastsettelse av avgiftsgrunnlag og avgiftssatser i folketrygden for visse grupper medlemmer for året 2014</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 14. februar 2014 med hjemmel i stortingsvedtak 5. desember 2013 nr. 1482, jf. lov 28. februar 1997 nr. 19 om folketrygd (folketrygdloven) § 23-2, § 23-3 og § 23-4. Fremmet av Arbeids- og sosialdepartementet.</dd><dt class="refid">RefID</dt><dd class="refid">forskrift/2014-02-14-124</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fastsettelse av avgiftsgrunnlag og avgiftssatser i folketrygden for visse grupper medlemmer for året 2014<ul class="tocSubUl"><li>§ 1. Personkrets</li><li>§ 2. Avgiftsgrunnlag</li><li>§ 3. Avgiftssatser</li><li>§ 4. Misjonærer og visse andre grupper</li><li>§ 5. Forskrifter</li><li>§ 6. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/2014-02-14-124" id="dokument"><h1>Forskrift om fastsettelse av avgiftsgrunnlag og avgiftssatser i folketrygden for visse grupper medlemmer for året 2014</h1><article class="legalArticle" data-lovdata-URL="LTI/forskrift/2014-02-14-124/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Personkrets</span></h2><article class="legalP" id="paragraf-1-ledd-1">Denne forskriften omfatter personer som er medlem i trygden etter lov om folketrygd § 2-1 til § 2-6 med inntekt som ikke er skattepliktig til Norge etter de ordinære skattelover og skattevedtak, eller etter lov om skatt til Svalbard, samt medlem i trygden etter lov om folketrygd § 2-7, § 2-7a eller § 2-8 og utsendt arbeidstaker som er medlem i trygden etter konvensjon inngått etter lov om folketrygd § 1-3.</article></article><article class="legalArticle" data-lovdata-URL="LTI/forskrift/2014-02-14-124/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Avgiftsgrunnlag</span></h2><ul class="defaultList"><li data-li-identifier="a)" data-name="a)"><article class="listArticle" id="paragraf-2-punkt-1"><article class="legalP" id="paragraf-2-punkt-1-ledd-1">For rettigheter etter kapitlene 5, 8, 9 og 14 i lov om folketrygd skal avgift fastsettes i prosent av inntekt som nevnt i skatteloven § 12-2.</article><article class="legalP" id="paragraf-2-punkt-1-ledd-2">Det skal ikke betales avgift når inntekten er mindre enn 39&#xa0;600 kroner. Avgiften må ikke utgjøre mer enn 25 prosent av den del av inntekten som overstiger 39&#xa0;600 kroner.</article></article></li><li data-li-identifier="b)" data-name="b)"><article class="listArticle" id="paragraf-2-punkt-2"><article class="legalP" id="paragraf-2-punkt-2-ledd-1">For rettigheter etter kapitlene 4, 6, 7, 10, 11 til 13 og 15 til 20 i lov om folketrygd skal avgiften fastsettes i prosent av pensjonsgivende inntekt, jf. lov om folketrygd § 3-15 første ledd.</article><article class="legalP" id="paragraf-2-punkt-2-ledd-2">Det skal ikke betales avgift når inntekten er mindre enn 39&#xa0;600 kroner. Avgiften må ikke utgjøre mer enn 25 prosent av den del av inntekten som overstiger 39&#xa0;600 kroner.</article></article></li><li data-li-identifier="c)" data-name="c)"><article class="listArticle" id="paragraf-2-punkt-3"><article class="legalP" id="paragraf-2-punkt-3-ledd-1">Når en person etter søknad er opptatt i folketrygdens pensjonsdel med hjemmel i § 2-7, § 2-7a eller § 2-8 og samtidig betaler trygdeavgift i Norge av personinntekt som nevnt i skatteloven § 12-2 bokstav f og g, skal differansen mellom den fulle avgiften og avgiften for slik personinntekt og tilskudd fra staten innkreves av Arbeids- og velferdsetaten.</article></article></li></ul></article><article class="legalArticle" data-lovdata-URL="LTI/forskrift/2014-02-14-124/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Avgiftssatser</span></h2><ul class="defaultList"><li data-li-identifier="a)" data-name="a)"><article class="listArticle" id="paragraf-3-punkt-1"><article class="legalP" id="paragraf-3-punkt-1-ledd-1">Pliktig medlem i trygden etter lov om folketrygd § 2-1 til § 2-5, herunder utsendte arbeidstakere som er medlem i trygden etter avtale i medhold av lovens § 1-3, med inntekt som ikke er skattepliktig til Norge etter de ordinære skattelover eller skattevedtak, eller lov om skatt til Svalbard, svarer ordinær trygdeavgift.</article></article></li><li data-li-identifier="b)" data-name="b)"><article class="listArticle" id="paragraf-3-punkt-2"><article class="legalP" id="paragraf-3-punkt-2-ledd-1">For sjømenn som er ansatt på norsk skip i utenriksfart som er registrert i det ordinære norske skipsregisteret, med unntak av personer som er ansatt i tjeneste hos utenlandsk arbeidsgiver som driver næringsvirksomhet ombord, og er medlem i trygden etter lov om folketrygd § 2-6, betaler arbeidsgiveren en fast sats på kr 390 per måned uten hensyn til antall tjenestedager i måneden.</article></article></li><li data-li-identifier="c)" data-name="c)"><article class="listArticle" id="paragraf-3-punkt-3"><article class="legalP" id="paragraf-3-punkt-3-ledd-1">Medlem i trygden etter lov om folketrygd § 2-7, § 2-7a eller § 2-8 betaler trygdeavgift for de rettigheter medlemskapet omfatter.</article></article></li></ul><article class="legalP" id="paragraf-3-ledd-1">Avgiften som innbetales til trygdemyndighetene fastsettes til følgende prosentsatser: <table><thead><tr><th colspan="2" data-text-align="center" data-vertical-align="top" /><th colspan="5" data-text-align="center" data-vertical-align="top"><i>Avgiftsgrunnlag</i></th></tr><tr><th colspan="2" data-text-align="center" data-vertical-align="top" /><th colspan="3" data-text-align="center" data-vertical-align="top"><i>Etter § 2 a)<br />Sykestønad mv.</i></th><th colspan="2" data-text-align="center" data-vertical-align="top"><i>Etter § 2 b)<br />Pensjon mv.</i></th></tr><tr><th colspan="2" data-text-align="center" data-vertical-align="top"><i>Ulike typetilfeller</i></th><th data-text-align="center" data-vertical-align="top"><i>Uten syke-<br />penger</i></th><th data-text-align="center" data-vertical-align="top"><i>Tillegg<br />for<br />syke-<br />penger</i></th><th data-text-align="center" data-vertical-align="top"><i>Tillegg for begrenset rett til sykepenger<sup class="footnotereference" data-footnotereferencevalue="*" data-unique-footnote-counter="1">*</sup></i></th><th data-text-align="center" data-vertical-align="top"><i>Uten<br />yrkes-<br />skade-<br />trygd</i></th><th data-text-align="center" data-vertical-align="top"><i>Tillegg<br />for<br />yrkes-<br />skadetrygd</i></th></tr><tr><th colspan="2" data-text-align="center" data-vertical-align="top" /><th data-text-align="center" data-vertical-align="top"><i>1</i></th><th data-text-align="center" data-vertical-align="top"><i>2a</i></th><th data-text-align="center" data-vertical-align="top"><i>2b</i></th><th data-text-align="center" data-vertical-align="top"><i>3</i></th><th data-text-align="center" data-vertical-align="top"><i>4</i></th></tr></thead><tbody><tr><td data-text-align="left" data-vertical-align="top">Medlemmet er ikke<br />skatte-<br />pliktig i Norge<sup class="footnotereference" data-footnotereferencevalue="**" data-unique-footnote-counter="2">**</sup></td><td data-text-align="left" data-vertical-align="top">Arbeidsgiver plikter ikke å betale arbeidsgiver-<br />avgift<br />Arbeidsgiver plikter<br />å betale arbeidsgiver-<br />avgift</td><td data-text-align="center" data-vertical-align="top"><br />9,1<br /><br /><br />6,8</td><td data-text-align="center" data-vertical-align="top"><br />4,7<br /><br /><br />0,0</td><td data-text-align="center" data-vertical-align="top"><br />2,3<br /><br /><br />0,0</td><td data-text-align="center" data-vertical-align="top"><br />24,9<br /><br /><br />18,0</td><td data-text-align="center" data-vertical-align="top"><br />0,2<br /><br /><br />0,0</td></tr><tr><td data-text-align="left" data-vertical-align="top">Medlemmet er skatte-pliktig i Norge</td><td data-text-align="left" data-vertical-align="top">ORDINÆR TRYGDEAVGIFT BETALES IKKE SAMMEN MED SKATTEN TIL SKATTE-<br />MYNDIGHETENE<br />Arbeidsgiver plikter ikke å betale arbeidsgiver-<br />avgift<br />Arbeidsgiver plikter å betale arbeidsgiver-<br />avgift</td><td data-text-align="center" data-vertical-align="top"><br /><br /><br /><br /><br /><br /><br />7,4<br /><br /><br />5,1</td><td data-text-align="center" data-vertical-align="top"><br /><br /><br /><br /><br /><br /><br />4,7<br /><br /><br />0,0</td><td data-text-align="center" data-vertical-align="top"><br /><br /><br /><br /><br /><br /><br />2,3<br /><br /><br />0,0</td><td data-text-align="center" data-vertical-align="top"><br /><br /><br /><br /><br /><br /><br />10,0<br /><br /><br />3,1</td><td data-text-align="center" data-vertical-align="top"><br /><br /><br /><br /><br /><br /><br />0,2<br /><br /><br />0,0</td></tr><tr><td data-text-align="left" data-vertical-align="top">Medlemmet er skatte-pliktig i Norge</td><td data-text-align="left" data-vertical-align="top">ORDINÆR TRYGDEAVGIFT BETALES SAMMEN MED SKATTEN TIL SKATTE-<br />MYNDIGHETENE<br />Arbeidsgiver plikter ikke å betale arbeidsgiver-<br />avgift<br />Arbeidsgiver plikter å<br />betale arbeidsgiver- avgift</td><td data-text-align="center" data-vertical-align="top"><br /><br /><br /><br /><br /><br />2,3<br /><br />0,0</td><td data-text-align="center" data-vertical-align="top"><br /><br /><br /><br /><br /><br />4,7<br /><br />0,0</td><td data-text-align="center" data-vertical-align="top"><br /><br /><br /><br /><br /><br />2,3<br /><br />0,0</td><td data-text-align="center" data-vertical-align="top"><br /><br /><br /><br /><br /><br />6,9<br /><br />0,0</td><td data-text-align="center" data-vertical-align="top"><br /><br /><br /><br /><br /><br />0,2<br /><br />0,0</td></tr></tbody></table></article><footer class="footnotes"><article class="footnote" data-name="*" data-unique-footnote-counter="1"><span class="footnoteLabel">*</span> Gjelder for begrenset rett til sykepenger mv. i utlandet etter lov om folketrygd § 8-9 annet ledd.</article><article class="footnote" data-name="**" data-unique-footnote-counter="2"><span class="footnoteLabel">**</span> Omfatter også personer som ikke skattelignes i Norge etter bestemmelse i en skatteavtale.</article></footer></article><article class="legalArticle" data-lovdata-URL="LTI/forskrift/2014-02-14-124/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Misjonærer og visse andre grupper</span></h2><article class="legalP" id="paragraf-4-ledd-1">Departementet kan fastsette avgifter på grunnlag av de avgiftssatser som er fastsatt for annen ervervsinntekt enn lønnsinntekt, selv om vedkommende må anses som arbeidstaker.</article></article><article class="legalArticle" data-lovdata-URL="LTI/forskrift/2014-02-14-124/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forskrifter</span></h2><article class="legalP" id="paragraf-5-ledd-1">Departementet kan gi forskrifter om gjennomføring av bestemmelsene i denne forskriften og kan foreta justeringer i de fastsatte regler og avgifter, herunder også gi særregler for medlemmer med lønnsinntekt opptjent på fremmed stats kontinentalsokkel og utsendte arbeidstakere som delvis er omfattet av folketrygdloven i medhold av gjensidighetsavtaler.</article></article><article class="legalArticle" data-lovdata-URL="LTI/forskrift/2014-02-14-124/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttreden</span></h2><article class="legalP" id="paragraf-6-ledd-1">Forskriften trer i kraft straks og gis virkning fra 1. januar 2014. Fra samme dag oppheves forskrift 25. januar 2013 nr. 66 om fastsettelse av avgiftsgrunnlag og avgiftssatser i folketrygden for visse grupper medlemmer for året 2013.</article></article></main></body></html>