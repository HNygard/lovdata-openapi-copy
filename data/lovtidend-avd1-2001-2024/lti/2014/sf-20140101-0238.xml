<!DOCTYPE html><html lang="no"><head><title>Forskrift om endring i forskrifter underliggende Maritim avdeling i Nærings- og fiskeridepartementet som følge av endring i departementsstrukturen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-01-01-238</dd><dt class="dokid">DokumentID</dt><dd class="dokid">LTI/forskrift/2014-01-01-238</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 3 s 442</dd><dt class="dateInForce">I kraft fra</dt><dd class="dateInForce">2014-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1983-11-11-1606</li><li>forskrift/2008-02-15-157</li><li>forskrift/1993-07-09-596</li><li>forskrift/1992-07-30-592</li><li>forskrift/1989-08-16-818</li><li>forskrift/1989-08-11-802</li><li>forskrift/1987-06-30-579</li><li>forskrift/2009-12-21-1738</li><li>forskrift/2008-02-15-156</li><li>forskrift/1992-07-30-593</li><li>forskrift/2007-06-25-719</li><li>forskrift/1998-12-01-4532</li><li>forskrift/1996-02-02-115</li><li>forskrift/2013-08-19-1002</li><li>forskrift/1992-05-15-324</li><li>forskrift/1992-07-30-591</li><li>forskrift/2007-05-31-591</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2013-12-13-1455</li></ul></dd><dt class="dateOfPublication">Kunngjort</dt><dd class="dateOfPublication">2014-03-07 14:30</dd><dt class="journalNumber">Journalnummer</dt><dd class="journalNumber">2014-0163</dd><dt class="titleShort">Korttittel</dt><dd class="titleShort">Endr. i forskrifter underliggende Maritim avdeling i NFD</dd><dt class="title">Tittel</dt><dd class="title">Forskrift om endring i forskrifter underliggende Maritim avdeling i Nærings- og fiskeridepartementet som følge av endring i departementsstrukturen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 1. januar 2014 med hjemmel i omorganiseringsvedtak 13. desember 2013 nr. 1455 om endring i departementsstrukturen og i ansvarsfordelingen mellom departementene.</dd><dt class="refid">RefID</dt><dd class="refid">forskrift/2014-01-01-238</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrifter underliggende Maritim avdeling i Nærings- og fiskeridepartementet som følge av endring i departementsstrukturen<ul class="tocSubUl"><li>I</li><li>II</li><li>III</li><li>IV<ul class="tocSubUl"><li>§ 2. Endring i fartsområdebegrensningen</li><li>§ 3. Straff</li></ul></li><li>V<ul class="tocSubUl"><li>§ 4. Registreringsmyndighet</li><li>§ 21. Registreringsnekting og klagebehandling</li><li>§ 29. Melding om endring. Melding til Sjøfartsdirektoratet</li><li>§ 33. Ikrafttredelse</li></ul></li><li>VI</li><li>VII<ul class="tocSubUl"><li>§ 9. Klage</li></ul></li><li>VIII<ul class="tocSubUl"><li>§ 6. Gjennomføringsbestemmelser</li></ul></li><li>IX<ul class="tocSubUl"><li>§ 3. Fartsområde. Fartstillatelse</li></ul></li><li>X<ul class="tocSubUl"><li>§ 10. Ikrafttredelse</li></ul></li><li>XI</li><li>XII<ul class="tocSubUl"><li>§ 30. Ikrafttredelse</li></ul></li><li>XIII</li><li>XIV</li><li>XV</li><li>XVI</li><li>XVII</li><li>XVIII</li><li>XIX</li></ul></li></ul></dd></dl></header><main class="documentBody" data-lovdata-URL="LTI/forskrift/2014-01-01-238" id="dokument"><h1>Forskrift om endring i forskrifter underliggende Maritim avdeling i Nærings- og fiskeridepartementet som følge av endring i departementsstrukturen</h1><section class="section" data-name="kapI" id="kapittel-1" data-lovdata-URL="LTI/forskrift/2014-01-01-238/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I vedtak 11. november 1983 nr. 1606 om delegering av myndighet etter lov om containere gjøres følgende endring:</article> <article class="defaultP" margin-top="true">Kongens myndighet etter lov om endringer i lom om sikre containere av 17. desember 1982 nr. 84 delegeres til Nærings- og fiskeridepartementet.</article></section><section class="section" data-name="kapII" id="kapittel-2" data-lovdata-URL="LTI/forskrift/2014-01-01-238/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I vedtak 17. desember 1982 nr. 1743 om delegering av myndighet etter lov av 17. desember 1982 nr. 84 om sikre containere gjøres følgende endring:</article> <article class="defaultP" margin-top="true">Kongens myndighet etter § 9 i lov om sikre containere delegeres til Nærings- og fiskeridepartementet.</article></section><section class="section" data-name="kapIII" id="kapittel-3" data-lovdata-URL="LTI/forskrift/2014-01-01-238/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I vedtak 15. februar 2008 nr. 157 om delegering av myndighet til Nærings- og handelsdepartementet etter lov om norsk internasjonalt skipsregister § 5 gjøres følgende endringer:</article> <article class="defaultP" margin-top="true">Overskriften skal lyde:</article> <article class="defaultP" margin-top="true"><i>Delegering av myndighet til Nærings- og fiskeridepartementet etter lov om norsk internasjonalt skipsregister § 5</i></article> <article class="defaultP" margin-top="true">Del I skal lyde:</article><article class="legalP" id="kapittel-3-ledd-2">Kongens myndighet etter lov 12. juni 1987 nr. 48 om norsk internasjonalt skipsregister § 5 delegeres til Nærings- og fiskeridepartementet.</article></section><section class="section" data-name="kapIV" id="kapittel-4" data-lovdata-URL="LTI/forskrift/2014-01-01-238/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I forskrift 9. juli 1993 nr. 596 om begrensning av fartsområde for passasjerskip registrert i norsk internasjonalt skipsregister (NIS) gjøres følgende endringer:</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-4-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Endring i fartsområdebegrensningen</span></span><article class="legalP" id="kapittel-4-foreslåttparagraf-1-ledd-1">Nærings- og fiskeridepartementet kan ved forskrift endre fartsområdebegrensningen angitt i § 1 når det finnes å foreligge konkurransevridning i disfavør av skip registrert i norsk ordinært skipsregister og konkurransevridningen anses å være et resultat av andre staters tiltak eller konkurransevridende ordninger.</article></article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-4-foreslåttparagraf-2"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Straff</span></span><article class="legalP" id="kapittel-4-foreslåttparagraf-2-ledd-1">Forsettlig overtredelse av denne forskrift straffes med bøter i medhold av lov 12. juni 1987. nr. 48 § 11, såfremt strengere straff ikke kommer til anvendelse i medhold av annen lovbestemmelse. Er den straffbare handlingen foretatt av noen som handlet på vegne av selskap eller sammenslutning nevnt i lovens § 1, kan bøtestraff idømmes foretaket som sådant.</article><article class="legalP" id="kapittel-4-foreslåttparagraf-2-ledd-2">Ved overtredelse kan Nærings- og fiskeridepartementet bestemme at skipet skal slettes av registeret, jf. lov 12. juni 1987 nr. 48 § 12 annet ledd.</article></article></section><section class="section" data-name="kapV" id="kapittel-5" data-lovdata-URL="LTI/forskrift/2014-01-01-238/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I forskrift 30. juli 1992 nr. 592 om registrering av skip i Norsk Internasjonalt Skipsregister (NIS) gjøres følgende endringer:</article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-5-foreslåttparagraf-1"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Registreringsmyndighet</span></span><article class="legalP" id="kapittel-5-foreslåttparagraf-1-ledd-1">Norsk internasjonalt skipsregister føres av den tjenestemann som Nærings- og fiskeridepartementet tilsetter som registerfører for Skipsregistrene, som er et eget forvaltningsorgan direkte underlagt departementet med kontor i Bergen.</article></article> <article class="defaultP" margin-top="true">§ 21 skal lyde:</article><article class="futureLegalArticle" data-name="§21" id="kapittel-5-foreslåttparagraf-2"><span class="futureLegalArticleHeader"><span class="legalArticleValue">§ 21</span>. <span class="legalArticleTitle">Registreringsnekting og klagebehandling</span></span><article class="legalP" id="kapittel-5-foreslåttparagraf-2-ledd-1">Inntil registreringsattesten, jf. sjølovens § 17, første ledd, er underskrevet, kan et dokument nektes registrert.</article><article class="legalP" id="kapittel-5-foreslåttparagraf-2-ledd-2">Nektes et dokument registrert, skal rekvirenten og andre som saken direkte gjelder straks ha skriftlig underretning om dette i rekommandert brev. I underretningen skal det gis begrunnelse for nektingen. Det skal også gis opplysning om adgangen til å klage til Nærings- og fiskeridepartementet, og om at klage i tilfelle må være kommet inn til registerføreren innen 3 uker fra den dag underretningen er sendt. Har registerføreren fastsatt en lengre frist, skal denne fristen angis i stedet. Videre skal det opplyses at søksmål for å få avgjørelsen prøvet ikke kan reises uten at klageadgangen er benyttet.</article></article> <article class="defaultP" margin-top="true">§ 29 skal lyde:</article><article class="futureLegalArticle" data-name="§29" id="kapittel-5-foreslåttparagraf-3"><span class="futureLegalArticleHeader"><span class="legalArticleValue">§ 29</span>. <span class="legalArticleTitle">Melding om endring. Melding til Sjøfartsdirektoratet</span></span><article class="legalP" id="kapittel-5-foreslåttparagraf-3-ledd-1">Inntrer det endring i de opplysninger som skipsregisteret inneholder om et skip, jf. sjølovens § 13, første ledd, skal eieren gi melding til registerføreren, jf. sjølovens § 13, annet ledd. Det samme gjelder når det skjer endring i det vilkår skipet er registrert etter i lov 12. juni 1987 nr. 48 om norsk internasjonalt skipsregister § 1. Eieren trenger likevel ikke gi melding om ny måling (ommåling) av skip og de endringer i skipets data som fremgår av det nye målebrevet, jf. tredje ledd nedenfor.</article><article class="legalP" id="kapittel-5-foreslåttparagraf-3-ledd-2">Med melding om endring av skipets data skal følge skriftlig bevis for endringen. Endring av skipets navn skjer ved søknad til Skipsregistrene. For endring av hjemsted er det tilstrekkelig med eierens skriftlige erklæring om hvor hjemstedet skal være. Endring av eierforholdet anses meldt samtidig som hjemmelsdokument sendes til registrering. Som hjelpedokument til hjemmelsdokument skal følge erklæring – på blankett fastsatt av Nærings- og fiskeridepartementet – som viser at nasjonalitetsvilkårene er oppfylt, jf. sjølovens § 1 og § 4.</article></article> <article class="defaultP" margin-top="true">§ 33 skal lyde:</article><article class="futureLegalArticle" data-name="§33" id="kapittel-5-foreslåttparagraf-4"><span class="futureLegalArticleHeader"><span class="legalArticleValue">§ 33</span>. <span class="legalArticleTitle">Ikrafttredelse</span></span><article class="legalP" id="kapittel-5-foreslåttparagraf-4-ledd-1">Denne forskrift trer i kraft 1. august 1992, dog med unntak av § 8 siste ledd som trer i kraft etter nærmere bestemmelse av Nærings- og fiskeridepartementet.</article></article></section><section class="section" data-name="kapVI" id="kapittel-6" data-lovdata-URL="LTI/forskrift/2014-01-01-238/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">I vedtak 15. mai 1992 nr. 324 om delegering av myndighet etter lov av 12. juni 1987 nr. 48 om norsk internasjonalt skipsregister § 9 gjøres følgende endring:</article> <article class="defaultP" margin-top="true">Kongens myndighet etter lov av 12. juni 1987 nr. 48 om norsk internasjonalt skipsregister § 9 delegeres til Nærings- og fiskeridepartementet.</article></section><section class="section" data-name="kapVII" id="kapittel-7" data-lovdata-URL="LTI/forskrift/2014-01-01-238/KAPITTEL_7"><h2 data-text-align="center">VII</h2><article class="legalP" id="kapittel-7-ledd-1">I forskrift 16. august 1989 nr. 818 om gjennomføring av forskrift om utvidet fartsområde for lasteskip registrert i norsk internasjonalt skipsregister gjøres følgende endring:</article> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" id="kapittel-7-foreslåttparagraf-1"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Klage</span></span><article class="legalP" id="kapittel-7-foreslåttparagraf-1-ledd-1">Vedtak om ikke å oppføre et skip på listen eller om å stryke et skip av listen kan påklages til Nærings- og fiskeridepartementet av rederiet eller organisasjonene. Klagen sendes Sjøfartsdirektoratet, som etter å ha foretatt de undersøkelser klagen gir grunn til, straks sender klagen til departementet sammen med sakens øvrige dokumenter. Departementet kan avgjøre klagesaken uten ugrunnet opphold. Forøvrig gjelder bestemmelsene i forvaltningsloven så langt de passer.</article></article></section><section class="section" data-name="kapVIII" id="kapittel-8" data-lovdata-URL="LTI/forskrift/2014-01-01-238/KAPITTEL_8"><h2 data-text-align="center">VIII</h2><article class="legalP" id="kapittel-8-ledd-1">I forskrift 11. august 1989 nr. 802 om utvidet fartsområde for lasteskip registrert i norsk internasjonalt skipsregister gjøres følgende endring:</article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-8-foreslåttparagraf-1"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Gjennomføringsbestemmelser</span></span><article class="legalP" id="kapittel-8-foreslåttparagraf-1-ledd-1">Nærings- og fiskeridepartementet fastsetter bestemmelser til gjennomføring av denne forskrift.</article></article></section><section class="section" data-name="kapIX" id="kapittel-9" data-lovdata-URL="LTI/forskrift/2014-01-01-238/KAPITTEL_9"><h2 data-text-align="center">IX</h2><article class="legalP" id="kapittel-9-ledd-1">I forskrift 30. juni 1987 nr. 579 om særskilt fartsområde for fartøyer og flyttbare innretninger i petroleumsvirksomhet registrert i norsk internasjonalt skipsregister gjøres følgende endring:</article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-9-foreslåttparagraf-1"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Fartsområde. Fartstillatelse</span></span><article class="legalP" id="kapittel-9-foreslåttparagraf-1-ledd-1">Skip som omfattes av denne forskrift skal gis fartsområde som utelukker fart mellom norske havner. Som norsk havn anses i denne forskrift også innretning for olje- og gassvirksomhet på norsk kontinentalsokkel. Søknad om fartsområde sendes Sjøfartsdirektoratet.</article><article class="legalP" id="kapittel-9-foreslåttparagraf-1-ledd-2">Tillatelse til fart på norsk kontinentalsokkel kan unntaksvis gis til spesielle fartøystyper i særoppdrag etter foreleggelse av søknaden for Nærings- og fiskeridepartementet.</article></article></section><section class="section" data-name="kapX" id="kapittel-10" data-lovdata-URL="LTI/forskrift/2014-01-01-238/KAPITTEL_10"><h2 data-text-align="center">X</h2><article class="legalP" id="kapittel-10-ledd-1">I forskrift 21. desember 2009 nr. 1738 om gebyr for tjenester som utføres av Sjøfartsdirektoratet (Sjøfartsdirektoratets gebyrtariff) gjøres følgende endring:</article> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" id="kapittel-10-foreslåttparagraf-1"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></span><article class="legalP" id="kapittel-10-foreslåttparagraf-1-ledd-1">Denne forskrift trer i kraft fra 1. januar 2010. Fra samme tidspunkt oppheves forskrift 13. januar 2004 nr. 252 om gebyr for tjenester som utføres av Sjøfartsdirektoratet (Sjøfartsdirektoratets gebyrtariff) fastsatt av Nærings- og fiskeridepartementet.</article></article></section><section class="section" data-name="kapXI" id="kapittel-11" data-lovdata-URL="LTI/forskrift/2014-01-01-238/KAPITTEL_11"><h2 data-text-align="center">XI</h2><article class="legalP" id="kapittel-11-ledd-1">I vedtak 15. februar 2008 nr. 156 om delegering av myndighet til Nærings- og handelsdepartementet etter sjøloven § 11 sjette ledd gjøres følgende endringer:</article> <article class="defaultP" margin-top="true">Overskriften skal lyde:</article> <article class="defaultP" margin-top="true"><i>Delegering av myndighet til Nærings- og fiskeridepartementet etter sjøloven § 11 sjette ledd</i></article> <article class="defaultP" margin-top="true">Del I skal lyde:</article><article class="legalP" id="kapittel-11-ledd-2">Kongens myndighet etter lov 24. juni 1994 nr. 39 om sjøfarten (sjøloven) § 11 sjette ledd delegeres til Nærings- og fiskeridepartementet.</article></section><section class="section" data-name="kapXII" id="kapittel-12" data-lovdata-URL="LTI/forskrift/2014-01-01-238/KAPITTEL_12"><h2 data-text-align="center">XII</h2><article class="legalP" id="kapittel-12-ledd-1">I forskrift 30. juli 1992 nr. 593 om registrering av skip i norsk ordinært skipsregister gjøres følgende endring:</article> <article class="defaultP" margin-top="true">§ 30 skal lyde:</article><article class="futureLegalArticle" data-name="§30" id="kapittel-12-foreslåttparagraf-1"><span class="futureLegalArticleHeader"><span class="legalArticleValue">§ 30</span>. <span class="legalArticleTitle">Ikrafttredelse</span></span><article class="legalP" id="kapittel-12-foreslåttparagraf-1-ledd-1">Denne forskrift trer i kraft 1. august 1992, dog med unntak av § 7 siste ledd som trer i kraft etter nærmere bestemmelse av Nærings- og fiskeridepartementet. Fra samme dag oppheves forskrift om registrering av skip m.m. fastsatt 20. november 1975.</article></article></section><section class="section" data-name="kapXIII" id="kapittel-13" data-lovdata-URL="LTI/forskrift/2014-01-01-238/KAPITTEL_13"><h2 data-text-align="center">XIII</h2><article class="legalP" id="kapittel-13-ledd-1">I forskrift 30. juli 1992 nr. 591 om delegering av myndighet etter lov 24. juni 1994 nr. 39 om sjøfarten § 13, § 14, § 15, § 32 og § 38 gjøres følgende endring:</article><article class="legalP" id="kapittel-13-ledd-2">Den myndighet etter lov av 24. juni 1994 nr. 39 om sjøfarten § 13, § 14, § 15, § 32 og § 38 som er tillagt Justis- og politidepartementet overføres til Nærings- og fiskeridepartementet.</article></section><section class="section" data-name="kapXIV" id="kapittel-14" data-lovdata-URL="LTI/forskrift/2014-01-01-238/KAPITTEL_14"><h2 data-text-align="center">XIV</h2><article class="legalP" id="kapittel-14-ledd-1">I vedtak 25. juni 2007 nr. 719 om delegering av myndighet til Sjøfartsdirektoratet etter lov om fritids- og småbåter § 24 gjøres følgende endring:</article> <article class="defaultP" margin-top="true">Vedtakets første og annet ledd skal lyde:</article><article class="legalP" id="kapittel-14-ledd-2">Ved kgl.res. 27. november 1998 nr. 1095, fremmet av Justis- og politidepartementet, er Kongens myndighet etter lov 26. juni 1998 nr. 47 om fritids- og småbåter kapittel 3 delegert til Nærings- og fiskeridepartementet.</article><article class="legalP" id="kapittel-14-ledd-3">Nærings- og fiskeridepartementet delegerer med hjemmel i kgl.res. 27. november 1998 nr. 1095 til Sjøfartsdirektoratet myndighet til å utarbeide og fastsette forskrifter i henhold til § 24.</article></section><section class="section" data-name="kapXV" id="kapittel-15" data-lovdata-URL="LTI/forskrift/2014-01-01-238/KAPITTEL_15"><h2 data-text-align="center">XV</h2><article class="legalP" id="kapittel-15-ledd-1">I vedtak 31. mai. 2007 nr. 591 om delegering av myndighet til Sjøfartsdirektoratet etter lov om fritids- og småbåter § 20 annet ledd, § 23 annet ledd, § 26a og § 26b gjøres følgende endring:</article> <article class="defaultP" margin-top="true">Vedtakets første og annet ledd skal lyde:</article><article class="legalP" id="kapittel-15-ledd-2">Ved delegeringsvedtak 27. november 1998 nr. 1095, fremmet av Justis- og politidepartementet, er Kongens myndighet etter lov 26. juni 1998 nr. 47 om fritids- og småbåter kapittel 3 delegert til Nærings- og fiskeridepartementet.</article><article class="legalP" id="kapittel-15-ledd-3">Nærings- og fiskeridepartementet delegerer med hjemmel i delegeringsvedtak 27. november 1998 nr. 1095 til Sjøfartsdirektoratet myndighet til å utarbeide og fastsette forskrifter i henhold til § 20 annet ledd, § 23 annet ledd, § 26a og § 26b.</article></section><section class="section" data-name="kapXVI" id="kapittel-16" data-lovdata-URL="LTI/forskrift/2014-01-01-238/KAPITTEL_16"><h2 data-text-align="center">XVI</h2><article class="legalP" id="kapittel-16-ledd-1">I vedtak 1. desember 1998 nr. 4532 om delegering av myndighet til Sjøfartsdirektoratet etter lov om fritids- og småbåter kapittel 3 gjøres følgende endring:</article><article class="legalP" id="kapittel-16-ledd-2">Nærings- og fiskeridepartementets myndighet etter lov 26. juni 1998 nr. 47 om fritids- og småbåter kapittel 3, jf. kgl.res. 27. november 1998 nr. 1095, delegeres til Sjøfartsdirektoratet.</article></section><section class="section" data-name="kapXVII" id="kapittel-17" data-lovdata-URL="LTI/forskrift/2014-01-01-238/KAPITTEL_17"><h2 data-text-align="center">XVII</h2><article class="legalP" id="kapittel-17-ledd-1">I forskrift 2. februar 1996 nr. 115 om oppkreving av gebyr til statskassen for besiktelser, sertifikatutstedelse mv. som foretas i henhold til skipssikkerhetsloven mv. (Sjøfartsdirektoratets gebyrforskrift) gjøres følgende endring:</article> <article class="defaultP" margin-top="true">Forordet skal lyde:</article><span class="futuretitle" id="kapittel-17-foreslåttittel-1">Forord</span><article class="legalP" id="kapittel-17-ledd-2">Forskriften gir bindende regler for hvilke tjenester iht. Skipssikkerhetsloven som det skal betales gebyr for, og hvem som er ansvarlig for betaling av gebyr.</article><article class="legalP" id="kapittel-17-ledd-3">For norske sertifikatpliktige skip og flyttbare innretninger skal det betales et førstegangsgebyr og årlige gebyr (årsgebyr). I tillegg skal det betales gebyr for nærmere spesifiserte tjenester (kapittel 5 andre gebyr, kapittel 8 måling og kapittel 9 lastelinje).</article><article class="legalP" id="kapittel-17-ledd-4">Norske skip som ikke er sertifikatpliktige, utenlandske skip, Sjøforsvarets skip mv. og andre som anmoder om en tjeneste, skal belastes gebyr for tjenester som er hjemlet i skipssikkerhetsloven (se kapittel 6).</article><article class="legalP" id="kapittel-17-ledd-5">Det skal også kreves godtgjørelse for tjenester som utføres av klasseselskaper og andre, etter bemyndigelse fra, eller etter avtale med, Sjøfartsdirektoratet eller iht. egne hjemler. Slik godtgjørelse kan kreves direkte av det selskapet som utfører tjenesten. Bestemmelser om dette er inntatt i kapittel 10.</article><article class="legalP" id="kapittel-17-ledd-6">Gebyrenes størrelse fastsettes (årlig) av Nærings- og fiskeridepartementet, ved forskrift om gebyr for tjenester som utføres av Sjøfartsdirektoratet. Gebyrene er delvis fastsatt på bakgrunn av skipets/innretningens størrelse (bl.a. førstegangsgebyr og årsgebyr) og delvis beregnet etter den tid som brukes til den aktuelle tjeneste basert på timesatser fastsatt i forskrift om gebyr for tjenester som utføres av Sjøfartsdirektoratet.</article></section><section class="section" data-name="kapXVIII" id="kapittel-18" data-lovdata-URL="LTI/forskrift/2014-01-01-238/KAPITTEL_18"><h2 data-text-align="center">XVIII</h2><article class="legalP" id="kapittel-18-ledd-1">I vedtak 19. august 2013 nr. 1002 om delegering av myndighet til Sjøfartsdirektoratet etter skipssikkerhetsloven gjøres følgende endring:</article><article class="legalP" id="kapittel-18-ledd-2">Med hjemmel i lov 16. februar 2007 nr. 9 om skipssikkerhet (skipssikkerhetsloven) § 22a, § 28a og § 71a delegerer Nærings- og fiskeridepartementet myndighet til Sjøfartsdirektoratet til å fastsette forskrifter til de nevnte bestemmelser.</article></section><section class="section" data-name="kapXIX" id="kapittel-19" data-lovdata-URL="LTI/forskrift/2014-01-01-238/KAPITTEL_19"><h2 data-text-align="center">XIX</h2><article class="legalP" id="kapittel-19-ledd-1">Forskriften trer i kraft straks.</article></section></main></body></html>