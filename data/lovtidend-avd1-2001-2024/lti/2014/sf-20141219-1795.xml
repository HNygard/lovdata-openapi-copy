<!DOCTYPE html><html lang="no"><head><title>Forskrift om endring i forskrift om losberedskapsavgift, losings- og farledsbevisavgift (losavgifter)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-12-19-1795</dd><dt class="dokid">DokumentID</dt><dd class="dokid">LTI/forskrift/2014-12-19-1795</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 17 s 2868</dd><dt class="dateInForce">I kraft fra</dt><dd class="dateInForce">2015-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-12-23-1128</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2014-08-15-61/§13</li><li>lov/2014-08-15-61/§14</li></ul></dd><dt class="dateOfPublication">Kunngjort</dt><dd class="dateOfPublication">2014-12-30 15:10</dd><dt class="journalNumber">Journalnummer</dt><dd class="journalNumber">2014-1313</dd><dt class="titleShort">Korttittel</dt><dd class="titleShort">Endr. i forskrift om losavgifter</dd><dt class="title">Tittel</dt><dd class="title">Forskrift om endring i forskrift om losberedskapsavgift, losings- og farledsbevisavgift (losavgifter)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 19. desember 2014 med hjemmel i lov 15. august 2014 nr. 61 om losordningen § 13 og § 14.</dd><dt class="refid">RefID</dt><dd class="refid">forskrift/2014-12-19-1795</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om losberedskapsavgift, losings- og farledsbevisavgift (losavgifter)<ul class="tocSubUl"><li>I<ul class="tocSubUl"><li>§ 2. Avgiftsplikt</li><li>§ 13. Bruk av flere loser</li><li>§ 17. Farledsbevisavgift</li><li>§ 18. Kadettfarledsbevisavgift</li><li>§ 20. Regning for avgiften</li><li>§ 21. Plikt til melding</li><li>§ 22. Klage</li><li>§ 23. Endringer og utfyllende bestemmelser</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2014-12-19-1795" id="dokument"><h1>Forskrift om endring i forskrift om losberedskapsavgift, losings- og farledsbevisavgift (losavgifter)</h1><section class="section" data-name="kapI" id="kapittel-1" data-lovdata-URL="LTI/forskrift/2014-12-19-1795/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 23. desember 1994 nr. 1128 om losberedskapsavgift, losings- og farledsbevisavgift (losavgifter) gjøres følgende endringer:</article> <article class="defaultP" margin-top="true">§ 1 første ledd skal lyde:</article><article class="legalP" id="kapittel-1-ledd-2">Losavgiftene består av:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Losberedskapsavgift – betales av fartøy som har losplikt eller som frivillig benytter los.</article></article></li><li data-li-identifier="b." data-name="b."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Losingsavgift – betales av fartøy som nytter los.</article></article></li><li data-li-identifier="c." data-name="c."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">Farledsbevisavgift – betales av fartøy/navigatør for gjennomføring av farledsbevisprøve, samt ved utstedelse, fornying eller endring av farledsbevis.</article></article></li><li data-li-identifier="d." data-name="d."><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">Kadettfarledsbevisavgift – betales av fartøy/navigatør for utstedelse av kadettfarledsbevis.</article></article></li></ul></article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Avgiftsplikt</span></span><article class="legalP" id="kapittel-1-foreslåttparagraf-1-ledd-1">Fartøy som frivillig nytter los eller er omfattet av bestemmelsene om losplikt i lov 15. august 2014 nr. 61 om losordningen § 6 og forskrifter gitt i medhold av denne, skal betale avgift etter denne forskriften. Dispensasjon fra losplikten fritar ikke fra plikten til å betale losberedskapsavgift med mindre dispensasjonen utelukkende gjelder for seilas eller opphold i områdene som nevnt i lospliktforskriften § 4 (2).</article><article class="legalP" id="kapittel-1-foreslåttparagraf-1-ledd-2">Betalingsplikten for losberedskapsavgift inntrer når fartøyet passerer grensen for avgiftsbelagt farvann for inn- eller utseiling.</article><article class="legalP" id="kapittel-1-foreslåttparagraf-1-ledd-3">Betalingsplikten for losingsavgift inntrer når los tas ombord og omfatter all seilas med los om bord.</article><article class="legalP" id="kapittel-1-foreslåttparagraf-1-ledd-4">Betalingsplikten for farledsbevis inntrer ved gjennomføring av farledsbevisprøve, samt ved utstedelse, fornying eller endring av farledsbevis. Kystverket kan bestemme at betaling skal gjennomføres før farledsbevis utstedes eller prøve gjennomføres.</article><article class="legalP" id="kapittel-1-foreslåttparagraf-1-ledd-5">Betalingsplikten for kadettfarledsbevis inntrer ved utstedelse av kadettfarledsbevis.</article></article> <article class="defaultP" margin-top="true">§ 3 første ledd bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-5-punkt-1"><article class="legalP" id="kapittel-1-foreslåttparagraf-1-ledd-5-punkt-1-ledd-1"><i>Avgiftsbelagt farvann:</i> Farvann med losplikt, jf. lospliktforskriften § 4.</article></article></li></ul></article> <article class="defaultP" margin-top="true">§ 3 andre ledd skal lyde:</article><article class="legalP" id="kapittel-1-ledd-3">Samferdselsdepartementet kan i tvilstilfeller bestemme hva som skal forstås med de enkelte definisjonene.</article> <article class="defaultP" margin-top="true">§ 8 første ledd, 1. setning, skal lyde:</article><article class="legalP" id="kapittel-1-ledd-4">Ved innseiling og utseiling betales kr 0,81 pr. BT for de første 3&#xa0;000 BT og kr 0,71 pr. BT for den overskytende tonnasje.</article> <article class="defaultP" margin-top="true">§ 8 nytt tredje ledd skal lyde:</article><article class="legalP" id="kapittel-1-ledd-5">For skip registrert i ESI (Environmental Ship Index) med en totalscore på 50 poeng eller mer, settes satsene ned med 50&#xa0;%. Rabatten gis kun for seilas innenfor ESI-sertifikatets gyldighetsperiode og der ESI-registreringen fremgår av meldingen om seilasen, jf. § 21.</article> <article class="defaultP" margin-top="true">§ 9 andre ledd skal lyde:</article><article class="legalP" id="kapittel-1-ledd-6">Årsavgiften fra og med 1. januar 2015 er: <table><tbody><tr><td data-text-align="left" data-vertical-align="top">For fartøy t.o.m.</td><td data-text-align="left" data-vertical-align="top">5&#xa0;000 BT</td><td data-text-align="right" data-vertical-align="top">kr 27,88 pr. BT</td></tr><tr><td data-text-align="left" data-vertical-align="top">For fartøy f.o.m.</td><td data-text-align="left" data-vertical-align="top">5&#xa0;001 BT t.o.m. 10&#xa0;000 BT</td><td data-text-align="right" data-vertical-align="top">kr 54,20 pr. BT</td></tr><tr><td data-text-align="left" data-vertical-align="top">For fartøy over</td><td data-text-align="left" data-vertical-align="top">10&#xa0;000 BT</td><td data-text-align="right" data-vertical-align="top">kr 65,92 pr. BT</td></tr></tbody></table><p class="leddfortsettelse">§ 9 nytt sjuende ledd skal lyde:</p></article><article class="legalP" id="kapittel-1-ledd-7">For skip registrert i ESI (Environmental Ship Index) med en totalscore på 50 poeng eller mer, settes satsene ned med 50&#xa0;%. Rabatten gis kun for seilas innenfor ESI-sertifikatets gyldighetsperiode og der ESI-registreringen senest oppgis ved bestilling av årsavgiften.</article> <article class="defaultP" margin-top="true">§ 10 første ledd skal lyde:</article><article class="legalP" id="kapittel-1-ledd-8">Fartøy som kun utøver humanitær virksomhet i ikke-kommersielt øyemed er fritatt fra å betale losberedskapsavgift, når los ikke nyttes.</article> <article class="defaultP" margin-top="true">§ 12 første ledd første punktum skal lyde:</article><article class="legalP" id="kapittel-1-ledd-9">Losingsavgift for losinger betales i form av timesatser for bruk av los.</article> <article class="defaultP" margin-top="true">§ 12 fjerde ledd skal lyde:</article><article class="legalP" id="kapittel-1-ledd-10">Timesatsen er differensiert etter fartøyets størrelse på følgende måte: <table><tbody><tr><td data-text-align="left" data-vertical-align="top"><i>Tonnasje</i></td><td data-text-align="right" data-vertical-align="top"><i>Timesats</i></td></tr><tr><td data-text-align="left" data-vertical-align="top">Fra 0 til og med 1&#xa0;000 BT</td><td data-text-align="right" data-vertical-align="top">kr 1 286,-</td></tr><tr><td data-text-align="left" data-vertical-align="top">Fra 1&#xa0;001 til og med 2&#xa0;000 BT</td><td data-text-align="right" data-vertical-align="top">kr 1 617,-</td></tr><tr><td data-text-align="left" data-vertical-align="top">Fra 2&#xa0;001 til og med 4&#xa0;000 BT</td><td data-text-align="right" data-vertical-align="top">kr 1 905,-</td></tr><tr><td data-text-align="left" data-vertical-align="top">Fra 4&#xa0;001 til og med 8&#xa0;000 BT</td><td data-text-align="right" data-vertical-align="top">kr 2 187,-</td></tr><tr><td data-text-align="left" data-vertical-align="top">Fra 8&#xa0;001 til og med 12&#xa0;000 BT</td><td data-text-align="right" data-vertical-align="top">kr 2 392,-</td></tr><tr><td data-text-align="left" data-vertical-align="top">Fra 12&#xa0;001 til og med 20&#xa0;000 BT</td><td data-text-align="right" data-vertical-align="top">kr 2 656,-</td></tr><tr><td data-text-align="left" data-vertical-align="top">Fra 20&#xa0;001 til og med 30&#xa0;000 BT</td><td data-text-align="right" data-vertical-align="top">kr 2 904,-</td></tr><tr><td data-text-align="left" data-vertical-align="top">Fra 30&#xa0;001 til og med 50&#xa0;000 BT</td><td data-text-align="right" data-vertical-align="top">kr 3 111,-</td></tr><tr><td data-text-align="left" data-vertical-align="top">Fra 50&#xa0;001 til og med 100&#xa0;000 BT</td><td data-text-align="right" data-vertical-align="top">kr 3 317,-</td></tr><tr><td data-text-align="left" data-vertical-align="top">Fra 100&#xa0;001 BT og over</td><td data-text-align="right" data-vertical-align="top">kr 3&#xa0;529,-</td></tr></tbody></table></article> <article class="defaultP" margin-top="true">§ 13 skal lyde:</article><article class="futureLegalArticle" data-name="§13" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Bruk av flere loser</span></span><article class="legalP" id="kapittel-1-foreslåttparagraf-2-ledd-1">Når to eller flere loser nyttes vekselsvis, beregnes losingsavgift etter § 12 for hver av losene med et fratrekk på 50&#xa0;%.</article><article class="legalP" id="kapittel-1-foreslåttparagraf-2-ledd-2">Det betales likevel fullt ut for det antall loser som deltar i losingen samtidig.</article></article> <article class="defaultP" margin-top="true">§ 15 første ledd første punktum skal lyde:</article><article class="legalP" id="kapittel-1-ledd-11">Når los er tilsagt av en som opptrer på fartøyets vegne til å møte fram på et bestemt sted til bestemt tid, men må vente på fartøyet mer enn en time, betales losingsavgift i form av ventepenger etter fartøyets timesats i henhold til § 12, også for den første timen.</article> <article class="defaultP" margin-top="true">§ 17 skal lyde:</article><article class="futureLegalArticle" data-name="§17" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Farledsbevisavgift</span></span><article class="legalP" id="kapittel-1-foreslåttparagraf-3-ledd-1">For prøve i forbindelse med utstedelse eller utvidelse av farledsbevis betales kr 4000,-. Dersom prøven ikke bestås, skal det betales ny avgift for ny prøve.</article><article class="legalP" id="kapittel-1-foreslåttparagraf-3-ledd-2">For utstedelse, fornying eller endring av farledsbeviset betales kr 1000,-.</article></article> <article class="defaultP" margin-top="true">§ 18 skal lyde:</article><article class="futureLegalArticle" data-name="§18" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Kadettfarledsbevisavgift</span></span><article class="legalP" id="kapittel-1-foreslåttparagraf-4-ledd-1">For utstedelse av kadettfarledsbevis betales kr 1000,-.</article></article> <article class="defaultP" margin-top="true">§ 20 skal lyde:</article><article class="futureLegalArticle" data-name="§20" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">Regning for avgiften</span></span><article class="legalP" id="kapittel-1-foreslåttparagraf-5-ledd-1">Når los ikke nyttes, utstedes avgiftsregning for hver gang fartøyet passerer grensen for avgiftsbelagt farvann for inn- eller utseiling, eller ved utløpet av perioden nevnt i § 8 første ledd. Når los nyttes, utstedes avgiftsregning for hvert losoppdrag. For øvrig bestemmer Kystverket i hvilken periode det skal beregnes avgift for.</article><article class="legalP" id="kapittel-1-foreslåttparagraf-5-ledd-2">Kystverket krever inn avgiftene. Den alminnelige betalingsfristen er 30 dager. Når et fartøy tidligere er ilagt avgifter og disse ikke er innbetalt til tross for at de er forfalt og purring er sendt eier av fartøyet, kan Kystverket bestemme at avgiften skal anses som forfalt umiddelbart.</article></article> <article class="defaultP" margin-top="true">§ 21 skal lyde:</article><article class="futureLegalArticle" data-name="§21" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 21</span>. <span class="legalArticleTitle">Plikt til melding</span></span><article class="legalP" id="kapittel-1-foreslåttparagraf-6-ledd-1">Når betalingspliktig fartøy ikke skal benytte los, skal føreren eller annen representant for fartøyet gi elektronisk melding om seilasen til Kystverket med angivelse av farledsbevis som skal benyttes, jf. § 11 og § 16 annet ledd. Meldingen skal gis i Kystverkets meldingssystem SafeSeaNet før seilas foretas. Meldingen skal inneholde tilstrekkelige opplysninger til at regning kan utferdiges.</article></article> <article class="defaultP" margin-top="true">§ 22 skal lyde:</article><article class="futureLegalArticle" data-name="§22" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 22</span>. <span class="legalArticleTitle">Klage</span></span><article class="legalP" id="kapittel-1-foreslåttparagraf-7-ledd-1">Enkeltvedtak som treffes etter denne forskriften, kan påklages etter bestemmelsene i forvaltningsloven.</article></article> <article class="defaultP" margin-top="true">§ 23 skal lyde:</article><article class="futureLegalArticle" data-name="§23" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 23</span>. <span class="legalArticleTitle">Endringer og utfyllende bestemmelser</span></span><article class="legalP" id="kapittel-1-foreslåttparagraf-8-ledd-1">Samferdselsdepartementet kan endre forskriften her og gi forskrifter om utfyllende bestemmelser til denne forskriften.</article></article> <article class="defaultP" margin-top="true">§ 25 oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2014-12-19-1795/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2015 kl. 00.00 og får anvendelse for fartøyer som passerer grensen for avgiftsbelagt farvann for inn- og utseiling, eller nytter los etter dette tidspunktet.</article></section></main></body></html>