<!DOCTYPE html><html lang="no"><head><title>Delegering av myndighet til å ettergi idømte sakskostnader på skatte- og avgiftsområdet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-06-24-819</dd><dt class="dokid">DokumentID</dt><dd class="dokid">LTI/forskrift/2014-06-24-819</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 8 s 1277</dd><dt class="dateInForce">I kraft fra</dt><dd class="dateInForce">2014-06-24</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1814-05-17/§75</li><li>forskrift/1988-02-10-4875</li></ul></dd><dt class="dateOfPublication">Kunngjort</dt><dd class="dateOfPublication">2014-06-25 14:15</dd><dt class="journalNumber">Journalnummer</dt><dd class="journalNumber">2014-0607</dd><dt class="titleShort">Korttittel</dt><dd class="titleShort">Deleg. av fullmakt til å ettergi idømte sakskostnader</dd><dt class="title">Tittel</dt><dd class="title">Delegering av myndighet til å ettergi idømte sakskostnader på skatte- og avgiftsområdet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 24. juni 2014 med hjemmel i Kongeriket Norges Grunnlov 17. mai 1814 § 75, jf. delegeringsvedtak 10. februar 1988 nr. 4875.</dd><dt class="refid">RefID</dt><dd class="refid">forskrift/2014-06-24-819</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Delegering av myndighet til å ettergi idømte sakskostnader på skatte- og avgiftsområdet</li></ul></dd></dl></header><main class="documentBody" data-lovdata-URL="LTI/forskrift/2014-06-24-819" id="dokument"><h1>Delegering av myndighet til å ettergi idømte sakskostnader på skatte- og avgiftsområdet</h1><article class="legalP" id="ledd-1">I Stortingets vedtak 10. februar 1988 nr. 4875 ble Kongen gitt fullmakt til å ettergi sakskostnader til staten bl.a. i søksmål der staten er part. Kongelig resolusjon 3. september 2010 nr. 1244 ga departementene fullmakt til å ettergi statens sakskostnadskrav fra søksmål der staten er part når særlige forhold taler for det. Justisdepartementet ble gitt fullmakt til å utarbeide generelle retningslinjer for behandlingen av anmodninger om ettergivelse. Retningslinjer ble gitt i rundskriv G-2010-9, 12. oktober 2010. Vurderingen i disse ettergivelsessakene har likhetstrekk med de vurderinger som foretas i saker om ettergivelse av erstatningskrav, men regelverket er ikke identisk. Bl.a. skal det i saker om ettergivelse av sakskostnader legges vekt på at risikoen for å bli ilagt sakskostnader er ment å ha en prosessdempende effekt.</article><article class="legalP" id="ledd-2">Finansdepartementets myndighet til å treffe vedtak i saker om ettergivelse av idømte sakskostnader på skatte- og avgiftsområdet delegeres til Skattedirektoratet og Toll- og avgiftsdirektoratet. Delegeringsvedtaket omfatter adgang til videre delegering.</article></main></body></html>