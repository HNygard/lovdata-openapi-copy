<!DOCTYPE html><html lang="no"><head><title>Forskrift om endringer i forskrift 29. oktober 2010 nr. 1380 om strålevern og bruk av stråling (strålevernforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-12-12-1586</dd><dt class="dokid">DokumentID</dt><dd class="dokid">LTI/forskrift/2014-12-12-1586</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 16 s 2631</dd><dt class="dateInForce">I kraft fra</dt><dd class="dateInForce">2015-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-10-29-1380</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2000-05-12-36/§6</li><li>lov/2000-05-12-36/§7</li><li>lov/2000-05-12-36/§12</li></ul></dd><dt class="dateOfPublication">Kunngjort</dt><dd class="dateOfPublication">2014-12-12 15:00</dd><dt class="journalNumber">Journalnummer</dt><dd class="journalNumber">2014-1189</dd><dt class="titleShort">Korttittel</dt><dd class="titleShort">Endr. i strålevernforskriften</dd><dt class="title">Tittel</dt><dd class="title">Forskrift om endringer i forskrift 29. oktober 2010 nr. 1380 om strålevern og bruk av stråling (strålevernforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 12. desember 2014 med hjemmel i lov 12. mai 2000 nr. 36 om strålevern og bruk av stråling § 6, § 7 og § 12. Fremmet av Helse- og omsorgsdepartementet.</dd><dt class="refid">RefID</dt><dd class="refid">forskrift/2014-12-12-1586</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift 29. oktober 2010 nr. 1380 om strålevern og bruk av stråling (strålevernforskriften)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2014-12-12-1586" id="dokument"><h1>Forskrift om endringer i forskrift 29. oktober 2010 nr. 1380 om strålevern og bruk av stråling (strålevernforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2014-12-12-1586/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 29. oktober 2010 nr. 1380 om strålevern og bruk av stråling (strålevernforskriften) gjøres følgende endringer:</article> <article class="defaultP" margin-top="true">§ 12 første ledd nytt tredje punktum skal lyde:</article><article class="legalP" id="kapittel-1-ledd-2">Meldingen skal inneholde en beskrivelse av system for alderskontroll, jf. § 36 annet ledd.</article> <article class="defaultP" margin-top="true">§ 12 nåværende første ledd tredje punktum blir fjerde punktum.</article> <article class="defaultP" margin-top="true">§ 36 ny overskrift skal lyde:</article> <article class="defaultP" margin-top="true">§ 36. <i>Solarier</i></article> <article class="defaultP" margin-top="true">§ 36 annet og nytt tredje, fjerde og femte ledd skal lyde:</article><article class="legalP" id="kapittel-1-ledd-3">Det er forbudt for virksomheter å tilby solarier til kosmetisk formål ved salg, utleie eller bruk til personer under 18 år. Virksomheten skal sørge for et tilfredsstillende system for alderskontroll. Følgende løsninger anses som tilfredsstillende:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">Heltidsbetjening, eller delvis betjening kombinert med etterfølgende elektronisk adgangskontroll.</article></article></li><li data-li-identifier="-" data-name="-"><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">Videoautomat med dokumentleser tilknyttet kundesenter.</article></article></li><li data-li-identifier="-" data-name="-"><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">Annen type forhåndskontroll og registrering kombinert med etterfølgende elektronisk adgangskontroll.</article></article></li></ul></article><article class="legalP" id="kapittel-1-ledd-4">Virksomheten skal redegjøre for systemet i sin melding til Statens strålevern, jf. § 12. Systemet skal ivareta brukernes personvern.</article><article class="legalP" id="kapittel-1-ledd-5">Ansvarlig for daglig drift av solariet samt ansatte med kundekontakt skal ha bestått kunnskapsprøve etter nærmere retningslinjer fastsatt av Statens strålevern. Prøven har en gyldighet på fem år.</article><article class="legalP" id="kapittel-1-ledd-6">Virksomheten skal informere den enkelte kunde om relevante risikofaktorer ved solariebruk.</article> <article class="defaultP" margin-top="true">§ 36 nåværende tredje og fjerde ledd blir sjette og syvende ledd.</article> <article class="defaultP" margin-top="true">§ 36 nytt åttende ledd skal lyde:</article><article class="legalP" id="kapittel-1-ledd-7">Den som importerer eller forhandler et solarium skal gi melding til Statens strålevern vedlagt målinger, teknisk dokumentasjon og bruksanvisning med doseringsplan på norsk, jf. § 12. Solarier må ikke selges, leies ut eller tas i bruk før det aktuelle solariet er tatt inn på listen over tillatte modeller publisert på «Strålevernets solarieoversikt».</article> <article class="defaultP" margin-top="true">§ 58 nytt annet ledd skal lyde:</article><article class="legalP" id="kapittel-1-ledd-8">Kravene i § 12 første ledd tredje punktum og § 36 annet ledd annet og tredje punktum, tredje og fjerde ledd, gjelder fra 1. januar 2016.</article></section><section class="section" data-name="kapII" id="kapittel-2" data-lovdata-URL="LTI/forskrift/2014-12-12-1586/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringsforskriften trer i kraft 1. januar 2015.</article></section></main></body></html>