<!DOCTYPE html><html lang="no"><head><title>Forskrift om endring i forskrift om kvoteordningen for melk</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-02-19-197</dd><dt class="dokid">DokumentID</dt><dd class="dokid">LTI/forskrift/2014-02-19-197</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 2 s 301</dd><dt class="dateInForce">I kraft fra</dt><dd class="dateInForce">2014-03-01, 2014-02-19 med virkning for kalenderåret 2014</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-12-23-1502</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1936-07-10-6/§5a</li><li>forskrift/1999-05-07-435</li><li>lov/1967-02-10/§27a</li><li>forskrift/1996-12-06-1126</li></ul></dd><dt class="dateOfPublication">Kunngjort</dt><dd class="dateOfPublication">2014-02-21 15:30</dd><dt class="journalNumber">Journalnummer</dt><dd class="journalNumber">2014-0131</dd><dt class="titleShort">Korttittel</dt><dd class="titleShort">Endr. i forskrift om kvoteordningen for melk</dd><dt class="title">Tittel</dt><dd class="title">Forskrift om endring i forskrift om kvoteordningen for melk</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 19. februar 2014 med hjemmel i lov 10. juli 1936 nr. 6 til å fremja umsetnaden av jordbruksvaror § 5a og delegeringsvedtak 7. mai 1999 nr. 435, samt lov 10. februar 1967 om behandlingsmåten i forvaltningssaker (forvaltningsloven) § 27a og delegeringsvedtak 6. desember 1996 nr. 1126.</dd><dt class="refid">RefID</dt><dd class="refid">forskrift/2014-02-19-197</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kvoteordningen for melk<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2014-02-19-197" id="dokument"><h1>Forskrift om endring i forskrift om kvoteordningen for melk</h1><section class="section" data-name="kapI" id="kapittel-1" data-lovdata-URL="LTI/forskrift/2014-02-19-197/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 23. desember 2011 nr. 1502 om kvoteordningen for melk gjøres følgende endringer:</article> <article class="defaultP" margin-top="true">§ 3 siste ledd oppheves.</article> <article class="defaultP" margin-top="true">§ 4 annet ledd og tredje ledd skal lyde:</article><article class="legalP" id="kapittel-1-ledd-2">Foretakets disponible kvote i et enkelt kvoteår utgjør grunnkvote multiplisert med forholdstall for disponibel kvote på 1,03 for kumelkkvote og 0,97 for geitemelkkvote. Kvoteåret starter 1. januar.</article><article class="legalP" id="kapittel-1-ledd-3">Disponibel kvote for et enkelt foretak eller fra en enkelt landbrukseiendom kan i kvoteåret 2014, ikke overstige 412&#xa0;000 liter kumelk eller 200&#xa0;000 liter geitemelk. Foretak som hadde en høyere historisk leveringsrett etter forskrift 7. januar 2003 nr. 14 om kvoteordningen for melk, får likevel videreført denne. Foretak som har en høyere historisk leveringsrett på kumelk, får i kvoteåret 2014 mulighet til å produsere inntil 3&#xa0;% mer enn denne. For foretak som produserer både ku- og geitemelk, omregnes geitemelkkvote til kumelkkvote i forholdet 1:2.</article> <article class="defaultP" margin-top="true">§ 5 tredje ledd skal lyde:</article><article class="legalP" id="kapittel-1-ledd-4">Samdriftskvoten kan i kvoteåret 2014 ikke overstige 773&#xa0;000 liter. Samdrifter som hadde en høyere historisk leveringsrett etter forskrift 7. januar 2003 nr. 14 om kvoteordningen for melk får likevel videreført denne. Samdriftsforetak som har en høyere historisk leveringsrett på kumelk, får i kvoteåret 2014 mulighet til å produsere inntil 3&#xa0;% mer enn denne. For samdrifter godkjent etter 1. juli 2004 kan samdriftskvoten maksimalt utgjøre summen av 5 enkeltkvoter innenfor de begrensninger som framgår av første ledd.</article> <article class="defaultP" margin-top="true">§ 6 annet og tredje ledd skal lyde:</article><article class="legalP" id="kapittel-1-ledd-5">Dersom flere foretak leverer melk til samme foredlingsforetak, kan maksimal lokalforedlingskvote for foretakene i kvoteåret 2014 til sammen utgjøre 773&#xa0;000 liter melk fratrukket summen av grunnkvotene som foretakene disponerer. Hvert enkelt foretak kan likevel ikke produsere mer enn 412&#xa0;000 liter melk i kvoteåret 2014.</article><article class="legalP" id="kapittel-1-ledd-6">Samdrifter som produserer melk som foredles på, eller i nærheten av, den landbrukseiendommen der melken produseres, kan for kvoteåret 2014 få beregnet en lokalforedlingskvote på 773&#xa0;000 liter melk, fratrukket summen av de grunnkvoter som inngår i samdriftskvoten.</article> <article class="defaultP" margin-top="true">§ 7 annet ledd fjerde punktum skal lyde:</article><article class="legalP" id="kapittel-1-ledd-7">Har noen av foretakene i driftsfellesskapet en historisk leveringsrett som tilsier et høyere produksjonstak enn 773&#xa0;000 liter, jf. § 4 tredje ledd og § 5 tredje ledd, legges i stedet dette taket til grunn ved avgiftsberegningen.</article> <article class="defaultP" margin-top="true">Nåværende § 7 annet ledd fjerde punktum blir nytt femte punktum.</article> <article class="defaultP" margin-top="true">§ 9 annet ledd skal lyde:</article><article class="legalP" id="kapittel-1-ledd-8">Frister for søknad om endringer i kvoteforhold er: <table><thead><tr><th data-text-align="left" data-vertical-align="top"><i>Type endring</i></th><th data-text-align="left" data-vertical-align="top"><i>Frist</i></th></tr></thead><tbody><tr><td data-text-align="left" data-vertical-align="top">Salg av kvote</td><td data-text-align="left" data-vertical-align="top">1. aug.</td></tr><tr><td data-text-align="left" data-vertical-align="top">Etablering av leieforhold</td><td data-text-align="left" data-vertical-align="top">1. aug.</td></tr><tr><td data-text-align="left" data-vertical-align="top">Kjøp av kvote fra staten</td><td data-text-align="left" data-vertical-align="top">1. okt.</td></tr><tr><td data-text-align="left" data-vertical-align="top">Opphør av leieforhold</td><td data-text-align="left" data-vertical-align="top">1. des.</td></tr><tr><td data-text-align="left" data-vertical-align="top">Oppstart, innmelding, utmelding og oppløsning av samdrift</td><td data-text-align="left" data-vertical-align="top">1. des.</td></tr><tr><td data-text-align="left" data-vertical-align="top">Konvertering og flytting av grunnkvote</td><td data-text-align="left" data-vertical-align="top">Ingen frist</td></tr></tbody></table></article></section><section class="section" data-name="kapII" id="kapittel-2" data-lovdata-URL="LTI/forskrift/2014-02-19-197/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">For kvoteåret 2014 utmåles overproduksjonsavgift etter forskrift 23. desember 2011 nr. 1502 om kvoteordningen for melk § 7 for den delen av foretakets leveranse i 2014 som overstiger foretakets disponible kvote eller samdriftskvote. Kvantum produsert i januar og februar 2014 og som det er betalt overproduksjonsavgift for, trekkes fra ved beregningen av foretakets leveranse.</article><article class="legalP" id="kapittel-2-ledd-2">For foretak som har fått sin disponible kvote eller samdriftskvote redusert med virkning fra kvoteåret 2014, ilegges overproduksjonsavgift for den delen av foretakets produksjon i perioden 1. mars t.o.m. 31. desember 2014 som overstiger foretakets disponible kvote for 2014.</article><article class="legalP" id="kapittel-2-ledd-3">Foretak som ikke disponerte kvote for kvoteåret 2013–2014, men som får beregnet disponibel kvote for kvoteåret 2014, kan levere melk i januar og februar 2014 uten at det ilegges overproduksjonsavgift for kvoteåret 2013–2014.</article></section><section class="section" data-name="kapIII" id="kapittel-3" data-lovdata-URL="LTI/forskrift/2014-02-19-197/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I trer i kraft 1. mars 2014.</article><article class="legalP" id="kapittel-3-ledd-2">II trer i kraft straks, og gis virkning for kalenderåret 2014.</article></section></main></body></html>