<!DOCTYPE html><html lang="no"><head><title>Forskrift om endring i forskrift om anvendelse av soliditetsregler på konsolidert basis mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-08-22-1106</dd><dt class="dokid">DokumentID</dt><dd class="dokid">LTI/forskrift/2014-08-22-1106</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 12 s 1918</dd><dt class="dateInForce">I kraft fra</dt><dd class="dateInForce">2014-09-30</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-01-31-121</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-10-40/§2a-9</li><li>lov/2007-06-29-75/§9-21</li></ul></dd><dt class="dateOfPublication">Kunngjort</dt><dd class="dateOfPublication">2014-08-26 15:10</dd><dt class="journalNumber">Journalnummer</dt><dd class="journalNumber">2014-0784</dd><dt class="titleShort">Korttittel</dt><dd class="titleShort">Endr. i forskrift om konsoliderte soliditetsregler</dd><dt class="title">Tittel</dt><dd class="title">Forskrift om endring i forskrift om anvendelse av soliditetsregler på konsolidert basis mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finanstilsynet 22. august 2014 med hjemmel i lov 10. juni 1988 nr. 40 om finansieringsvirksomhet og finansinstitusjoner (finansieringsvirksomhetsloven) § 2a-9 sjette ledd første punktum og lov 29. juni 2007 nr. 75 om verdipapirhandel (verdipapirhandelloven) § 9-21.</dd><dt class="refid">RefID</dt><dd class="refid">forskrift/2014-08-22-1106</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om anvendelse av soliditetsregler på konsolidert basis mv.<ul class="tocSubUl"><li>I<ul class="tocSubUl"><li>§ 4a. Medregning av ansvarlig kapital fra datterselskap ved oppfyllelsen av kapitalkravet på konsolidert basis</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2014-08-22-1106" id="dokument"><h1>Forskrift om endring i forskrift om anvendelse av soliditetsregler på konsolidert basis mv.</h1><section class="section" data-name="kapI" id="kapittel-1" data-lovdata-URL="LTI/forskrift/2014-08-22-1106/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 31. januar 2007 nr. 121 om anvendelse av soliditetsregler på konsolidert basis mv. gjøres følgende endringer:</article> <article class="defaultP" margin-top="true">§ 2 tredje ledd skal lyde:</article><article class="numberedLegalP" data-numerator="3" id="kapittel-1-nummer-1">(3) Definisjonene av kapitalinteresse og felles ledelse i finansieringsvirksomhetsloven § 2a-2 bokstav h og i, og definisjonen av selskap i finansiell sektor i beregningsforskriften del B § 12, gjelder tilsvarende.</article> <article class="defaultP" margin-top="true">§ 2 nytt femte ledd skal lyde:</article><article class="numberedLegalP" data-numerator="5" id="kapittel-1-nummer-2">(5) Med minoritetsinteresser og kjernekapital og ansvarlig kapital tilhørende tredjeparter menes henholdsvis ren kjernekapital, kjernekapital og ansvarlig kapital som innehas av andre enn selskaper som inngår i konsolideringen. Som minoritetsinteresser regnes også andre eieres andel av overkursfond, andre fond og annen opptjent kapital.</article> <article class="defaultP" margin-top="true">§ 3 annet ledd nytt annet punktum skal lyde:</article><article class="legalP" id="kapittel-1-ledd-2">Finanstilsynet kan gjøre unntak fra plikten til konsolidering for delkonsern.</article> <article class="defaultP" margin-top="true">§ 3 nytt tredje ledd skal lyde:</article><article class="numberedLegalP" data-numerator="3" id="kapittel-1-nummer-3">(3) Finanstilsynet kan gjøre unntak fra plikten til konsolidering for verdipapirforetak som anvender særregelen i kapitalkravsforskriften § 41-2.</article> <article class="defaultP" margin-top="true">Ny § 4a skal lyde:</article><article class="futureLegalArticle" data-name="§4a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4a</span>. <span class="legalArticleTitle">Medregning av ansvarlig kapital fra datterselskap ved oppfyllelsen av kapitalkravet på konsolidert basis</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Minoritetsinteresser og kjernekapital og ansvarlig kapital tilhørende tredjeparter kan medregnes i den grad kapitalen benyttes til å dekke kravene til henholdsvis ren kjernekapital, kjernekapital og ansvarlig kapital i datterselskapet.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Andelen som ikke kan medregnes er differansen mellom datterselskapets beholdning av den aktuelle kapitalen (etter fradrag og tillegg) og det tilsvarende kapitalkravet for datterselskapet, dividert på datterselskapets beholdning av den aktuelle kapitalen før fradrag og tillegg og uten akkumulerte andre inntekter og kostnader.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Kapitalkravet skal være det laveste av datterselskapets krav og kravet på konsolidert basis for datterselskapet, men kan omfatte bufferkrav for verdipapirforetak på konsolidert basis.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Kravet til ren kjernekapital, kjernekapital og ansvarlig kapital for institusjoner omfattet av § 5 skal omfatte kapitalkravene etter finansieringsvirksomhetsloven § 2-9a første ledd, § 2-9d tredje ledd bokstav b) og § 2-9e, og kan omfatte eventuelle ytterligere kapitalbehov etter finansieringsvirksomhetsloven § 2-9b som skal oppfylles på konsolidert basis etter § 5 eller § 7.</article><article class="numberedLegalP" data-numerator="5" id="kapittel-1-foreslåttparagraf-1-nummer-5">(5) Kravene til kjernekapital og ansvarlig kapital for institusjoner omfattet av § 6 er kravet etter forskrift 22. desember 2006 nr. 1616 om minstekrav til kapitaldekning i forsikringsselskap, pensjonskasser, innskuddspensjonsforetak og holdingselskap i forsikringskonsern § 3, jf. beregningsforskriften del A § 9.</article><article class="numberedLegalP" data-numerator="6" id="kapittel-1-foreslåttparagraf-1-nummer-6">(6) Dersom institusjonen som foretar konsolidering er et verdipapirforetak eller holdingselskap som nevnt i verdipapirhandelloven § 9-21 første ledd nr. 3, følger kravene til ren kjernekapital, kjernekapital og ansvarlig kapital av verdipapirhandelloven § 9-15 første ledd og eventuelt § 9-15a.</article></article> <article class="defaultP" margin-top="true">§ 5 første ledd skal lyde:</article><article class="numberedLegalP" data-numerator="1" id="kapittel-1-nummer-4">(1) Institusjoner som har kapitalinteresse i eller er underlagt felles ledelse med annet foretak i finansiell sektor enn forsikringsselskap og morselskap til forsikringsselskap, skal foreta konsolidering etter bestemmelsene i forskriften her ved oppfyllelse av kapital- og bufferkravene som følger av finansieringsvirksomhetsloven § 2-9a, § 2-9b, § 2-9d tredje ledd bokstav b og § 2-9e og verdipapirhandelloven § 9-15 og § 9-15a. Minstekrav til kapital og kapitalbufferkravene skal oppfylles på selskapsnivå, delkonsolidert nivå og konsolidert nivå.</article> <article class="defaultP" margin-top="true">§ 5 annet ledd skal lyde:</article><article class="numberedLegalP" data-numerator="2" id="kapittel-1-nummer-5">(2) Ved konsolidering skal kapital- og bufferkrav for institusjonen som foretar konsolidering, gjelde på konsolidert basis. Beregningsmetodene som gjelder for de ulike virksomhetsområdene på selskapsnivå skal anvendes på konsolidert basis. Finanstilsynet kan beslutte at andre kapitalkrav og beregningsmetoder skal gjelde på konsolidert basis.</article> <article class="defaultP" margin-top="true">§ 5 nye tredje og fjerde ledd skal lyde:</article><article class="numberedLegalP" data-numerator="3" id="kapittel-1-nummer-6">(3) Foretak som har eiendeler inklusive poster utenom balansen som er mindre enn følgende, kan unntas fra konsolideringen:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-6-punkt-1"><article class="legalP" id="kapittel-1-nummer-6-punkt-1-ledd-1">10 millioner euro</article></article></li><li data-li-identifier="b)" data-name="b)"><article class="listArticle" id="kapittel-1-nummer-6-punkt-2"><article class="legalP" id="kapittel-1-nummer-6-punkt-2-ledd-1">1&#xa0;% av eiendelene inklusive poster utenom balansen til institusjonen som foretar konsolidering.</article></article></li></ul></article><article class="numberedLegalP" data-numerator="4" id="kapittel-1-nummer-7">(4) Dersom flere foretak oppfyller kravene i tredje ledd hver for seg, men ikke samlet, skal de inngå i konsolideringen.</article> <article class="defaultP" margin-top="true">§ 7 første ledd annet punktum skal lyde:</article><article class="legalP" id="kapittel-1-ledd-3">For hvert beregningsgrunnlag anvendes de beregningsmåtene og soliditetskravene som gjelder for de enkelte virksomhetsområdene med tillegg av kapitalbufferkrav for verdipapirforetaksvirksomheten.</article> <article class="defaultP" margin-top="true">§ 7 annet ledd skal lyde:</article><article class="numberedLegalP" data-numerator="2" id="kapittel-1-nummer-8">(2) For bank- og finansieringsforetaksvirksomhet og verdipapirforetaksvirksomhet defineres ansvarlig kapital etter beregningsforskriften del B. For forsikringsvirksomheten defineres ansvarlig kapital etter beregningsforskriften del A. Solvensmarginkapital defineres etter forskrift 19. mai 1995 nr. 481 om beregning av solvensmarginkrav og solvensmarginkapital for norske livsforsikringsselskaper og etter forskrift 19. mai 1995 nr. 482 om solvensmarginkrav og solvensmarginkapital for norske skadeforsikringsselskaper.</article> <article class="defaultP" margin-top="true">§ 7 tredje ledd skal lyde:</article><article class="numberedLegalP" data-numerator="3" id="kapittel-1-nummer-9">(3) Minstekravet til kjernekapitaldekning og kapitaldekning, med tillegg av krav som følger av finansieringsvirksomhetsloven § 2-9b, § 2-9d tredje ledd bokstav b) og § 2-9e for de institusjoner dette gjelder, skal tilfredsstilles på konsolidert basis.</article> <article class="defaultP" margin-top="true">§ 8 oppheves.</article> <article class="defaultP" margin-top="true">§ 9 blir ny § 8.</article> <article class="defaultP" margin-top="true">§ 10 blir ny § 9.</article> <article class="defaultP" margin-top="true">§ 9 annet ledd skal lyde:</article><article class="numberedLegalP" data-numerator="2" id="kapittel-1-nummer-10">(2) Ved medregning av kapital tilhørende tredjeparter fra forsikringsselskap, kan andelen i § 4a første ledd multipliseres med følgende faktor:<p class="leddfortsettelse">I perioden frem til 31. desember 2014: 0,2</p><p class="leddfortsettelse">1. januar 2015 til 31. desember 2015: 0,4</p><p class="leddfortsettelse">1. januar 2016 til 31. desember 2016: 0,6</p><p class="leddfortsettelse">1. januar 2017 til 31. desember 2017: 0,8.</p></article> <article class="defaultP" margin-top="true">§ 9 tredje og fjerde ledd oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2014-08-22-1106/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 30. september 2014.</article></section></main></body></html>