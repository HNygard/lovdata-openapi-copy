<!DOCTYPE html><html lang="no"><head><title>Forskrift om endring i forskrift om markedsregulering til å fremme omsetningen av jordbruksvarer</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-10-17-1429</dd><dt class="dokid">DokumentID</dt><dd class="dokid">LTI/forskrift/2014-10-17-1429</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 15 s 2341</dd><dt class="dateInForce">I kraft fra</dt><dd class="dateInForce">2014-10-17</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-10-22-1136</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1936-07-10-6/§11</li><li>forskrift/2003-07-01-919</li></ul></dd><dt class="dateOfPublication">Kunngjort</dt><dd class="dateOfPublication">2014-11-25 15:15</dd><dt class="journalNumber">Journalnummer</dt><dd class="journalNumber">2014-1027</dd><dt class="titleShort">Korttittel</dt><dd class="titleShort">Endr. i forskrift om markedsregulering, jordbruksvarer</dd><dt class="title">Tittel</dt><dd class="title">Forskrift om endring i forskrift om markedsregulering til å fremme omsetningen av jordbruksvarer</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Omsetningsrådet 17. oktober 2014 med hjemmel i lov 10. juli 1936 nr. 6 til å fremja umsetnaden av jordbruksvaror § 11 jf. forskrift 1. juli 2003 nr. 919 om Omsetningsrådets myndighet vedrørende markedsregulering av jordbruksråvarer.</dd><dt class="refid">RefID</dt><dd class="refid">forskrift/2014-10-17-1429</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om markedsregulering til å fremme omsetningen av jordbruksvarer<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2014-10-17-1429" id="dokument"><h1>Forskrift om endring i forskrift om markedsregulering til å fremme omsetningen av jordbruksvarer</h1><section class="section" data-name="kapI" id="kapittel-1" data-lovdata-URL="LTI/forskrift/2014-10-17-1429/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. oktober 2008 nr. 1136 om markedsregulering til å fremme omsetningen av jordbruksvarer gjøres følgende endringer:</article> <article class="defaultP" margin-top="true">§ 2 bokstav j skal lyde:</article><article class="legalP" id="kapittel-1-ledd-2"><i>Korn:</i> Hvete, rug, rughvete, bygg, havre, oljefrø og andre arter fastsatt av Landbruksdirektoratet som omsettes gjennom markedsordningen for korn.</article> <article class="defaultP" margin-top="true">§ 3-2 andre ledd skal lyde:</article><article class="legalP" id="kapittel-1-ledd-3">Markedsregulator skal foran hvert år foreslå omsetningsavgift på grunnlag av prognoser over kostnader knyttet til behov for avsetningstiltak, til administrative oppgaver hos markedsregulator og Landbruksdirektoratet, til eventuelle andre tiltak godkjent av Omsetningsrådet og under hensyntagen til størrelsen på eksisterende fond.</article> <article class="defaultP" margin-top="true">§ 4-3-3 skal lyde:</article><article class="legalP" id="kapittel-1-ledd-4">Grunnlaget for fordeling av melk er den samlede prognose for avtaleåret for prisutjevningsordningen for melk. Markedsregulator skal på grunnlag av prognosetall som er stadfestet fra Landbruksdirektoratet, fordele melk ut fra meieriselskapenes prognostiserte behov og i henhold til bestemmelsene over.</article> <article class="defaultP" margin-top="true">§ 4-3-4 tredje ledd skal lyde:</article><article class="legalP" id="kapittel-1-ledd-5">Leveranseplanen og beregningen av stipulert gjennomsnittlig fraktkostnad overvåkes av Landbruksdirektoratet. Alle meieriselskaper som ønsker tilført melk under forsyningsplikten kan få innsyn i grunnlaget og de beregninger som er gjort, så langt forretningsmessige forhold tilknyttet de ulike meieriselskaper tillater dette.</article> <article class="defaultP" margin-top="true">§ 4-3-5 skal lyde:</article><article class="legalP" id="kapittel-1-ledd-6">Ved endringer i leveransen av rå melk og/eller anvendt kvantum hos et meieriselskap av slikt omfang at ny prognose kreves under prisutjevningsordningen, skal meieriselskapet gi melding til Landbruksdirektoratet og markedsregulator, og leveranseplanen om nødvendig justeres. Justeringen av leveranseplanen skal gjennomføres så snart de nye prognosene er stadfestet av Landbruksdirektoratet.</article> <article class="defaultP" margin-top="true">§ 4-3-8 tredje ledd skal lyde:</article><article class="legalP" id="kapittel-1-ledd-7">Ved betydelige avvik mellom faktisk egenmelksgrunnlag eller det prognosegrunnlaget som er lagt til grunn for praktisering av forsyningsplikten, jf. første avsnitt, kan Landbruksdirektoratet frata aktuelle meieriselskap retten til suppleringsleveranse i en etterfølgende månedsperiode. Ved gjentagende slike avvik kan Omsetningsrådet frata meieriselskapet retten til å motta melk for en lengre periode.</article> <article class="defaultP" margin-top="true">§ 4-3-8 fjerde ledd skal lyde:</article><article class="legalP" id="kapittel-1-ledd-8">Mottakere av melk i henhold til 4-3-1, opp til henholdsvis 15 og 30 mill. liter melk, og i henhold til 4-3-2 plikter i alle uker å ta imot minimum 80 prosent av siste 3 måneders gjennomsnittlige ukentlige mottak av melk. Ved mottak av mindre melk enn hva disse beregningene tilsier kan Landbruksdirektoratet begrense meieriselskapenes rett til leveranse i en etterfølgende månedsperiode. Ved gjentagende slike avvik kan Omsetningsrådet utelukke meieriselskapet retten til å motta melk for en lengre periode.</article> <article class="defaultP" margin-top="true">§ 4-3-8 syvende ledd skal lyde:</article><article class="legalP" id="kapittel-1-ledd-9">Dersom det er betydelige avvik mellom faktisk og meldt driftsstans, kan Landbruksdirektoratet begrense meieriselskapets rett til leveranse i en etterfølgende månedsperiode. Ved gjentagende slike avvik kan Omsetningsrådet utelukke meieriselskapet fra forsyningsplikten for en lengre periode.</article> <article class="defaultP" margin-top="true">§ 4-3-8 åttende ledd skal lyde:</article><article class="legalP" id="kapittel-1-ledd-10">Bestemmelsen kan fravikes ved avtale. Eventuell avtale skal sendes Landbruksdirektoratet til orientering.</article> <article class="defaultP" margin-top="true">§ 5-3-2 første og andre ledd skal lyde:</article><article class="legalP" id="kapittel-1-ledd-11">Markedsregulator skal så lenge det brukes reguleringsmidler til eksport av smør, pålegges mottaksplikt (kjøpeplikt) på innenlands produsert smør fra meieriselskaper i prisutjevningsordningen under markedsordningen for melk, til en pris tilsvarende tilvirkningsverdien på smør. Alternativ levering av melkefett i form av fløte kan skje etter avtale med Tine SA. I slike tilfeller skal det benyttes en pris som tilsvarer verdien av produksjonsfløte fastsatt av Landbruksdirektoratet. Oppgjør for leveransen skjer direkte mellom markedsregulator og det enkelte meieriselskap.</article><article class="legalP" id="kapittel-1-ledd-12">Ved avtale om levering av melkefett i form av fløte avgjør markedsregulator i hvilken form dette skal skje (fløte eller bearbeidet produkt) basert på månedlige prognoser fra det uavhengige meieriselskapet. Prognosen sendes med prognoseinnmelding til Landbruksdirektoratet under ordningen med prisutjevning for melkeprodukter. Innmelding av aktuelt volum skal skje til markedsregulator senest en uke før leveranse.</article></section><section class="section" data-name="kapII" id="kapittel-2" data-lovdata-URL="LTI/forskrift/2014-10-17-1429/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskriften trer i kraft straks.</article></section></main></body></html>