<!DOCTYPE html><html lang="no"><head><title>Forskrift om endringer i forskrift 10. desember 2010 nr. 1605 om utskrivning og verneplikt (vernepliktforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-03-28-356</dd><dt class="dokid">DokumentID</dt><dd class="dokid">LTI/forskrift/2014-03-28-356</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 4 s 593</dd><dt class="dateInForce">I kraft fra</dt><dd class="dateInForce">Departementet bestemmer</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-12-10-1605</li><li>forskrift/1974-08-09-6</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1953-07-17-29/§3</li><li>lov/1953-07-17-29/§10</li><li>lov/1953-07-17-29/§11</li><li>lov/1953-07-17-29/§17</li><li>lov/1953-07-17-28/§21</li></ul></dd><dt class="dateOfPublication">Kunngjort</dt><dd class="dateOfPublication">2014-04-01 15:45</dd><dt class="journalNumber">Journalnummer</dt><dd class="journalNumber">2014-0270</dd><dt class="titleShort">Korttittel</dt><dd class="titleShort">Endr. i vernepliktforskriften</dd><dt class="title">Tittel</dt><dd class="title">Forskrift om endringer i forskrift 10. desember 2010 nr. 1605 om utskrivning og verneplikt (vernepliktforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 28. mars 2014 med hjemmel i lov 17. juli 1953 nr. 29 om verneplikt § 3, § 10, § 11 og § 17, og lov 17. juli 1953 nr. 28 om Heimevernet § 21. Fremmet av Forsvarsdepartementet.</dd><dt class="refid">RefID</dt><dd class="refid">forskrift/2014-03-28-356</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift 10. desember 2010 nr. 1605 om utskrivning og verneplikt (vernepliktforskriften)<ul class="tocSubUl"><li>I<ul class="tocSubUl"><li>§ 6-1.</li><li>§ 6-2.</li><li>§ 6-3.</li><li>§ 6-4.</li><li>§ 6-5.</li><li>§ 8A-1.</li><li>§ 8A-2.</li><li>§ 8A-3.</li><li>§ 8A-4.</li><li>§ 8A-5.</li><li>§ 8A-6.</li><li>§ 8A-7.</li><li>§ 8A-8.</li><li>§ 8A-9.</li><li>§ 8A-10.</li><li>§ 8A-11.</li><li>§ 8A-12.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2014-03-28-356" id="dokument"><h1>Forskrift om endringer i forskrift 10. desember 2010 nr. 1605 om utskrivning og verneplikt (vernepliktforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2014-03-28-356/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 10. desember 2010 nr. 1605 om utskrivning og verneplikt (vernepliktforskriften) gjøres følgende endringer:</article> <article class="defaultP" margin-top="true">§ 1-3 nytt femte og sjette ledd skal lyde:</article><article class="legalP" id="kapittel-1-ledd-2">Med rulleførende enhet menes enhetene i totalforsvaret som har ansvar for å forvalte tildelt utskrivingspliktig, vernepliktig og tjenestepliktig personell. Vernepliktsverket er rulleførende enhet for alt militært personell. Andre rulleførende enheter er Sivilforsvaret og Politiet.</article><article class="legalP" id="kapittel-1-ledd-3">Med øvde vernepliktige menes vernepliktige, tjenestepliktige og heimevernspliktige som har fullført førstegangstjeneste eller tilsvarende, både befal og menige.</article> <article class="defaultP" margin-top="true">§ 2-2 skal lyde:</article><article class="legalP" id="kapittel-1-ledd-4">Verneplikten opphører når et av følgende inntrer for den vernepliktige:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">bosetter seg fast i utlandet</article></article></li><li data-li-identifier="b)" data-name="b)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">tilsettes i vernepliktsfri stilling</article></article></li><li data-li-identifier="c)" data-name="c)"><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">fradømmes verneretten</article></article></li><li data-li-identifier="d)" data-name="d)"><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1">klassifiseres som ikke tjenestedyktig</article></article></li><li data-li-identifier="e)" data-name="e)"><article class="listArticle" id="kapittel-1-ledd-4-punkt-5"><article class="legalP" id="kapittel-1-ledd-4-punkt-5-ledd-1">overføres til sivil tjenesteplikt</article></article></li><li data-li-identifier="f)" data-name="f)"><article class="listArticle" id="kapittel-1-ledd-4-punkt-6"><article class="legalP" id="kapittel-1-ledd-4-punkt-6-ledd-1">fritas for militærtjeneste av overbevisningsgrunner.</article></article></li></ul></article> <article class="defaultP" margin-top="true">Overskriften mellom § 2-8 og § 2-9 skal lyde:</article> <article class="defaultP" margin-top="true"><i>Fritak for militærtjeneste av overbevisningsgrunner</i></article> <article class="defaultP" margin-top="true">§ 2-9 skal lyde:</article><article class="legalP" id="kapittel-1-ledd-5">En søknad om fritak for militærtjeneste etter militærnekterloven, behandles etter forskrift 25. mai 2012 nr. 464 om behandling av saker om fritaking for militærtjeneste av overbevisningsgrunner etter lov 19. mars 1965 nr. 3.</article><article class="legalP" id="kapittel-1-ledd-6">Befal som søker fritak for militærtjeneste av overbevisningsgrunner skal tilbakeføres til menig grad, og befalskategori skal slettes ved innvilgelse av slikt fritak. Tilbakeføres vedkommende til en militær stilling, skjer dette til menig grad. Eventuell gjenoppretting av befalsstatus og grad vurderes etter Forsvarets behov.</article> <article class="defaultP" margin-top="true">§ 2-13 første ledd bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">proster og prosters faste stedfortreder</article></article></li></ul></article> <article class="defaultP" margin-top="true">Nåværende § 3-6 andre ledd oppheves.</article> <article class="defaultP" margin-top="true">Overskriften mellom § 4-5 og § 4-6 skal lyde:</article> <article class="defaultP" margin-top="true"><i>Vernepliktig akademisk befal</i></article> <article class="defaultP" margin-top="true">§ 4-6 skal lyde:</article><article class="legalP" id="kapittel-1-ledd-7">Vernepliktige og frivillige med sivil opplæring av betydning for Forsvarets behov på mastergradsnivå eller høyere, kan innkalles til tjeneste som vernepliktig akademisk befal. Ved slik tjenestegjøring skal vedkommende dekke funksjoner i samsvar med deres sivile opplæring både i faglig innhold og utdanningsnivå.</article> <article class="defaultP" margin-top="true">§ 5-14 til § 5-16 oppheves</article> <article class="defaultP" margin-top="true">Kapittel 6 skal lyde:</article><span class="futuretitle" id="kapittel-1-foreslåttittel-1">Kapittel 6. Om vernepliktig akademisk befal</span><span class="futuretitle" id="kapittel-1-foreslåttittel-2">Oppdeling av tjenesten for vernepliktig akademisk befal</span><article class="futureLegalArticle" data-name="§6-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6-1</span>.</span><article class="legalP" id="kapittel-1-foreslåttparagraf-1-ledd-1">Vernepliktige med sivil opplæring av betydning for Forsvarets behov kan pålegges oppdeling av den samlede ordinære tjenesten. Under slik opplæring kan de dessuten pålegges utsettelse med tjenesten inntil den sivile opplæringen er fullført.</article></article><article class="futureLegalArticle" data-name="§6-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6-2</span>.</span><article class="legalP" id="kapittel-1-foreslåttparagraf-2-ledd-1">Oppdeling og innkalling foretas etter følgende bestemmelser:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">Vernepliktige med sivil opplæring av betydning for Forsvarets behov kan kalles inn til informasjon og fysiske og medisinske tester over en periode på inntil en ukes varighet før den sivile utdanningen er fullført. Dette regnes som en del av den ordinære tjenesten.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">Offiserskurs og fagopplæring gjennomgås sammenhengende etter fullført sivil utdanning. Resterende del av tjenesten gjennomføres etter Forsvarssjefens bestemmelser.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">Selv om tjenesten utføres ved enhet som er kalt inn til repetisjonstjeneste, kan ikke tjenesten godskrives som utført repetisjonstjeneste før den samlede tjenestegjøringen er av varighet som ordinær førstegangstjeneste.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1">Tjenesten påbegynnes innen utgangen av det år den vernepliktige fyller 33. Avvik kan skje når spesielle hensyn krever det samt etter søknad når militære hensyn gjør det forsvarlig.</article></article></li></ul></article></article><span class="futuretitle" id="kapittel-1-foreslåttittel-3">Gjennomføring av ordinær tjeneste for spesielle kategorier</span><article class="futureLegalArticle" data-name="§6-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 6-3</span>.</span><article class="legalP" id="kapittel-1-foreslåttparagraf-3-ledd-1">Vernepliktige som med bakgrunn i sivil opplæring får sin ordinære tjenestetid oppdelt, følger de bestemmelser for gjennomføring av tjenesten som gjelder ved innkalling til tjeneste etter fullført sivil utdanning.</article></article><article class="futureLegalArticle" data-name="§6-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 6-4</span>.</span><article class="legalP" id="kapittel-1-foreslåttparagraf-4-ledd-1">For vernepliktig akademisk befal godskrives frivillig tjeneste i operasjoner i utlandet med inntil seks måneder i forhold til den totale tjenesteplikten.</article></article><span class="futuretitle" id="kapittel-1-foreslåttittel-4">Utfyllende bestemmelser</span><article class="futureLegalArticle" data-name="§6-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 6-5</span>.</span><article class="legalP" id="kapittel-1-foreslåttparagraf-5-ledd-1">Forsvarssjefen kan gi utfyllende bestemmelser for tjenestegjøringen som vernepliktig akademisk befal.</article></article> <article class="defaultP" margin-top="true">I nytt kapittel 8A skal følgende bestemmelser lyde:</article><span class="futuretitle" id="kapittel-1-foreslåttittel-5">Kapittel 8A. Om fritak for fremmøte i Forsvaret ved krise, konflikt eller krig</span><span class="futuretitle" id="kapittel-1-foreslåttittel-6">Formål med og virkeområde for fritaksordningen</span><article class="futureLegalArticle" data-name="§8A-1" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 8A-1</span>.</span><article class="legalP" id="kapittel-1-foreslåttparagraf-6-ledd-1">Øvde vernepliktige som blir innkalt til tjeneste i Forsvaret og som samtidig dekker samfunnskritiske funksjoner kan søke om fritak for fremmøte i Forsvaret ved krise, konflikt eller krig.</article><article class="legalP" id="kapittel-1-foreslåttparagraf-6-ledd-2">Med en samfunnskritisk funksjon menes en funksjon i en samfunnskritisk virksomhet, som må opprettholdes eller opprettes ved krise, konflikt eller krig for å dekke samfunnets grunnleggende behov, befolkningens trygghet samt verne om liv og helse. En samfunnskritisk funksjon kan være basert på lov, forskrift, avtaler, nasjonale eller fylkesvise sivile beredskapsplaner, Forsvarets planer for beredskap, logistikk og operativ aktivitet eller det sivile samfunnets støtte til Forsvaret ved krise, konflikt eller krig.</article><article class="legalP" id="kapittel-1-foreslåttparagraf-6-ledd-3">Med samfunnskritisk virksomhet menes sivil offentlig myndighet, etat, instans eller bedrift og foretak som har ansvaret for en eller flere samfunnskritiske funksjoner.</article><article class="legalP" id="kapittel-1-foreslåttparagraf-6-ledd-4">Bedrifter og foretak som yter støtte til, har leveranseavtaler med eller som ved krise, konflikt eller krig blir rekvirert av Forsvaret, kan anses som samfunnskritisk virksomhet med samfunnskritisk funksjon og gi grunnlag for fritak etter første ledd.</article></article><span class="futuretitle" id="kapittel-1-foreslåttittel-7">Ansvarsforhold</span><article class="futureLegalArticle" data-name="§8A-2" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 8A-2</span>.</span><article class="legalP" id="kapittel-1-foreslåttparagraf-7-ledd-1">Hvert departement utpeker innenfor sin beredskapssektor et eller flere forvaltningsorgan som koordinerer den sivile delen av fritaksordningen, melder fra til vernepliktsforvaltningen om hvem som er koordinerende forvaltningsorgan og om endringer ved koordinerende forvaltningsorgan.</article><article class="legalP" id="kapittel-1-foreslåttparagraf-7-ledd-2">Forsvarsdepartementet koordinerer fritaksordningen og søker sammen med hvert departement å løse saker der det ikke oppnås enighet mellom det koordinerende forvaltningsorganet og vernepliktsforvaltningen.</article></article><article class="futureLegalArticle" data-name="§8A-3" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 8A-3</span>.</span><article class="legalP" id="kapittel-1-foreslåttparagraf-8-ledd-1">De koordinerende forvaltningsorganene skal blant annet<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-8-ledd-1-punkt-1"><article class="legalP" id="kapittel-1-foreslåttparagraf-8-ledd-1-punkt-1-ledd-1">melde til vernepliktsforvaltningen hvilke samfunnskritiske virksomheter som skal inngå i ordningen, dokumentere at de ivaretar samfunnskritiske funksjoner og melde fra når de utgår som samfunnskritisk virksomhet</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-8-ledd-1-punkt-2"><article class="legalP" id="kapittel-1-foreslåttparagraf-8-ledd-1-punkt-2-ledd-1">behandle i samarbeid med vernepliktsforvaltningen de sakene hvor det ikke oppnås enighet mellom en samfunnskritisk virksomhet og rulleførende enhet.</article></article></li></ul></article></article><article class="futureLegalArticle" data-name="§8A-4" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 8A-4</span>.</span><article class="legalP" id="kapittel-1-foreslåttparagraf-9-ledd-1">En samfunnskritisk virksomhet skal dokumentere sitt bemanningsbehov for å ivareta sine samfunnskritiske funksjoner. Dette omfatter blant annet<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-9-ledd-1-punkt-1"><article class="legalP" id="kapittel-1-foreslåttparagraf-9-ledd-1-punkt-1-ledd-1">å dokumentere for rulleførende enhet at den innkalte dekker en samfunnskritisk funksjon</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-9-ledd-1-punkt-2"><article class="legalP" id="kapittel-1-foreslåttparagraf-9-ledd-1-punkt-2-ledd-1">å informere rulleførende enhet om endringer som får betydning for den innkaltes fritak.</article></article></li></ul></article></article><article class="futureLegalArticle" data-name="§8A-5" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 8A-5</span>.</span><article class="legalP" id="kapittel-1-foreslåttparagraf-10-ledd-1">Vernepliktsforvaltningen forvalter fritaksordningen og skal holde nødvendige verktøy, oversikt over koordinerende forvaltningsorgan og samfunnskritisk virksomhet oppdatert og tilgjengelig for rulleførende enhet, koordinerende forvaltningsorgan og samfunnskritiske virksomheter.</article><article class="legalP" id="kapittel-1-foreslåttparagraf-10-ledd-2">Vernepliktsforvaltningen skal i samarbeid med koordinerende forvaltningsorgan behandle de sakene hvor det ikke oppnås enighet mellom en samfunnskritisk virksomhet og rulleførende enhet.</article></article><article class="futureLegalArticle" data-name="§8A-6" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 8A-6</span>.</span><article class="legalP" id="kapittel-1-foreslåttparagraf-11-ledd-1">Rulleførende enhet skal behandle søknader om fritak, og forvalte det personellet som er gitt fritak etter gjeldende regelverk.</article></article><span class="futuretitle" id="kapittel-1-foreslåttittel-8">Fritakets varighet og omfang</span><article class="futureLegalArticle" data-name="§8A-7" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 8A-7</span>.</span><article class="legalP" id="kapittel-1-foreslåttparagraf-12-ledd-1">Så lenge vilkårene for fritak er oppfylt, gjelder et fritak for fremmøte i Forsvaret ved krise, konflikt eller krig for tre år eller til det foreligger vedtak om at fritak ikke skal gis. Hvis hensynet til landets forsvar gjør det nødvendig, kan et fritak oppheves etter nærmere beslutning fra Forsvarsdepartementet.</article><article class="legalP" id="kapittel-1-foreslåttparagraf-12-ledd-2">Øvde vernepliktige som fritas for fremmøte i Forsvaret, vil så lenge fritaket gjelder også være fritatt for all ordinær og ekstraordinær tjeneste i fred. De skal ikke pålegges ekstra fredstjeneste når forutsetningene for fritaket opphører og de igjen kan disponeres for tjeneste i Forsvaret.</article><article class="legalP" id="kapittel-1-foreslåttparagraf-12-ledd-3">I krig gjelder et fritak inntil Kongen bestemmer noe annet.</article></article><span class="futuretitle" id="kapittel-1-foreslåttittel-9">Unntatt fra reglene om fritak</span><article class="futureLegalArticle" data-name="§8A-8" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 8A-8</span>.</span><article class="legalP" id="kapittel-1-foreslåttparagraf-13-ledd-1">Det kan ikke gjøres fritak for øvde vernepliktige som er<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-13-ledd-1-punkt-1"><article class="legalP" id="kapittel-1-foreslåttparagraf-13-ledd-1-punkt-1-ledd-1">registrert som ansatt i Forsvaret</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-13-ledd-1-punkt-2"><article class="legalP" id="kapittel-1-foreslåttparagraf-13-ledd-1-punkt-2-ledd-1">registrert med en kompetanse Forsvaret ikke kan unnvære</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-13-ledd-1-punkt-3"><article class="legalP" id="kapittel-1-foreslåttparagraf-13-ledd-1-punkt-3-ledd-1">er gitt militærmedisinsk utdanning av Forsvaret</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-13-ledd-1-punkt-4"><article class="legalP" id="kapittel-1-foreslåttparagraf-13-ledd-1-punkt-4-ledd-1">registrert som fartøysbefal i Sjøheimevernet</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-13-ledd-1-punkt-5"><article class="legalP" id="kapittel-1-foreslåttparagraf-13-ledd-1-punkt-5-ledd-1">registrert som områdesjef i Heimevernet</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-13-ledd-1-punkt-6"><article class="legalP" id="kapittel-1-foreslåttparagraf-13-ledd-1-punkt-6-ledd-1">registrert med kontrakt med Forsvaret</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-13-ledd-1-punkt-7"><article class="legalP" id="kapittel-1-foreslåttparagraf-13-ledd-1-punkt-7-ledd-1">registrert som polititjenestepersonell på Forsvarets kvote.</article></article></li></ul></article></article><span class="futuretitle" id="kapittel-1-foreslåttittel-10">Særlig om polititjenestepersonell</span><article class="futureLegalArticle" data-name="§8A-9" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 8A-9</span>.</span><article class="legalP" id="kapittel-1-foreslåttparagraf-14-ledd-1">Forsvaret kan bare disponere inntil 250 vernepliktige med politigrad, tilsatt i en av de tre laveste politigradene og som er utdannet til befal i Forsvaret når minst ett av følgende krav er oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-14-ledd-1-punkt-1"><article class="legalP" id="kapittel-1-foreslåttparagraf-14-ledd-1-punkt-1-ledd-1">Stillingen har krav til politifaglig bakgrunn.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-14-ledd-1-punkt-2"><article class="legalP" id="kapittel-1-foreslåttparagraf-14-ledd-1-punkt-2-ledd-1">Stillingen krever kritisk kompetanse, ikke politifaglig, som polititjenestepersonell har.</article></article></li></ul></article></article><span class="futuretitle" id="kapittel-1-foreslåttittel-11">Klage på avslag</span><article class="futureLegalArticle" data-name="§8A-10" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 8A-10</span>.</span><article class="legalP" id="kapittel-1-foreslåttparagraf-15-ledd-1">En samfunnskritisk virksomhet kan klage på et avslag på en søknad om fritak for fremmøte. Klagen skal være sendt senest tre uker etter at samfunnskritisk virksomhet er eller burde vært kjent med avslaget. Klagen sendes til rulleførende enhet med gjenpart til det koordinerende forvaltningsorganet.</article><article class="legalP" id="kapittel-1-foreslåttparagraf-15-ledd-2">Opprettholder den rulleførende enheten avslaget, skal vernepliktsforvaltningen og det koordinerende forvaltningsorganet søke å komme til enighet i saken. Blir de ikke enige sendes saken til Forsvarsdepartementet, som i samråd med fagdepartementet avgjør klagen.</article><article class="legalP" id="kapittel-1-foreslåttparagraf-15-ledd-3">Vernepliktsforvaltningen underretter den samfunnskritiske virksomheten skriftlig om utfallet i saken, med gjenpart til den rulleførende enheten og det koordinerende forvaltningsorganet.</article><article class="legalP" id="kapittel-1-foreslåttparagraf-15-ledd-4">Vernepliktsforvaltningen kan bestemme at iverksettingen av kravet om fremmøte kan utsettes inntil klagen er avgjort.</article></article><span class="futuretitle" id="kapittel-1-foreslåttittel-12">Taushetsplikt og offentlighet</span><article class="futureLegalArticle" data-name="§8A-11" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 8A-11</span>.</span><article class="legalP" id="kapittel-1-foreslåttparagraf-16-ledd-1">Enhver som utfører arbeid eller tjeneste i forbindelse med fritaksordningen, og som i denne sammenheng får kjennskap til opplysninger om noens personlige forhold, er underlagt forvaltningslovens regler om taushetsplikt, jf. forvaltningsloven § 13.</article></article><span class="futuretitle" id="kapittel-1-foreslåttittel-13">Utfyllende regler</span><article class="futureLegalArticle" data-name="§8A-12" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 8A-12</span>.</span><article class="legalP" id="kapittel-1-foreslåttparagraf-17-ledd-1">Forsvarssjefen kan gi utfyllende regler om prosedyrer for forvaltning av ordningen fritak for fremmøte i Forsvaret ved krise, konflikt eller krig.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2014-03-28-356/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft fra det tidspunkt Forsvarsdepartementet bestemmer. Fra samme tidspunkt oppheves forskrift 9. august 1974 nr. 6 om fritak for og utsettelse med fremmøte i Forsvaret ved mobilisering.</article></section></main></body></html>