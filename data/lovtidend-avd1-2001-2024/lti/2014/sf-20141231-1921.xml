<!DOCTYPE html><html lang="no"><head><title>Forskrift om endring i forskrift om tredjeparters opplysningsplikt</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-12-31-1921</dd><dt class="dokid">DokumentID</dt><dd class="dokid">LTI/forskrift/2014-12-31-1921</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 1 s 89</dd><dt class="dateInForce">I kraft fra</dt><dd class="dateInForce">2014-12-31, 2014-07-01, inntektsåret 2014, inntektsåret 2015</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-09-17-1092</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-24/§5-2</li><li>lov/1980-06-13-24/§5-5</li><li>lov/1980-06-13-24/§5-9</li><li>lov/1980-06-13-24/§5-12</li><li>forskrift/2013-08-08-960</li></ul></dd><dt class="dateOfPublication">Kunngjort</dt><dd class="dateOfPublication">2015-01-15 16:00</dd><dt class="journalNumber">Journalnummer</dt><dd class="journalNumber">2014-1434</dd><dt class="titleShort">Korttittel</dt><dd class="titleShort">Endr. i samleforskrift om tredjeparters opplysningsplikt</dd><dt class="title">Tittel</dt><dd class="title">Forskrift om endring i forskrift om tredjeparters opplysningsplikt</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Skattedirektoratet 31. desember 2014 med hjemmel i lov 13. juni 1980 nr. 24 om ligningsforvaltning (ligningsloven) § 5-2, § 5-5 og § 5-9 jf. § 5-12 og delegeringsvedtak 8. august 2013 nr. 960.</dd><dt class="refid">RefID</dt><dd class="refid">forskrift/2014-12-31-1921</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tredjeparters opplysningsplikt<ul class="tocSubUl"><li>I</li><li>II<ul class="tocSubUl"><li>§ 5-2-37.</li><li>§ 5-5-13. Hvordan opplysningene skal gis</li><li>§ 5-9-90. Opplysningspliktige</li><li>§ 5-9-91. Opplysningspliktens omfang</li><li>§ 5-9-92. Sted for levering og leveringsmåte</li><li>§ 5-9-93. Frist for levering av opplysninger</li></ul></li><li>III<ul class="tocSubUl"><li>§ 5-5-53. Hvordan opplysningene skal gis</li><li>§ 5-9-32. Opplysningspliktens innhold</li><li>§ 5-9-71. Opplysningspliktens innhold</li></ul></li><li>IV</li></ul></li></ul></dd></dl></header><main class="documentBody" data-lovdata-URL="LTI/forskrift/2014-12-31-1921" id="dokument"><h1>Forskrift om endring i forskrift om tredjeparters opplysningsplikt</h1><section class="section" data-name="kapI" id="kapittel-1" data-lovdata-URL="LTI/forskrift/2014-12-31-1921/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I samleforskrift 17. september 2013 nr. 1092 om tredjeparters opplysningsplikt gjøres følgende endringer:</article> <article class="defaultP" margin-top="true">§ 5-2-10 skal lyde:</article><article class="legalP" id="kapittel-1-ledd-2">Skattefri fordel vunnet ved arbeid utført etter skriftlig avtale inngått ved mekling i konfliktråd eller etter ungdomsplan eller plan, jf. skatteloven § 5-15 første ledd bokstav k, kreves ikke lønnsinnberettet.</article></section><section class="section" data-name="kapII" id="kapittel-2" data-lovdata-URL="LTI/forskrift/2014-12-31-1921/KAPITTEL_2"><h2 data-text-align="center">II</h2><article class="defaultP">Overskriften i § 5-2, A skal lyde:</article> <article class="defaultP" margin-top="true"><i>A. Begrensning av opplysningsplikten for lønn</i></article> <article class="defaultP" margin-top="true">§ 5-2-1 skal lyde:</article><article class="legalP" id="kapittel-2-ledd-1">Når samlede lønnsutbetalinger til en person i løpet av inntektsåret ikke overstiger kr 1&#xa0;000 er ikke dette omfattet av opplysningsplikten. Samlede lønnsutbetalinger som ikke overstiger kr 6&#xa0;000 er likevel ikke omfattet av opplysningsplikten når utbetalingene bare gjelder arbeid i tilknytning til betalerens eget hjem eller fritidsbolig, eller arbeid som verge eller representant som godtgjøres etter vergemålsloven § 30 eller utlendingsloven § 98f. Overskrides beløpsgrensene etter første eller annet punktum, skal det gis opplysninger om hele beløpet. Uavhengig av om det er utbetalt lønn som er fritatt for opplysningsplikt etter første eller annet punktum eller om det ikke er utbetalt slik ytelse, vil trekkfri utgiftsgodtgjørelse som utbetales til dekning av merutgifter være fritatt fra opplysningsplikten når beløpet ikke overstiger kr 1&#xa0;000.</article><article class="legalP" id="kapittel-2-ledd-2">Skattefrie selskaper, foreninger og institusjoner som nevnt i skatteloven § 2-32 første ledd, er fritatt fra opplysningsplikten når samlet utbetaling til en person i løpet av inntektsåret ikke overstiger kr 8&#xa0;000. Overskrides beløpsgrensen, skal det gis opplysninger om hele beløpet.</article><article class="legalP" id="kapittel-2-ledd-3">Uavhengig av om det er utbetalt lønn som er fritatt for opplysningsplikt etter annet ledd eller lønn som overstiger kr 6&#xa0;000, vil trekkfri utgiftsgodtgjørelse som utbetales til dekning av merutgifter med inntil kr 10&#xa0;000 ved et medlems innsats eller opptreden for sin forening, være fritatt fra opplysningsplikt. Det samme gjelder trekkfri utgiftsgodtgjørelse som utbetales til person i lønnet stilling i vedkommende selskap mv. til dekning av utgifter til transport til og fra arrangementer mv. hvor organisasjonen medvirker. Når slike utgiftsgodtgjørelser til en person i løpet av inntektsåret samlet overstiger kr 10&#xa0;000, skal det likevel gis opplysninger om hele utgiftsgodtgjørelsen.</article><article class="legalP" id="kapittel-2-ledd-4">Naturalytelse i form av fri transport til og fra arrangement dog ikke fri bil, kost og losji ved slike, fritt utstyr mv., når slikt ytes i organisasjonens interesse, er unntatt fra opplysningsplikten uten hensyn til om det er betalt lønn som er fritatt for opplysningsplikt etter annet ledd, lønn som overstiger kr 6&#xa0;000 eller utgiftsgodtgjørelser som nevnt i foregående ledd.</article><article class="legalP" id="kapittel-2-ledd-5">Ytelse som er skattefri i medhold av skattelovforskriften § 5-15-6 niende og tiende ledd er ikke omfattet av opplysningsplikten når årlig utbetaling til skattyteren ikke overskrider kr 10&#xa0;000.</article> <article class="defaultP" margin-top="true">§ 5-2-2 skal lyde:</article><article class="legalP" id="kapittel-2-ledd-6">Kursteder for alkoholikere, institusjoner for psykisk helsevern, psykisk utviklingshemmede, fysisk funksjonshemmede og andre lignende institusjoner, fritas for plikten til å gi opplysninger om lønnsutbetalinger til klienter når summen av utbetalinger til en klient i løpet av inntektsåret ikke overstiger kr 2&#xa0;000 og utbetalingene utelukkende dreier seg om arbeidspenger som er betalt ut fra terapeutiske hensyn.</article> <article class="defaultP" margin-top="true">§ 5-2-3 første ledd skal lyde:</article><article class="legalP" id="kapittel-2-ledd-7">Naturalytelser som i sin helhet er skattefrie er ikke omfattet av opplysningsplikten. Dette gjelder ikke for naturalytelser til pendlere i form av helt eller delvis fri kost, losji og besøksreiser i hjemmet, dekning av reiser til og fra hjemmet for stortingsrepresentanter som av hensyn til vervet må bo utenfor hjemmet samt arbeidsgivers tilskudd til barnehageplass for ansattes barn. Tilsvarende skal det gis opplysninger om naturalytelser i form av fri kost på sokkelinnretning.</article> <article class="defaultP" margin-top="true">§ 5-2-4 første ledd skal lyde:</article><article class="legalP" id="kapittel-2-ledd-8">Reiseutgifter som refunderes i samsvar med fremlagt kvittering eller annet bilag som tilfredsstiller kravene i forskrift 1. desember 2004 nr. 1558 om bokføring kapittel 5 omfattes ikke av opplysningsplikten når utbetalingen bare dekker mottakerens tjenesteutgifter.</article> <article class="defaultP" margin-top="true">§ 5-2-4 sjette ledd skal lyde:</article><article class="legalP" id="kapittel-2-ledd-9">Ved utbetaling av godtgjørelse til dekning av pendleres reiseutgifter ved besøk i hjemmet, skal det gis opplysninger om både beløp og antall slike reiser.</article> <article class="defaultP" margin-top="true">§ 5-2-4 åttende ledd skal lyde:</article><article class="legalP" id="kapittel-2-ledd-10">Ved refusjon eller utbetaling av godtgjørelse til dekning av stortingsrepresentanters reiseutgifter ved reiser til og fra hjemmet, skal det gis opplysninger om både beløp og antall slike reiser, herunder utbetalt bilgodtgjørelse og antall kilometer.</article> <article class="defaultP" margin-top="true">§ 5-2-5 første ledd skal lyde:</article><article class="legalP" id="kapittel-2-ledd-11">Når arbeidsgiver gir utgiftsgodtgjørelse, jf. skatteloven § 5-11, for utgifter til overnatting og kost i samsvar med fremlagte bilag som tilfredsstiller kravene i forskrift 1. desember 2004 nr. 1558 om bokføring kapittel 5, skal det bare gis opplysninger om antall fraværsdøgn for pendlere.</article> <article class="defaultP" margin-top="true">§ 5-2-5 fjerde, femte og sjette ledd skal lyde:</article><article class="legalP" id="kapittel-2-ledd-12">Ved utbetalt godtgjørelse til overnatting og kost etter statens reiseregulativ, skal det gis opplysninger om både beløp og antall reisedøgn. Ved reiser uten overnatting omfatter opplysningsplikten både beløp og antall reisedager.</article><article class="legalP" id="kapittel-2-ledd-13">Skattefrie selskaper, foreninger og institusjoner er fritatt for å gi opplysninger om beløp og antall reisedøgn/dager når godtgjørelsen er utbetalt til person som ikke har lønnet stilling i vedkommende selskap mv. og mottakeren ikke har mer enn 50 reisedøgn/dager i kalenderåret og godtgjørelsen er ytet etter satser og legitimasjonskrav i statens reiseregulativ.</article><article class="legalP" id="kapittel-2-ledd-14">Refusjon av utgifter til kost ved pålagt overtid er ikke omfattet av opplysningsplikten når utgiftsdekningen skjer i samsvar med satser og legitimasjonskrav fastsatt i overenskomst mellom arbeidsgiver- og arbeidstakerorganisasjon eller i statlig regulativ.</article> <article class="defaultP" margin-top="true">Overskriften til § 5-2-6 til § 5-2-9 «Utbetalinger til selvstendige næringsdrivende» tas ut.</article> <article class="defaultP" margin-top="true">§ 5-2-6 til og med § 5-2-9 oppheves.</article> <article class="defaultP" margin-top="true">§ 5-2-10 skal lyde:</article><article class="legalP" id="kapittel-2-ledd-15">Skattefri fordel vunnet ved arbeid utført etter skriftlig avtale inngått ved mekling i konfliktråd eller etter ungdomsplan eller plan, jf. skatteloven § 5-15 første ledd bokstav k, er ikke omfattet av opplysningsplikten.</article> <article class="defaultP" margin-top="true">Overskriften i § 5-2, B skal lyde:</article> <article class="defaultP" margin-top="true"><i>B. Plikt til å levere opplysninger om utbetalinger til personer bosatt i utlandet</i></article> <article class="defaultP" margin-top="true">§ 5-2-16 oppheves.</article> <article class="defaultP" margin-top="true">Overskriften i § 5-2, C «Hvor og når lønnsoppgavene skal leveres» tas ut.</article> <article class="defaultP" margin-top="true">Overskriftene til § 5-2-25 til og med § 5-2-30 tas ut.</article> <article class="defaultP" margin-top="true">§ 5-2-25 til og med § 5-2-30 oppheves.</article> <article class="defaultP" margin-top="true">Overskriften i § 5-2, D skal lyde:</article> <article class="defaultP" margin-top="true"><i>D. Levering av lønnsopplysninger</i></article> <article class="defaultP" margin-top="true">Overskriftene til § 5-2-35 og § 5-2-36 tas ut.</article> <article class="defaultP" margin-top="true">§ 5-2-35 til § 5-2-36 oppheves.</article> <article class="defaultP" margin-top="true">Overskriften til § 5-2-37 skal lyde:</article> <article class="defaultP" margin-top="true"><i>Hva det skal gis opplysninger om</i></article> <article class="defaultP" margin-top="true">§ 5-2-37 skal lyde:</article><article class="futureLegalArticle" data-name="§5-2-37" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 5-2-37</span>.</span><article class="legalP" id="kapittel-2-foreslåttparagraf-1-ledd-1">Det skal gis opplysninger om:</article><article class="numberedLegalP" data-numerator="1" id="kapittel-2-foreslåttparagraf-1-nummer-1">1. Varigheten av ansettelsen eller oppdraget.</article><article class="numberedLegalP" data-numerator="2" id="kapittel-2-foreslåttparagraf-1-nummer-2">2. Ytelser som det skal svares arbeidsgiveravgift av:<ul class="defaultList"><li data-li-identifier="a." data-name="a."><article class="listArticle" id="kapittel-2-foreslåttparagraf-1-nummer-2-punkt-1"><article class="legalP" id="kapittel-2-foreslåttparagraf-1-nummer-2-punkt-1-ledd-1">lønn og annen godtgjørelse</article></article></li><li data-li-identifier="b." data-name="b."><article class="listArticle" id="kapittel-2-foreslåttparagraf-1-nummer-2-punkt-2"><article class="legalP" id="kapittel-2-foreslåttparagraf-1-nummer-2-punkt-2-ledd-1">trekkpliktige utgiftsgodtgjørelser.</article></article></li></ul></article><article class="numberedLegalP" data-numerator="3" id="kapittel-2-foreslåttparagraf-1-nummer-3">3. Pensjoner og lignende.</article><article class="numberedLegalP" data-numerator="4" id="kapittel-2-foreslåttparagraf-1-nummer-4">4. Trekk ved utbetaling:<ul class="defaultList"><li data-li-identifier="a." data-name="a."><article class="listArticle" id="kapittel-2-foreslåttparagraf-1-nummer-4-punkt-1"><article class="legalP" id="kapittel-2-foreslåttparagraf-1-nummer-4-punkt-1-ledd-1">trygdepremier</article></article></li><li data-li-identifier="b." data-name="b."><article class="listArticle" id="kapittel-2-foreslåttparagraf-1-nummer-4-punkt-2"><article class="legalP" id="kapittel-2-foreslåttparagraf-1-nummer-4-punkt-2-ledd-1">premier til pensjonsordninger og fradragsberettiget fagforeningskontingent</article></article></li><li data-li-identifier="c." data-name="c."><article class="listArticle" id="kapittel-2-foreslåttparagraf-1-nummer-4-punkt-3"><article class="legalP" id="kapittel-2-foreslåttparagraf-1-nummer-4-punkt-3-ledd-1">bidrag etter pålegg fra bidragsfogden.</article></article></li></ul></article><article class="numberedLegalP" data-numerator="5" id="kapittel-2-foreslåttparagraf-1-nummer-5">5. Opplysning om inntektsfradrag:<ul class="defaultList"><li data-li-identifier="a." data-name="a."><article class="listArticle" id="kapittel-2-foreslåttparagraf-1-nummer-5-punkt-1"><article class="legalP" id="kapittel-2-foreslåttparagraf-1-nummer-5-punkt-1-ledd-1">sjømannsfradrag.</article></article></li><li data-li-identifier="b." data-name="b."><article class="listArticle" id="kapittel-2-foreslåttparagraf-1-nummer-5-punkt-2"><article class="legalP" id="kapittel-2-foreslåttparagraf-1-nummer-5-punkt-2-ledd-1">merutgifter til losji når arbeidstaker av hensyn til arbeidet må bo utenfor hjemmet og brakkeleie mv er trukket i lønn eller er betalt direkte av arbeidstakeren.</article></article></li></ul></article><article class="numberedLegalP" data-numerator="6" id="kapittel-2-foreslåttparagraf-1-nummer-6">6. Forskuddstrekk.</article><article class="numberedLegalP" data-numerator="7" id="kapittel-2-foreslåttparagraf-1-nummer-7">7. Ytelser det ikke skal svares arbeidsgiveravgift av:<ul class="defaultList"><li data-li-identifier="a." data-name="a."><article class="listArticle" id="kapittel-2-foreslåttparagraf-1-nummer-7-punkt-1"><article class="legalP" id="kapittel-2-foreslåttparagraf-1-nummer-7-punkt-1-ledd-1">trekkfri godtgjørelse til overnatting og kost – antall døgn og beløp</article></article></li><li data-li-identifier="b." data-name="b."><article class="listArticle" id="kapittel-2-foreslåttparagraf-1-nummer-7-punkt-2"><article class="legalP" id="kapittel-2-foreslåttparagraf-1-nummer-7-punkt-2-ledd-1">trekkfri godtgjørelse til kost ved reiser uten overnatting – antall dager og beløp</article></article></li><li data-li-identifier="c." data-name="c."><article class="listArticle" id="kapittel-2-foreslåttparagraf-1-nummer-7-punkt-3"><article class="legalP" id="kapittel-2-foreslåttparagraf-1-nummer-7-punkt-3-ledd-1">trekkfri bilgodtgjørelse – antall kilometer og beløp</article></article></li><li data-li-identifier="d." data-name="d."><article class="listArticle" id="kapittel-2-foreslåttparagraf-1-nummer-7-punkt-4"><article class="legalP" id="kapittel-2-foreslåttparagraf-1-nummer-7-punkt-4-ledd-1">andre trekkfrie utgiftsgodtgjørelser</article></article></li><li data-li-identifier="e." data-name="e."><article class="listArticle" id="kapittel-2-foreslåttparagraf-1-nummer-7-punkt-5"><article class="legalP" id="kapittel-2-foreslåttparagraf-1-nummer-7-punkt-5-ledd-1">utbetalinger til næringsdrivende eksklusive mva.</article></article></li></ul></article><article class="numberedLegalP" data-numerator="8" id="kapittel-2-foreslåttparagraf-1-nummer-8">8. Andre lønnsopplysningspliktige ytelser.</article></article> <article class="defaultP" margin-top="true">Overskriften til § 5-2-38 skal lyde:</article> <article class="defaultP" margin-top="true"><i>Nærmere om levering av opplysningene</i></article> <article class="defaultP" margin-top="true">§ 5-2-38 skal lyde:</article><article class="legalP" id="kapittel-2-ledd-16">Beløp kan avrundes nedover til nærmeste hele krone.</article><article class="legalP" id="kapittel-2-ledd-17">Innen rammen av § 5-2-37 kan Skattedirektoratet tilpasse hvilke opplysninger som skal gis etter type medium opplysningene gis på.</article> <article class="defaultP" margin-top="true">Overskriftene til § 5-2-39 og § 5-2-40 tas ut.</article> <article class="defaultP" margin-top="true">§ 5-2-39 til § 5-2-40 oppheves.</article> <article class="defaultP" margin-top="true">§ 5-2-41 første og fjerde ledd oppheves.</article> <article class="defaultP" margin-top="true">§ 5-5-13 skal lyde:</article><article class="futureLegalArticle" data-name="§5-5-13" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 5-5-13</span>. <span class="legalArticleTitle">Hvordan opplysningene skal gis</span></span><article class="legalP" id="kapittel-2-foreslåttparagraf-2-ledd-1">Opplysningene skal leveres elektronisk til den mottakssentral og i det formatet som Skattedirektoratet bestemmer.</article></article> <article class="defaultP" margin-top="true">§ 5-5-14 skal lyde:</article><article class="legalP" id="kapittel-2-ledd-18">Skattedirektoratet kan bestemme at den opplysningspliktige skal sende følgeskriv på skjema fastsatt av Skattedirektoratet.</article> <article class="defaultP" margin-top="true">§ 5-5-33 annet og tredje ledd skal lyde:</article><article class="numberedLegalP" data-numerator="2" id="kapittel-2-nummer-1">(2) Opplysningene skal leveres elektronisk til den mottakssentral og i det formatet som Skattedirektoratet bestemmer.</article><article class="numberedLegalP" data-numerator="3" id="kapittel-2-nummer-2">(3) Skattedirektoratet kan bestemme at den opplysningspliktige skal sende følgeskriv på skjema fastsatt av Skattedirektoratet.</article> <article class="defaultP" margin-top="true">§ 5-9-4 første og annet ledd skal lyde:</article><article class="numberedLegalP" data-numerator="1" id="kapittel-2-nummer-3">(1) Opplysningene skal leveres elektronisk til den mottakssentral og i det formatet som Skattedirektoratet bestemmer.</article><article class="numberedLegalP" data-numerator="2" id="kapittel-2-nummer-4">(2) Skattedirektoratet kan bestemme at den opplysningspliktige skal sende følgeskriv på skjema fastsatt av Skattedirektoratet.</article> <article class="defaultP" margin-top="true">§ 5-9-13 skal lyde:</article><article class="legalP" id="kapittel-2-ledd-19">Opplysningene skal leveres elektronisk til den mottakssentral og i det formatet som Skattedirektoratet bestemmer.</article> <article class="defaultP" margin-top="true">§ 5-9-14 skal lyde:</article><article class="legalP" id="kapittel-2-ledd-20">Skattedirektoratet kan bestemme at den opplysningspliktige skal sende følgeskriv på skjema fastsatt av Skattedirektoratet.</article> <article class="defaultP" margin-top="true">Ny overskrift under § 5-9 «Annen opplysningsplikt for tredjepart» skal lyde:</article> <article class="defaultP" margin-top="true"><i>J. Opplysningsplikt for vederlag som er godtgjøring for tjenester av teknisk, håndverksmessig, juridisk, regnskapsmessig eller annen art</i></article> <article class="defaultP" margin-top="true">Ny § 5-9-90 skal lyde:</article><article class="futureLegalArticle" data-name="§5-9-90" id="kapittel-2-foreslåttparagraf-3"><span class="futureLegalArticleHeader"><span class="legalArticleValue">§ 5-9-90</span>. <span class="legalArticleTitle">Opplysningspliktige</span></span><article class="legalP" id="kapittel-2-foreslåttparagraf-3-ledd-1">Den som selv eller gjennom andre har utbetalt vederlag som er godtgjørelse for tjenester av teknisk, håndverksmessig, juridisk, regnskapsmessig eller annen art skal ukrevet levere opplysninger etter reglene i § 5-9-90 til § 5-9-93.</article><article class="legalP" id="kapittel-2-foreslåttparagraf-3-ledd-2">Oppdragsgiver er unntatt fra opplysningsplikt når denne ikke har fradragsrett direkte eller gjennom avskrivninger for godtgjørelsen. Unntaket gjelder ikke oppdragsgivere som er skattefrie selskaper, foreninger og institusjoner, offentlige og kommunale myndigheter og boligselskap (borettslag, boligaksjeselskap mv.).</article></article> <article class="defaultP" margin-top="true">Ny § 5-9-91 skal lyde:</article><article class="futureLegalArticle" data-name="§5-9-91" id="kapittel-2-foreslåttparagraf-4"><span class="futureLegalArticleHeader"><span class="legalArticleValue">§ 5-9-91</span>. <span class="legalArticleTitle">Opplysningspliktens omfang</span></span><article class="legalP" id="kapittel-2-foreslåttparagraf-4-ledd-1">Med vederlag i § 5-9-90 menes samlet fakturert beløp eksklusive merverdiavgift i siste inntektsår. Opplysningene skal spesifiseres per mottaker.</article><article class="legalP" id="kapittel-2-foreslåttparagraf-4-ledd-2">Plikten til å levere opplysninger gjelder ikke når mottakeren driver selvstendig næringsvirksomhet fra fast forretningssted i Norge. For utenlandske mottakere med oppdrag i Norge, skal fast forretningssted i Norge forstås som fast driftssted i Norge etter skatteavtalene.</article><article class="legalP" id="kapittel-2-foreslåttparagraf-4-ledd-3">Opplysningsplikten omfatter ikke ytelser som gjelder<ul class="defaultList"><li data-li-identifier="a." data-name="a."><article class="listArticle" id="kapittel-2-foreslåttparagraf-4-ledd-3-punkt-1"><article class="legalP" id="kapittel-2-foreslåttparagraf-4-ledd-3-punkt-1-ledd-1">vederlag for persontransport,</article></article></li><li data-li-identifier="b." data-name="b."><article class="listArticle" id="kapittel-2-foreslåttparagraf-4-ledd-3-punkt-2"><article class="legalP" id="kapittel-2-foreslåttparagraf-4-ledd-3-punkt-2-ledd-1">utbetaling av provisjon vedrørende kjøp og salg av fast eiendom eller verdipapir når mottakeren av godtgjøringen har inntjent provisjonen som ledd i selvstendig næringsvirksomhet,</article></article></li><li data-li-identifier="c." data-name="c."><article class="listArticle" id="kapittel-2-foreslåttparagraf-4-ledd-3-punkt-3"><article class="legalP" id="kapittel-2-foreslåttparagraf-4-ledd-3-punkt-3-ledd-1">utbetaling av kommisjon fra rederier til linjeagenter som samtidig har klarering av skipet,</article></article></li><li data-li-identifier="d." data-name="d."><article class="listArticle" id="kapittel-2-foreslåttparagraf-4-ledd-3-punkt-4"><article class="legalP" id="kapittel-2-foreslåttparagraf-4-ledd-3-punkt-4-ledd-1">befraktningsprovisjon til ruterederienes ekspeditører i forbindelse med anløp av ruteskip.</article></article></li></ul></article></article> <article class="defaultP" margin-top="true">Ny § 5-9-92 skal lyde:</article><article class="futureLegalArticle" data-name="§5-9-92" id="kapittel-2-foreslåttparagraf-5"><span class="futureLegalArticleHeader"><span class="legalArticleValue">§ 5-9-92</span>. <span class="legalArticleTitle">Sted for levering og leveringsmåte</span></span><article class="legalP" id="kapittel-2-foreslåttparagraf-5-ledd-1">Opplysninger skal leveres elektronisk til den mottakssentral og i det formatet Skattedirektoratet bestemmer.</article></article> <article class="defaultP" margin-top="true">Ny § 5-9-93 skal lyde:</article><article class="futureLegalArticle" data-name="§5-9-93" id="kapittel-2-foreslåttparagraf-6"><span class="futureLegalArticleHeader"><span class="legalArticleValue">§ 5-9-93</span>. <span class="legalArticleTitle">Frist for levering av opplysninger</span></span><article class="legalP" id="kapittel-2-foreslåttparagraf-6-ledd-1">Opplysningspliktige skal levere opplysningene samlet til Skattedirektoratet innen 15. februar i året etter inntektsåret.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2014-12-31-1921/KAPITTEL_3"><h2 data-text-align="center">III</h2><article class="defaultP">§ 5-5-10 første ledd skal lyde:</article><article class="legalP" id="kapittel-3-ledd-1">Forsikringsselskaper og Norsk Pasientskadeserstatning og andre utbetalere av erstatning for personskade og tap av forsørger skal ukrevet levere opplysninger over utbetalinger siste år. Fysiske personer er unntatt fra opplysningsplikten. Det skal gis opplysninger over følgende utbetalinger:<ul class="defaultList"><li data-li-identifier="a." data-name="a."><article class="listArticle" id="kapittel-3-ledd-1-punkt-1"><article class="legalP" id="kapittel-3-ledd-1-punkt-1-ledd-1">Alle utbetalinger ved personskade som skal dekke ervervstap frem til oppgjørstidspunktet og for et tidfestet fremtidig tidsrom. Alle periodiske utbetalinger ved personskade, med unntak av dagpenger som utbetales i privat syke- og ulykkesforsikring med inntil 20 kroner pr. dag, jf. skatteloven § 5-15 første ledd bokstav j nr. 4.</article></article></li><li data-li-identifier="b." data-name="b."><article class="listArticle" id="kapittel-3-ledd-1-punkt-2"><article class="legalP" id="kapittel-3-ledd-1-punkt-2-ledd-1">Renter på alle utbetalinger.</article></article></li><li data-li-identifier="c." data-name="c."><article class="listArticle" id="kapittel-3-ledd-1-punkt-3"><article class="legalP" id="kapittel-3-ledd-1-punkt-3-ledd-1">Retur av forsikringspremie (ristornering), som i året overstiger kr 25&#xa0;000 pr. forsikringstaker.</article></article></li><li data-li-identifier="d." data-name="d."><article class="listArticle" id="kapittel-3-ledd-1-punkt-4"><article class="legalP" id="kapittel-3-ledd-1-punkt-4-ledd-1">Alle andre utbetalinger i året som overstiger kr 100&#xa0;000 på en enkelt forsikring. Ved avgjørelsen av om en utbetaling overstiger kr 100&#xa0;000 i året skal det legges til grunn den samlede utbetaling, eksklusiv eventuell rentegodtgjørelse, til samme mottaker vedrørende samme skadetilfelle. Ansvarlige selskaper og sameiere regnes som en mottaker.</article></article></li><li data-li-identifier="e." data-name="e."><article class="listArticle" id="kapittel-3-ledd-1-punkt-5"><article class="legalP" id="kapittel-3-ledd-1-punkt-5-ledd-1">Utbetaling fra garanti- og kredittforsikringsselskaper og reassuranseselskaper skal ikke innberettes etter § 5-5-10 – § 5-5-15. Det samme gjelder utbetalinger på skipskaskoforsikringer (tingskade), P &amp; I-forsikringer (Protection and Indemnity), energiforsikringer og utbetalinger til stat, kommune eller fylkeskommune.</article></article></li></ul></article> <article class="defaultP" margin-top="true">§ 5-5-53 skal lyde:</article><article class="futureLegalArticle" data-name="§5-5-53" id="kapittel-3-foreslåttparagraf-1"><span class="futureLegalArticleHeader"><span class="legalArticleValue">§ 5-5-53</span>. <span class="legalArticleTitle">Hvordan opplysningene skal gis</span></span><article class="legalP" id="kapittel-3-foreslåttparagraf-1-ledd-1">Opplysningene skal leveres elektronisk til den mottakssentral og i det formatet som Skattedirektoratet bestemmer.</article></article> <article class="defaultP" margin-top="true">§ 5-9-30 annet ledd oppheves.</article> <article class="defaultP" margin-top="true">§ 5-9-32 skal lyde:</article><article class="futureLegalArticle" data-name="§5-9-32" id="kapittel-3-foreslåttparagraf-2"><span class="futureLegalArticleHeader"><span class="legalArticleValue">§ 5-9-32</span>. <span class="legalArticleTitle">Opplysningspliktens innhold</span></span><article class="legalP" id="kapittel-3-foreslåttparagraf-2-ledd-1">Det skal gis opplysninger om:<ul class="defaultList"><li data-li-identifier="1." data-name="1."><article class="listArticle" id="kapittel-3-foreslåttparagraf-2-ledd-1-punkt-1"><article class="legalP" id="kapittel-3-foreslåttparagraf-2-ledd-1-punkt-1-ledd-1">Giverens fødselsnummer eller organisasjonsnummer, navn og adresse.</article></article></li><li data-li-identifier="2." data-name="2."><article class="listArticle" id="kapittel-3-foreslåttparagraf-2-ledd-1-punkt-2"><article class="legalP" id="kapittel-3-foreslåttparagraf-2-ledd-1-punkt-2-ledd-1">Instituttets organisasjonsnummer, navn og adresse.</article></article></li><li data-li-identifier="3." data-name="3."><article class="listArticle" id="kapittel-3-foreslåttparagraf-2-ledd-1-punkt-3"><article class="legalP" id="kapittel-3-foreslåttparagraf-2-ledd-1-punkt-3-ledd-1">Samlet tidfestet bidrag fra giveren.</article></article></li></ul></article></article> <article class="defaultP" margin-top="true">§ 5-9-71 skal lyde:</article><article class="futureLegalArticle" data-name="§5-9-71" id="kapittel-3-foreslåttparagraf-3"><span class="futureLegalArticleHeader"><span class="legalArticleValue">§ 5-9-71</span>. <span class="legalArticleTitle">Opplysningspliktens innhold</span></span><article class="legalP" id="kapittel-3-foreslåttparagraf-3-ledd-1">Det skal gis opplysninger om:<ul class="defaultList"><li data-li-identifier="1." data-name="1."><article class="listArticle" id="kapittel-3-foreslåttparagraf-3-ledd-1-punkt-1"><article class="legalP" id="kapittel-3-foreslåttparagraf-3-ledd-1-punkt-1-ledd-1">Boligsameiets navn og kontoradresse samt kommune-, gårds- og bruksnummer.</article></article></li><li data-li-identifier="2." data-name="2."><article class="listArticle" id="kapittel-3-foreslåttparagraf-3-ledd-1-punkt-2"><article class="legalP" id="kapittel-3-foreslåttparagraf-3-ledd-1-punkt-2-ledd-1">Boligsameiets organisasjonsnummer.</article></article></li><li data-li-identifier="3." data-name="3."><article class="listArticle" id="kapittel-3-foreslåttparagraf-3-ledd-1-punkt-3"><article class="legalP" id="kapittel-3-foreslåttparagraf-3-ledd-1-punkt-3-ledd-1">Sameiers fødselsnummer eller organisasjonsnummer, navn og adresse.</article></article></li><li data-li-identifier="4." data-name="4."><article class="listArticle" id="kapittel-3-foreslåttparagraf-3-ledd-1-punkt-4"><article class="legalP" id="kapittel-3-foreslåttparagraf-3-ledd-1-punkt-4-ledd-1">Boligseksjonens seksjonsnummer.</article></article></li><li data-li-identifier="5." data-name="5."><article class="listArticle" id="kapittel-3-foreslåttparagraf-3-ledd-1-punkt-5"><article class="legalP" id="kapittel-3-foreslåttparagraf-3-ledd-1-punkt-5-ledd-1">Dato til dato angivelse av sameiers eiertid i inntektsåret.</article></article></li><li data-li-identifier="6." data-name="6."><article class="listArticle" id="kapittel-3-foreslåttparagraf-3-ledd-1-punkt-6"><article class="legalP" id="kapittel-3-foreslåttparagraf-3-ledd-1-punkt-6-ledd-1">Sameiers andel av felles skattepliktige inntekter.</article></article></li><li data-li-identifier="7." data-name="7."><article class="listArticle" id="kapittel-3-foreslåttparagraf-3-ledd-1-punkt-7"><article class="legalP" id="kapittel-3-foreslåttparagraf-3-ledd-1-punkt-7-ledd-1">Sameiers andel av felles fradragsberettigete utgifter.</article></article></li><li data-li-identifier="8." data-name="8."><article class="listArticle" id="kapittel-3-foreslåttparagraf-3-ledd-1-punkt-8"><article class="legalP" id="kapittel-3-foreslåttparagraf-3-ledd-1-punkt-8-ledd-1">Sameiers andel av felles formue.</article></article></li><li data-li-identifier="9." data-name="9."><article class="listArticle" id="kapittel-3-foreslåttparagraf-3-ledd-1-punkt-9"><article class="legalP" id="kapittel-3-foreslåttparagraf-3-ledd-1-punkt-9-ledd-1">Sameiers andel av felles gjeld.</article></article></li></ul></article></article></section><section class="section" data-name="kapIV" id="kapittel-4" data-lovdata-URL="LTI/forskrift/2014-12-31-1921/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Endringen under I trer i kraft straks med virkning for opplysninger om fordel vunnet ved arbeid etter 1. juli 2014.</article><article class="legalP" id="kapittel-4-ledd-2">Endringene under II trer i kraft straks med virkning fra og med inntektsåret 2015.</article><article class="legalP" id="kapittel-4-ledd-3">Endringene under III trer i kraft straks med virkning fra og med inntektsåret 2014.</article></section></main></body></html>