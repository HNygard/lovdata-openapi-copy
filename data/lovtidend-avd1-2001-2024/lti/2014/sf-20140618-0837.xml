<!DOCTYPE html><html lang="no"><head><title>Forskrift om tilsyn med ordninger for avtalefestet pensjon</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-06-18-837</dd><dt class="dokid">DokumentID</dt><dd class="dokid">LTI/forskrift/2014-06-18-837</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 9 s 1292</dd><dt class="dateInForce">I kraft fra</dt><dd class="dateInForce">2014-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-11-30-1498</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2010-02-19-5/§24</li><li>lov/2010-02-19-5/§30</li></ul></dd><dt class="dateOfPublication">Kunngjort</dt><dd class="dateOfPublication">2014-06-26 16:30</dd><dt class="journalNumber">Journalnummer</dt><dd class="journalNumber">2014-0590</dd><dt class="titleShort">Korttittel</dt><dd class="titleShort">Forskrift om tilsyn med AFP-ordninger</dd><dt class="title">Tittel</dt><dd class="title">Forskrift om tilsyn med ordninger for avtalefestet pensjon</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 18. juni 2014 med hjemmel i lov 19. februar 2010 nr. 5 om statstilskott til arbeidstakere som tar ut avtalefestet pensjon i privat sektor (AFP-tilskottsloven) § 24, jf. § 30.</dd><dt class="refid">RefID</dt><dd class="refid">forskrift/2014-06-18-837</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilsyn med ordninger for avtalefestet pensjon<ul class="tocSubUl"><li>§ 1. Formål</li><li>§ 2. Tilsynsmyndighet</li><li>§ 3. Tilsyn</li><li>§ 4. Tilsynsmøter</li><li>§ 5. Rapporter</li><li>§ 6. Opplysningsplikt</li><li>§ 7. Krav til dokumentasjon</li><li>§ 8. Tilsynsperson oppnevnt etter § 2</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2014-06-18-837" id="dokument"><h1>Forskrift om tilsyn med ordninger for avtalefestet pensjon</h1><article class="legalArticle" data-lovdata-URL="LTI/forskrift/2014-06-18-837/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften skal sikre at administrasjon og finansiering av ordninger for avtalefestet pensjon (AFP) i privat sektor er i samsvar med AFP-tilskottsloven og de godkjente vedtektene for ordningene.</article></article><article class="legalArticle" data-lovdata-URL="LTI/forskrift/2014-06-18-837/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tilsynsmyndighet</span></h2><article class="legalP" id="paragraf-2-ledd-1">Arbeids- og sosialdepartementet fører tilsyn med ordningene.</article><article class="legalP" id="paragraf-2-ledd-2">Departementet kan oppnevne en person til å føre tilsyn med ordninger for AFP etter AFP-tilskottsloven kapittel 4 når ordningene ikke administreres av Fellesordningen for avtalefestet pensjon i privat sektor (heretter kalt Fellesordningen). Departementet fastsetter en godtgjørelse for tilsynet. Godtgjørelsen dekkes av pensjonsordningen.</article></article><article class="legalArticle" data-lovdata-URL="LTI/forskrift/2014-06-18-837/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilsyn</span></h2><article class="legalP" id="paragraf-3-ledd-1">Ved utøvelsen av tilsynet kan departementet ta opp ethvert forhold som kan stride mot rammene i AFP-tilskottsloven, og de godkjente vedtektene for vedkommende ordning. Departementet kan forelegge aktuelle spørsmål for eksterne instanser til vurdering. Departementet kan, etter å ha forelagt spørsmålet for partene i vedkommende ordning for AFP, gi pålegg om endringer i drift eller finansiering.</article></article><article class="legalArticle" data-lovdata-URL="LTI/forskrift/2014-06-18-837/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilsynsmøter</span></h2><article class="legalP" id="paragraf-4-ledd-1">Departementet innkaller Fellesordningen til to årlige tilsynsmøter. Ett tilsynsmøte skal holdes innen utgangen av april og ett innen utgangen av oktober. Fellesordningens styre og administrasjon skal være representert under tilsynsmøtene. Både departementet og Fellesordningen kan ta initiativ til møter i tillegg til tilsynsmøtene.</article><article class="legalP" id="paragraf-4-ledd-2">Arbeids- og sosialdepartementet utarbeider referat fra møter med Fellesordningen. Utkast til referat forelegges Fellesordningen for eventuelle merknader. Referatet skal sendes Fellesordningen og Riksrevisjonen.</article></article><article class="legalArticle" data-lovdata-URL="LTI/forskrift/2014-06-18-837/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Rapporter</span></h2><article class="legalP" id="paragraf-5-ledd-1">Som grunnlag for det enkelte tilsynsmøtet skal Fellesordningen utarbeide en rapport som skal inneholde:<ul class="defaultList"><li data-li-identifier="-" data-name="-"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">Utviklingen i antall mottakere av AFP og utgiftene til AFP, premieinngang, fondsopplegg og anbringelse av pensjonsordningens midler.</article></article></li><li data-li-identifier="-" data-name="-"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">En vurdering av risiko og utfordringer knyttet til administrasjon, dekningsgrad for fremtidige forpliktelser, finansiering, fondsoppbygging og kapitalforvaltning.</article></article></li><li data-li-identifier="-" data-name="-"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">En vurdering av samhandlingen med Arbeids- og velferdsetaten.</article></article></li><li data-li-identifier="-" data-name="-"><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">Andre forhold av vesentlig betydning for tilsynet med Fellesordningen.</article></article></li></ul></article><article class="legalP" id="paragraf-5-ledd-2">Rapporten til tilsynsmøtet i september skal i tillegg inneholde:<ul class="defaultList"><li data-li-identifier="-" data-name="-"><article class="listArticle" id="paragraf-5-ledd-2-punkt-1"><article class="legalP" id="paragraf-5-ledd-2-punkt-1-ledd-1">Årsregnskap.</article></article></li><li data-li-identifier="-" data-name="-"><article class="listArticle" id="paragraf-5-ledd-2-punkt-2"><article class="legalP" id="paragraf-5-ledd-2-punkt-2-ledd-1">Styrets årsberetning.</article></article></li><li data-li-identifier="-" data-name="-"><article class="listArticle" id="paragraf-5-ledd-2-punkt-3"><article class="legalP" id="paragraf-5-ledd-2-punkt-3-ledd-1">Årlig revisjonsberetning.</article></article></li></ul></article><article class="legalP" id="paragraf-5-ledd-3">Fellesordningen skal oversende den aktuelle rapporten og andre nødvendige saksdokumenter til departementet minst sju virkedager før tilsynsmøtet avholdes.</article></article><article class="legalArticle" data-lovdata-URL="LTI/forskrift/2014-06-18-837/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Opplysningsplikt</span></h2><article class="legalP" id="paragraf-6-ledd-1">Departementet kan kreve at Fellesordningen og Arbeids- og velferdsdirektoratet gir de opplysninger som anses nødvendige for å utøve tilsynet.</article><article class="legalP" id="paragraf-6-ledd-2">Fellesordningen skal ubedt sende protokoll fra styremøtene i ordningen, og plikter å informere departementet straks dersom rammebetingelsene endres eller det oppstår risiko eller avvik som har betydning for tilsynet. De samme gjelder ved behov for endringer i lov og regelverk som Fellesordningen forvalter eller avklaring av rammer og retningslinjer som departementet har gitt.</article></article><article class="legalArticle" data-lovdata-URL="LTI/forskrift/2014-06-18-837/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Krav til dokumentasjon</span></h2><article class="legalP" id="paragraf-7-ledd-1">Den formelle dialogen med Fellesordningen skal være skriftlig og dokumenterbar.</article></article><article class="legalArticle" data-lovdata-URL="LTI/forskrift/2014-06-18-837/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilsynsperson oppnevnt etter § 2</span></h2><article class="legalP" id="paragraf-8-ledd-1">Tilsynsperson som er oppnevnt etter § 2 andre ledd kan kreve opplysninger etter § 6 første ledd og skal ubedt sendes styrevedtak i vedkommende AFP-ordning samt oppgaver over antall mottakere av AFP og utviklingen i ordningens finansiering.</article><article class="legalP" id="paragraf-8-ledd-2">Tilsynspersonen kan ta opp ethvert forhold som kan stride mot rammene i AFP-tilskottsloven og de godkjente vedtektene for vedkommende ordning, og skal straks gjøre departementet kjent med slike forhold. Tilsynspersonen skal sende en årsrapport til departementet om tilsynet. Frist for dette er 1. mars.</article></article><article class="legalArticle" data-lovdata-URL="LTI/forskrift/2014-06-18-837/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft 1. juli 2014.</article><article class="legalP" id="paragraf-9-ledd-2">Fra samme tid oppheves forskrift 30. november 2010 nr. 1498 om tilsyn med ordninger for avtalefestet pensjon.</article></article></main></body></html>