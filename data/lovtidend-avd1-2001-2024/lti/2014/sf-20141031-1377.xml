<!DOCTYPE html><html lang="no"><head><title>Forskrift om overgangsregler for beregning av redusert ytelse under opphold i institusjon og under straffegjennomføring</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-10-31-1377</dd><dt class="dokid">DokumentID</dt><dd class="dokid">LTI/forskrift/2014-10-31-1377</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 14 s 2299</dd><dt class="dateInForce">I kraft fra</dt><dd class="dateInForce">2015-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2014-06-20-24</li></ul></dd><dt class="dateOfPublication">Kunngjort</dt><dd class="dateOfPublication">2014-11-11 15:30</dd><dt class="journalNumber">Journalnummer</dt><dd class="journalNumber">2014-0988</dd><dt class="titleShort">Korttittel</dt><dd class="titleShort">Overgangsregler for redusert ytelse under straffegjennomføring m.m.</dd><dt class="title">Tittel</dt><dd class="title">Forskrift om overgangsregler for beregning av redusert ytelse under opphold i institusjon og under straffegjennomføring</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 31. oktober 2014 med hjemmel i lov 20. juni 2014 nr. 24 om endringer i folketrygdloven, lov om Statens pensjonskasse og enkelte andre lover (tilpasninger til ny uføretrygd i folketrygden og ny uførepensjonsordning for offentlig tjenestepensjon) del XXII nr. 2.</dd><dt class="refid">RefID</dt><dd class="refid">forskrift/2014-10-31-1377</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overgangsregler for beregning av redusert ytelse under opphold i institusjon og under straffegjennomføring<ul class="tocSubUl"><li>§ 1. Virkeområde</li><li>§ 2. Overgang til nye regler</li><li>§ 3. Ytelser som er redusert per 31. desember 2014</li><li>§ 4. Ytelser som ikke er redusert per 31. desember 2014 – 12 måneders varighet på oppholdet</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2014-10-31-1377" id="dokument"><h1>Forskrift om overgangsregler for beregning av redusert ytelse under opphold i institusjon og under straffegjennomføring</h1><article class="legalArticle" data-lovdata-URL="LTI/forskrift/2014-10-31-1377/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften gjelder for saker der et medlem per 31. desember 2014<ul class="defaultList"><li data-li-identifier="a." data-name="a."><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">får fri forpleining under langtidsopphold i helseinstitusjon o.l. under statlig eller fylkeskommunalt ansvar eller</article></article></li><li data-li-identifier="b." data-name="b."><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">sitter i varetekt, soner straff eller utholder særreaksjon i en av kriminalomsorgens anstalter</article></article></li></ul><p class="leddfortsettelse">og samtidig mottar ytelser etter kapittel 12, 16, 17, 18 og 19 i folketrygdloven.</p></article></article><article class="legalArticle" data-lovdata-URL="LTI/forskrift/2014-10-31-1377/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Overgang til nye regler</span></h2><article class="legalP" id="paragraf-2-ledd-1">Fra 1. januar 2015 skal saker som nevnt i § 1 beregnes etter nye regler i folketrygdloven § 12-19, § 12-20, § 16-11, § 16-12, § 17-13, § 17-14, § 18-8, § 18-9, § 19-21, § 19-22, § 20-22 og § 20-23.</article></article><article class="legalArticle" data-lovdata-URL="LTI/forskrift/2014-10-31-1377/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ytelser som er redusert per 31. desember 2014</span></h2><article class="legalP" id="paragraf-3-ledd-1">I tilfeller hvor ytelsen løper redusert per 31. desember 2014, skal ytelse beregnet etter nye regler likevel minst tilsvare den reduserte ytelsen som ble utbetalt per 31. desember 2014.</article><article class="legalP" id="paragraf-3-ledd-2">I tilfeller hvor mottaker per 31. desember 2014 forsørger barn og/eller ektefelle, og hvor status for forsørgelse senere endres, skal ytelsen minst tilsvare redusert ytelse med ny familiesituasjon etter regler som gjaldt per 31. desember 2014.</article><article class="legalP" id="paragraf-3-ledd-3">Første og andre ledd, som gir bestemmelser om nivået på den reduserte ytelsen, skal likevel ikke gjelde etter at en mottaker blir utskrevet og innlagt på nytt i 2015 eller senere. Dette gjelder også når ny innleggelse skjer innen tre måneder etter utskrivelse fra helseinstitusjon.</article></article><article class="legalArticle" data-lovdata-URL="LTI/forskrift/2014-10-31-1377/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ytelser som ikke er redusert per 31. desember 2014 – 12 måneders varighet på oppholdet</span></h2><article class="legalP" id="paragraf-4-ledd-1">I tilfeller hvor ytelsen ennå ikke er redusert og oppholdet antas å vare i 12 måneder eller mer (inkludert innleggelsesmåneden), skal ytelsen reduseres fra og med fjerde måned etter innleggelses- eller innsettelsesmåneden. Dersom oppholdet viser seg å være av kortere varighet enn 12 måneder, skal det foretas etterbetaling for det tidsrommet pensjonen eller uføretrygden har vært omregnet.</article><article class="legalP" id="paragraf-4-ledd-2">I tilfeller hvor ytelsen ennå ikke er redusert og oppholdet antas å vare kortere enn 12 måneder, skal ytelsen ikke reduseres. Dersom oppholdet etter en ny vurdering antas å vare 12 måneder eller mer, skal reduksjon skje fra måneden etter at antatt varighet er endret, men likevel tidligst fra og med fjerde måned etter innleggelses- eller innsettelsesmåneden. Ytelsen beregnet etter nye regler skal likevel minst tilsvare den reduserte ytelsen som ville ha blitt utbetalt per 31. desember 2014. Bestemmelsen i § 3 tredje ledd gjelder tilsvarende.</article></article><article class="legalArticle" data-lovdata-URL="LTI/forskrift/2014-10-31-1377/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Forskriften trer i kraft 1. januar 2015.</article></article></main></body></html>