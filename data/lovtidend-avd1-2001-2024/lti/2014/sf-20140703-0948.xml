<!DOCTYPE html><html lang="no"><head><title>Forskrift om overgangsregler for samordning av enkelte pensjoner fra tjenestepensjonsordning og personskadetrygd når ny uføretrygd i folketrygden trer i kraft 1. januar 2015</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-07-03-948</dd><dt class="dokid">DokumentID</dt><dd class="dokid">LTI/forskrift/2014-07-03-948</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 10 s 1523</dd><dt class="dateInForce">I kraft fra</dt><dd class="dateInForce">2015-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1957-07-06-26/§30</li><li>lov/2014-06-20-24</li></ul></dd><dt class="dateOfPublication">Kunngjort</dt><dd class="dateOfPublication">2014-07-08 15:20</dd><dt class="journalNumber">Journalnummer</dt><dd class="journalNumber">2014-0686</dd><dt class="titleShort">Korttittel</dt><dd class="titleShort">Forskrift om overgangsregler for samordning av pensjoner</dd><dt class="title">Tittel</dt><dd class="title">Forskrift om overgangsregler for samordning av enkelte pensjoner fra tjenestepensjonsordning og personskadetrygd når ny uføretrygd i folketrygden trer i kraft 1. januar 2015</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 3. juli 2014 med hjemmel i lov 6. juli 1957 nr. 26 om samordning av pensjons- og trygdeytelser § 30 og lov 20. juni 2014 nr. 24 om endringer i folketrygdloven, lov om Statens pensjonskasse og enkelte andre lover (tilpasninger til ny uføretrygd i folketrygden og ny uførepensjonsordning for offentlig tjenestepensjon) del XXII nr. 3.</dd><dt class="refid">RefID</dt><dd class="refid">forskrift/2014-07-03-948</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overgangsregler for samordning av enkelte pensjoner fra tjenestepensjonsordning og personskadetrygd når ny uføretrygd i folketrygden trer i kraft 1. januar 2015<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Fastsetting av samordningsfradrag</li><li>§ 4. Tjenestepensjon, personskadetrygd og folketrygd</li><li>§ 5. Enke- og enkemannspensjon og uførepensjon fra tjenestepensjonsordning</li><li>§ 6. Regulering av samordningsfradraget</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2014-07-03-948" id="dokument"><h1>Forskrift om overgangsregler for samordning av enkelte pensjoner fra tjenestepensjonsordning og personskadetrygd når ny uføretrygd i folketrygden trer i kraft 1. januar 2015</h1><article class="legalArticle" data-lovdata-URL="LTI/forskrift/2014-07-03-948/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gir overgangsregler om fastsetting av samordningsfradrag når det er innvilget ytelser som omfattes av forskriften her med virkningstidspunkt før 1. januar 2015.</article></article><article class="legalArticle" data-lovdata-URL="LTI/forskrift/2014-07-03-948/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I forskriften her forstås<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">«samordningsloven» som lov 6. juli 1957 nr. 26 om samordning av pensjons- og trygdeytelser,</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">«samordningsfradrag» som fradrag i pensjon med hjemmel i samordningsloven,</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">«forskrift om omregning av uførepensjon til uføretrygd» som forskrift 3. juli 2014 nr. 947 om omregning av uførepensjon til uføretrygd,</article></article></li><li data-li-identifier="d)" data-name="d)"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">«forskrift om overgangsregler for uførepensjon fra tjenestepensjonsordning» som forskrift 3. juli 2014 nr. 949 om overgangsregler for uførepensjon fra lovfestet offentlig tjenestepensjonsordning som er innvilget med virkningstidspunkt før 1. januar 2015,</article></article></li><li data-li-identifier="e)" data-name="e)"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">«brutto tjenestepensjon» som alderspensjon fra tjenestepensjonsordning som omfattes av samordningsloven og enke- og enkemannspensjon som omfattes av samordningsloven § 3 første ledd første og tredje punktum når pensjonene gis før fylte 67 år,</article></article></li><li data-li-identifier="f)" data-name="f)"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">«netto tjenestepensjon» som uførepensjon fra tjenestepensjonsordning som omfattes av samordningsloven § 3 andre ledd første og tredje punktum,</article></article></li><li data-li-identifier="g)" data-name="g)"><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1">«personskadetrygd» som uførepensjon, enkepensjon, enkemannspensjon som omfattes av samordningsloven § 1 nr. 1 første ledd bokstav b og § 4 andre ledd når pensjonene gis før fylte 67 år og</article></article></li><li data-li-identifier="h)" data-name="h)"><article class="listArticle" id="paragraf-2-ledd-1-punkt-8"><article class="legalP" id="paragraf-2-ledd-1-punkt-8-ledd-1">«ytelser fra folketrygden» som uførepensjon (før 1. januar 2015) og uføretrygd (fra og med 1. januar 2015) etter folketrygdloven.</article></article></li></ul></article></article><article class="legalArticle" data-lovdata-URL="LTI/forskrift/2014-07-03-948/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fastsetting av samordningsfradrag</span></h2><article class="legalP" id="paragraf-3-ledd-1">Folketrygden omregnes etter forskrift om omregning av uførepensjon til folketrygd.</article><article class="legalP" id="paragraf-3-ledd-2">Når det ytes<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">brutto tjenestepensjon og folketrygd eller</article></article></li><li data-li-identifier="b)" data-name="b)"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">personskadetrygd og folketrygd,</article></article></li></ul><p class="leddfortsettelse">skal samordningsfradraget for folketrygden fastsettes til det samme beløpet som det utgjorde umiddelbart før 1. januar 2015.</p></article><article class="legalP" id="paragraf-3-ledd-3">Samordningsfradraget for folketrygden endres forholdsmessig ut fra endringer i uføregrad.</article></article><article class="legalArticle" data-lovdata-URL="LTI/forskrift/2014-07-03-948/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tjenestepensjon, personskadetrygd og folketrygd</span></h2><article class="legalP" id="paragraf-4-ledd-1">Paragrafen her gjelder når det ytes både tjenestepensjon, personskadetrygd og folketrygd.</article><article class="legalP" id="paragraf-4-ledd-2">Folketrygden omregnes etter forskrift om omregning av uførepensjon til uføretrygd.</article><article class="legalP" id="paragraf-4-ledd-3">Tjenestepensjonen skal ikke omregnes etter forskrift om overgangsregler for uførepensjon fra tjenestepensjonsordning. Netto tjenestepensjon fastsettes til det samme beløpet som den utgjorde umiddelbart før 1. januar 2015.</article><article class="legalP" id="paragraf-4-ledd-4">Samordningsfradraget for folketrygden i personskadetrygden fastsettes til det samme beløpet som det utgjorde umiddelbart før 1. januar 2015.</article></article><article class="legalArticle" data-lovdata-URL="LTI/forskrift/2014-07-03-948/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Enke- og enkemannspensjon og uførepensjon fra tjenestepensjonsordning</span></h2><article class="legalP" id="paragraf-5-ledd-1">Paragrafen gjelder når det ytes enke- og enkemannspensjon og uførepensjon som reguleres etter lov om Statens pensjonskasse § 35 og tilsvarende regler for andre offentlige tjenestepensjonsordninger.</article><article class="legalP" id="paragraf-5-ledd-2">Redusert enke- og enkemannspensjon etter første ledd og samordningsfradraget for folketrygden fastsettes til det samme beløpet som de utgjorde umiddelbart før 1. januar 2015.</article><article class="legalP" id="paragraf-5-ledd-3">Dersom uføregraden i tjenestepensjonsordningen og/eller inntekten endres, fastsettes det en ny redusert enke- og enkemannspensjon.</article><article class="legalP" id="paragraf-5-ledd-4">Samordningsfradraget for folketrygden endres forholdsmessig ut fra endringer i uføregrad.</article></article><article class="legalArticle" data-lovdata-URL="LTI/forskrift/2014-07-03-948/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Regulering av samordningsfradraget</span></h2><article class="legalP" id="paragraf-6-ledd-1">Samordningsfradrag reguleres i samsvar med endringer i folketrygdens grunnbeløp.</article></article><article class="legalArticle" data-lovdata-URL="LTI/forskrift/2014-07-03-948/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft 1. januar 2015.</article></article></main></body></html>