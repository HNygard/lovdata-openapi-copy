<!DOCTYPE html><html lang="no"><head><title>Forskrift om frakt av last på norske skip og lektere</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-07-01-945</dd><dt class="dokid">DokumentID</dt><dd class="dokid">LTI/forskrift/2014-07-01-945</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 10 s 1519</dd><dt class="dateInForce">I kraft fra</dt><dd class="dateInForce">2014-09-15</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-06-29-785</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-02-16-9/§6</li><li>lov/2007-02-16-9/§9</li><li>lov/2007-02-16-9/§11</li><li>lov/2007-02-16-9/§12</li><li>lov/2007-02-16-9/§13</li><li>lov/2007-02-16-9/§19</li><li>lov/2007-02-16-9/§21</li><li>lov/2007-02-16-9/§22</li><li>lov/2007-02-16-9/§29</li><li>forskrift/2007-02-16-171</li><li>forskrift/2007-05-31-590</li></ul></dd><dt class="dateOfPublication">Kunngjort</dt><dd class="dateOfPublication">2014-07-08 15:20</dd><dt class="journalNumber">Journalnummer</dt><dd class="journalNumber">2014-0693</dd><dt class="titleShort">Korttittel</dt><dd class="titleShort">Forskrift om frakt av last på norske skip og lektere</dd><dt class="title">Tittel</dt><dd class="title">Forskrift om frakt av last på norske skip og lektere</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sjøfartsdirektoratet 1. juli 2014 med hjemmel i lov 16. februar 2007 nr. 9 om skipssikkerhet (skipssikkerhetsloven) § 6, § 9, § 11, § 12, § 13, § 19, § 21 § 22 og § 29, jf. delegeringsvedtak 16. februar 2007 nr. 171 og delegeringsvedtak 31. mai 2007 nr. 590.</dd><dt class="refid">RefID</dt><dd class="refid">forskrift/2014-07-01-945</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om frakt av last på norske skip og lektere<ul class="tocSubUl"><li>§ 1. Virkeområde</li><li>§ 2. Krav ved føring av last</li><li>§ 3. Supplerende bestemmelser om lastsikringsmanual, faktahefte for stabilitet og styrke og laste- og losseplan for lasteskip og lektere</li><li>§ 4. Dispensasjon</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2014-07-01-945" id="dokument"><h1>Forskrift om frakt av last på norske skip og lektere</h1><article class="legalArticle" data-lovdata-URL="LTI/forskrift/2014-07-01-945/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for norske skip og lektere som frakter last, unntatt flytende stoffer eller gass i bulk.</article></article><article class="legalArticle" data-lovdata-URL="LTI/forskrift/2014-07-01-945/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Krav ved føring av last</span></h2><article class="legalP" id="paragraf-2-ledd-1">For skip i utenriksfart gjelder som forskrift<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">Den internasjonale konvensjon om sikkerhet for menneskeliv til sjøs, 1974 (SOLAS) konsolidert utgave 2009 kapittel VI, som endret ved MSC.269(85), MSC.282(86) og MSC. 325(90).</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">International Maritime Solid Bulk Cargoes Code (IMSBC-koden), jf. MSC.268(85), som endret ved MSC.318(89)</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">The International Code for the Safe Carriage of Grain in Bulk (Korn-koden), jf. MSC.23(59).</article></article></li></ul></article><article class="legalP" id="paragraf-2-ledd-2">Første ledd gjelder tilsvarende for lasteskip og lektere i innenriksfart.</article><article class="legalP" id="paragraf-2-ledd-3">Kornkoden gjelder som forskrift også for et skip som fører tørr bulklast som har en naturlig rasvinkel mindre enn 35°.</article></article><article class="legalArticle" data-lovdata-URL="LTI/forskrift/2014-07-01-945/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Supplerende bestemmelser om lastsikringsmanual, faktahefte for stabilitet og styrke og laste- og losseplan for lasteskip og lektere</span></h2><article class="legalP" id="paragraf-3-ledd-1">Lasteskip og lektere skal ha om bord lastsikringsmanual etter SOLAS regel VI/5.6.</article><article class="legalP" id="paragraf-3-ledd-2">Skip i innenriksfart og lektere kan unnlate å følge kravene etter SOLAS regel VI/7 om faktahefte for stabilitet og styrke, og laste- og losseplan.</article></article><article class="legalArticle" data-lovdata-URL="LTI/forskrift/2014-07-01-945/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Dispensasjon</span></h2><article class="legalP" id="paragraf-4-ledd-1">Sjøfartsdirektoratet kan etter skriftlig søknad godkjenne andre løsninger enn de som kreves etter forskriften når det er godtgjort at løsningene er likeverdige med forskriftens krav.</article><article class="legalP" id="paragraf-4-ledd-2">Sjøfartsdirektoratet kan unnta skip i innenriksfart, lektere i innenriks- og utenriksfart og skip som unntaksvis må foreta en enkelt internasjonal sjøreise, fra ett eller flere av kravene i forskriften, når rederiet søker skriftlig om unntak og ett av følgende krav er oppfylt:<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">Det godtgjøres at kravet ikke er vesentlig og unntaket anses sikkerhetsmessig forsvarlig.</article></article></li><li data-li-identifier="b)" data-name="b)"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">Det godtgjøres at kompenserende tiltak vil opprettholde samme sikkerhetsnivå som kravet i forskriften.</article></article></li></ul></article></article><article class="legalArticle" data-lovdata-URL="LTI/forskrift/2014-07-01-945/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Forskriften trer i kraft 15. september 2014.</article><article class="legalP" id="paragraf-5-ledd-2">Fra samme tidspunkt oppheves forskrift 29. juni 2006 nr. 785 om frakt av last på lasteskip og lektere.</article></article></main></body></html>