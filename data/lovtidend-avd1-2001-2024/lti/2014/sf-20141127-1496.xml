<!DOCTYPE html><html lang="no"><head><title>Vedtak om endring i instruks til Mattilsynet, Distriktskontorene, vedrørende isolasjon og undersøkelse av dyr</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-11-27-1496</dd><dt class="dokid">DokumentID</dt><dd class="dokid">LTI/forskrift/2014-11-27-1496</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 15 s 2425</dd><dt class="dateInForce">I kraft fra</dt><dd class="dateInForce">2014-11-27</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-02-14-199</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2002-06-27-732/§5</li><li>forskrift/2002-06-27-732/§8</li></ul></dd><dt class="dateOfPublication">Kunngjort</dt><dd class="dateOfPublication">2014-12-05 15:50</dd><dt class="journalNumber">Journalnummer</dt><dd class="journalNumber">2014-1096</dd><dt class="titleShort">Korttittel</dt><dd class="titleShort">Endr. i instruks til Mattilsynet, Distriktskontorene</dd><dt class="title">Tittel</dt><dd class="title">Vedtak om endring i instruks til Mattilsynet, Distriktskontorene, vedrørende isolasjon og undersøkelse av dyr</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 27. november 2014 med hjemmel i forskrift 27. juni 2002 nr. 732 om bekjempelse av dyresjukdommer § 5 og § 8 og Mattilsynets alminnelige instruksjonsmyndighet.</dd><dt class="refid">RefID</dt><dd class="refid">forskrift/2014-11-27-1496</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om endring i instruks til Mattilsynet, Distriktskontorene, vedrørende isolasjon og undersøkelse av dyr<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2014-11-27-1496" id="dokument"><h1>Vedtak om endring i instruks til Mattilsynet, Distriktskontorene, vedrørende isolasjon og undersøkelse av dyr</h1><section class="section" data-name="kapI" id="kapittel-1" data-lovdata-URL="LTI/forskrift/2014-11-27-1496/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I instruks 14. februar 2006 nr. 199 til Mattilsynet, Distriktskontorene, vedrørende isolasjon og undersøkelse av dyr gjøres følgende endringer i kapittel IV og i kapittel V lit. A:</article> <article class="defaultP" margin-top="true">Kapittel IV skal lyde:</article><span class="futuretitle" id="kapittel-1-foreslåttittel-1">Kapittel IV. Generelt om tilsyn og prøvetaking</span> <article class="defaultP" margin-top="true"><i>A. Tilsyn</i><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttittel-1-punkt-1"><article class="legalP" id="kapittel-1-foreslåttittel-1-punkt-1-ledd-1">Når dyrene ankommer isolasjonsstedet skal Distriktskontoret inspisere dem og kontrollere at de er forskriftsmessig merket og at de følges av nødvendig dokumentasjon. Videre skal Distriktskontoret føre tilsyn med at transportmiddelet blir tilfredsstillende vasket og desinfisert før det forlater stedet, samt at eventuelle transportkasser eller emballasje som ikke blir desinfisert blir brent.</article></article></li><li data-li-identifier="2." data-name="2."><article class="listArticle" id="kapittel-1-foreslåttittel-1-punkt-2"><article class="legalP" id="kapittel-1-foreslåttittel-1-punkt-2-ledd-1">Distriktskontoret skal inspisere isolatet minst én gang ukentlig de 4 første ukene av isolasjonstiden. Senere skal inspeksjoner foretas så ofte Distriktskontoret finner det nødvendig. Distriktskontoret skal notere alle utførte oppdrag. Mistanke om, eller påvisning av sjukdom skal noteres.</article></article></li><li data-li-identifier="3." data-name="3."><article class="listArticle" id="kapittel-1-foreslåttittel-1-punkt-3"><article class="legalP" id="kapittel-1-foreslåttittel-1-punkt-3-ledd-1">Distriktskontoret skal undersøke dyr som dør i isolatet med tanke på å fastslå dødsårsaken. Hele kadavre eller prøver skal sendes til Veterinærinstituttet for nærmere undersøkelse. Innsendelsen skal foregå i samråd med Veterinærinstituttet.</article><article class="legalP" id="kapittel-1-foreslåttittel-1-punkt-3-ledd-2">Aborter/dødfødsler m/fosterhinner i isolat skal sendes inn til Veterinærinstituttet for undersøkelser sammen med blodprøve av mordyr. Det samme gjelder misdannede levende fødte dyr i isolat.</article></article></li></ul></article> <article class="defaultP" margin-top="true"><i>B. Prøvetaking</i><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttittel-1-punkt-4"><article class="legalP" id="kapittel-1-foreslåttittel-1-punkt-4-ledd-1">Distriktskontoret skal ta ut prøver mv. slik det framgår av kapittel V i denne instruksen. Veterinærinstituttets retningslinjer for uttak av prøver skal følges.</article></article></li><li data-li-identifier="2." data-name="2."><article class="listArticle" id="kapittel-1-foreslåttittel-1-punkt-5"><article class="legalP" id="kapittel-1-foreslåttittel-1-punkt-5-ledd-1">Dersom Distriktskontoret har godkjent at isolasjonen gjennomføres på et sted hvor det befinner seg overvåkede besetninger/flokker, skal disse dyrene isoleres, men ikke prøvetas/testes som angitt i kapittel V.</article></article></li><li data-li-identifier="3." data-name="3."><article class="listArticle" id="kapittel-1-foreslåttittel-1-punkt-6"><article class="legalP" id="kapittel-1-foreslåttittel-1-punkt-6-ledd-1">Distriktskontoret skal kontakte laboratoriet i god tid før prøvetaking for å avtale tidspunkt for innsendelse av prøvene, og for å få tilsendt emballasje, anamneseskjema og klistrelapper merket «isolatprøver». Ved innsendelse av prøvemateriale fra isolerte dyr, skal emballasje og anamneseskjemaer merkes med klistrelappene. På anamneseskjemaet skal Distriktskontoret informere om hvilke undersøkelser som rekvireres. Dyrenes identifikasjon skal påføres alle prøveglass og anamneseskjemaet. Prøver fra storfe, småfe, svin, hjort og lama, samt blodprøver av fjørfe skal sendes Veterinærinstituttet, Oslo. Andre prøver fra fjørfe, inkl. kadaver, skal sendes Veterinærinstituttet, Sandnes.</article></article></li><li data-li-identifier="4." data-name="4."><article class="listArticle" id="kapittel-1-foreslåttittel-1-punkt-7"><article class="legalP" id="kapittel-1-foreslåttittel-1-punkt-7-ledd-1">Alle prøver som sendes til laboratorium, skal være pakket slik at emballasjen ikke er forurenset på utsiden og slik at søl ikke oppstår under forsendelsen. Anamneseskjemaet skal ikke ligge i direkte kontakt med prøvematerialet.</article></article></li><li data-li-identifier="5." data-name="5."><article class="listArticle" id="kapittel-1-foreslåttittel-1-punkt-8"><article class="legalP" id="kapittel-1-foreslåttittel-1-punkt-8-ledd-1">Distriktskontoret skal informere laboratoriet om eventuelle avvik fra prøvetakingsregimet som er fastsatt i denne instruksen (fritak for enkelte undersøkelser ev. tilleggsundersøkelser).</article></article></li></ul></article> <article class="defaultP" margin-top="true"><i>Kostnader ved tilsyn og prøvetaking</i></article><article class="legalP" id="kapittel-1-ledd-2">Tilsyn, prøvetaking og analysekostnader etter denne instruksen er offentlige oppdrag som skal gjennomføres uten ekstra kostnad for dyreeier.</article><article class="legalP" id="kapittel-1-ledd-3">Alle utgifter til behandling av dyr i isolatet skal betales av den enkelte importør/dyreeier.</article> <article class="defaultP" margin-top="true">Kapittel V lit. A skal lyde:</article><span class="futuretitle" id="kapittel-1-foreslåttittel-2">A1. Storfe</span> <article class="defaultP" margin-top="true"><i>Isolasjonstid:</i> i utgangspunktet i 6 måneder (26 uker), men skal likevel vare til de importerte dyrene er minst 2 1/2 år gamle. Dyr født i isolatet følger mordyrets isolasjonstid.</article> <article class="defaultP" margin-top="true"><i>Behandling:</i><ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttittel-2-punkt-1"><article class="legalP" id="kapittel-1-foreslåttittel-2-punkt-1-ledd-1">Dyrene skal fotbades 2 ganger med en ukes mellomrom i 15 % zinksulfatløsning. Første fotbad ved ankomst.</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-2-punkt-2"><article class="legalP" id="kapittel-1-foreslåttittel-2-punkt-2-ledd-1">Dyrene skal behandles mot innvollsparasitter i første og siste uka av isolatperioden.</article></article></li></ul></article> <article class="defaultP" margin-top="true"><i>Aborter/ dødfødsler i isolasjonsperioden:</i> Aborter/dødfødsler m/fosterhinner i isolat skal sendes inn til Veterinærinstituttet for undersøkelser sammen med blodprøve av mordyr. Det samme gjelder misdannede levende fødte dyr født isolatet. <table><thead><tr><th data-text-align="left" data-vertical-align="top"><i>Sjukdom</i></th><th data-text-align="left" data-vertical-align="top"><i>Smittestoff</i></th><th data-text-align="left" data-vertical-align="top"><i>Prøvetidspunkt</i></th><th data-text-align="left" data-vertical-align="top"><i>Prøvetype</i></th><th data-text-align="left" data-vertical-align="top"><i>Merknad</i></th></tr></thead><tbody><tr><td data-text-align="left" data-vertical-align="top">Blåtunge</td><td data-text-align="left" data-vertical-align="top">BTV, reovirus, 24 serovarianter</td><td data-text-align="left" data-vertical-align="top">Første isolatuke</td><td data-text-align="left" data-vertical-align="top">EDTA-blod/PCR</td><td data-text-align="left" data-vertical-align="top">Ikke prøver av dyr fra BTV-frie EU-land</td></tr><tr><td data-text-align="left" data-vertical-align="top">Brucellose</td><td data-text-align="left" data-vertical-align="top"><i>B. melitensis, B. abortus</i></td><td data-text-align="left" data-vertical-align="top">Første isolatuke</td><td data-text-align="left" data-vertical-align="top">Fullblod/serologi</td><td data-text-align="left" data-vertical-align="top">Alle importerte dyr</td></tr><tr><td data-text-align="left" data-vertical-align="top">Enzootisk bovin leukose</td><td data-text-align="left" data-vertical-align="top"><i>Bovint leukemivirus</i>, retrovirus</td><td data-text-align="left" data-vertical-align="top">Første uka i isolat</td><td data-text-align="left" data-vertical-align="top">Fullblod/serologi</td><td data-text-align="left" data-vertical-align="top">Alle importerte dyr</td></tr><tr><td data-text-align="left" data-vertical-align="top">Tuberkulose</td><td data-text-align="left" data-vertical-align="top"><i>M. bovis</i></td><td data-text-align="left" data-vertical-align="top">6 uker før isolatopphør</td><td data-text-align="left" data-vertical-align="top">Hudtest</td><td data-text-align="left" data-vertical-align="top">Hudtest med både aviært og bovint tuberkulin (Intradermal sammenlignende tuberkulintest). Alle importerte dyr</td></tr><tr><td data-text-align="left" data-vertical-align="top">Salmonellose</td><td data-text-align="left" data-vertical-align="top"><i>Salmonella</i> spp.</td><td data-text-align="left" data-vertical-align="top">Første uka i isolat og 6 uker før isolatopphør</td><td data-text-align="left" data-vertical-align="top">Avføring/dyrking</td><td data-text-align="left" data-vertical-align="top">Alle importerte dyr</td></tr><tr><td data-text-align="left" data-vertical-align="top">Infeksiøs bovin rhinotrakeitt/ Infeksiøs pustulær vulvovaginitt</td><td data-text-align="left" data-vertical-align="top">Bovint herpesvirus-1 (BHV-1)</td><td data-text-align="left" data-vertical-align="top">Første uka i isolat</td><td data-text-align="left" data-vertical-align="top">Fullblod/serologi</td><td data-text-align="left" data-vertical-align="top">Alle importerte dyr</td></tr><tr><td data-text-align="left" data-vertical-align="top">Paratuberkulose<sup class="footnotereference" data-footnotereferencevalue="1" data-unique-footnote-counter="1">1</sup><sup class="footnotereference" data-footnotereferencevalue="2" data-unique-footnote-counter="2">2</sup></td><td data-text-align="left" data-vertical-align="top"><i>M. avium</i> subsp. <i>paratuberculosis</i></td><td data-text-align="left" data-vertical-align="top">Første uka i isolat og 6 uker før isolatopphør</td><td data-text-align="left" data-vertical-align="top">Avføring/PCR og fullblod/serologi</td><td data-text-align="left" data-vertical-align="top">Alle importerte dyr</td></tr><tr><td data-text-align="left" data-vertical-align="top">Bovin virus diaré</td><td data-text-align="left" data-vertical-align="top">BVDV, pestivirus</td><td data-text-align="left" data-vertical-align="top">Første uka i isolat</td><td data-text-align="left" data-vertical-align="top">EDTA-blod/PCR eller antigen ELISA</td><td data-text-align="left" data-vertical-align="top">Alle importerte dyr</td></tr><tr><td data-text-align="left" data-vertical-align="top">Q-feber</td><td data-text-align="left" data-vertical-align="top"><i>Coxiella burnetii</i></td><td data-text-align="left" data-vertical-align="top">Første uka i isolat og 6 uker før isolatopphør</td><td data-text-align="left" data-vertical-align="top">Fullblod/serologi og avføring/PCR</td><td data-text-align="left" data-vertical-align="top">Alle importerte dyr</td></tr><tr><td data-text-align="left" data-vertical-align="top">Leptospirose</td><td data-text-align="left" data-vertical-align="top"><i>Leptospira interrogans</i>, ca. 200 serovarianter</td><td data-text-align="left" data-vertical-align="top" /><td data-text-align="left" data-vertical-align="top">Fullblod/ serologi</td><td data-text-align="left" data-vertical-align="top">Ved klinisk sykdom i isolat (feber, anorexi, nedsatt allmenntilstand, blodig urin, diare), ved abort/dødfødsel/svakfødte avkom, eller ved eventuell annen indikasjon.</td></tr><tr><td data-text-align="left" data-vertical-align="top">Bovin genital campylobacteriose</td><td data-text-align="left" data-vertical-align="top"><i>Campylobacter fetus</i> subsp. <i>venerealis</i></td><td data-text-align="left" data-vertical-align="top">Første uka i isolat</td><td data-text-align="left" data-vertical-align="top">Skylleprøve forhud, skjede/dyrkning – PCR</td><td data-text-align="left" data-vertical-align="top">Alle importerte dyr &gt; 6 måneder</td></tr><tr><td data-text-align="left" data-vertical-align="top">Bovin veneral trichomoniasis</td><td data-text-align="left" data-vertical-align="top"><i>Tritrichomonas foetus</i></td><td data-text-align="left" data-vertical-align="top">Første uka i isolat</td><td data-text-align="left" data-vertical-align="top">Skylleprøve forhud, skjede/dyrkning – PCR</td><td data-text-align="left" data-vertical-align="top">Alle importerte dyr &gt; 6 måneder</td></tr></tbody></table></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Blodprøvene skal ikke tas dersom dyrene er vaksinerte mot paratuberkulose.</article><article class="footnote" data-name="2" data-unique-footnote-counter="2"><span class="footnoteLabel">2</span> Resultatet av de serologiske testene må vurderes i lys av eventuell testing mhp tuberkulose foretatt forut for isolasjonen. Tuberkulintest kan påvirke serologisk resultat av paratuberkuloseundersøkelse.</article></footer><span class="futuretitle" id="kapittel-1-foreslåttittel-3">A2. Lama og alpakka<sup class="footnotereference" data-footnotereferencevalue="1" data-unique-footnote-counter="1">1</sup></span> <article class="defaultP" margin-top="true"><i>Isolasjonstid:</i> i utgangspunktet i 6 måneder (26 uker), men skal likevel vare til de importerte dyrene er minst 2 1/2 år gamle. Dyr født i isolatet følger mordyrets isolasjonstid.</article> <article class="defaultP" margin-top="true"><i>Behandling:</i><ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-1"><article class="legalP" id="kapittel-1-foreslåttittel-3-punkt-1-ledd-1">Dyrene skal fotbades 2 ganger med en ukes mellomrom i 15&#xa0;% zinksulfatløsning. Første fotbad ved ankomst.</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-2"><article class="legalP" id="kapittel-1-foreslåttittel-3-punkt-2-ledd-1">Dyrene skal behandles mot innvollsparasitter i første og siste uka av isolatperioden.</article></article></li></ul></article> <article class="defaultP" margin-top="true"><i>Aborter/dødfødsler i isolasjonsperioden:</i> Aborter/dødfødsler m/fosterhinner samt misdannede cria født i isolat skal sendes inn til Veterinærinstituttet for undersøkelser sammen med blodprøve av mordyr. <table><thead><tr><th data-text-align="left" data-vertical-align="top"><i>Sjukdom</i></th><th data-text-align="left" data-vertical-align="top"><i>Smittestoff</i></th><th data-text-align="left" data-vertical-align="top"><i>Prøvetidspunkt</i></th><th data-text-align="left" data-vertical-align="top"><i>Prøvetype</i></th><th data-text-align="left" data-vertical-align="top"><i>Merknad</i></th></tr></thead><tbody><tr><td data-text-align="left" data-vertical-align="top">Blåtunge</td><td data-text-align="left" data-vertical-align="top">BTV, reovirus, 24 serovarianter</td><td data-text-align="left" data-vertical-align="top">Første isolatuke</td><td data-text-align="left" data-vertical-align="top">EDTA-blod/PCR</td><td data-text-align="left" data-vertical-align="top">Ikke prøver av dyr fra BTV-frie EU-land</td></tr><tr><td data-text-align="left" data-vertical-align="top">Tuberkulose<sup class="footnotereference" data-footnotereferencevalue="2" data-unique-footnote-counter="2">2</sup></td><td data-text-align="left" data-vertical-align="top"><i>M. bovis</i></td><td data-text-align="left" data-vertical-align="top">6 uker før isolatopphør. Ved avvik fra anbefalt prosedyre, jf. fotnote.</td><td data-text-align="left" data-vertical-align="top">Fullblod/serologi, hudtest</td><td data-text-align="left" data-vertical-align="top">Hudtest (med både aviært og bovint tuberkulin, dvs. intradermal sammenlignende tuberkulintest). Alle importerte dyr.</td></tr><tr><td data-text-align="left" data-vertical-align="top">Brucellose</td><td data-text-align="left" data-vertical-align="top"><i>B. melitensis, B. abortus</i></td><td data-text-align="left" data-vertical-align="top">Første isolatuke</td><td data-text-align="left" data-vertical-align="top">Fullblod/ serologi</td><td data-text-align="left" data-vertical-align="top">Alle importerte dyr</td></tr><tr><td data-text-align="left" data-vertical-align="top">Infeksiøs bovin rhinotrakeitt/Infeksiøs pustulær vulvovaginitt</td><td data-text-align="left" data-vertical-align="top">Bovint herpesvirus-1 (BHV-1)</td><td data-text-align="left" data-vertical-align="top">Første uka i isolat</td><td data-text-align="left" data-vertical-align="top">Fullblod/serologi</td><td data-text-align="left" data-vertical-align="top">Alle importerte dyr</td></tr><tr><td data-text-align="left" data-vertical-align="top">Paratuberkulose</td><td data-text-align="left" data-vertical-align="top"><i>M. avium</i> subsp. <i>paratuberculosis</i></td><td data-text-align="left" data-vertical-align="top">Første uka i isolat og 6 uker før isolatopphør</td><td data-text-align="left" data-vertical-align="top">Avføring/PCR</td><td data-text-align="left" data-vertical-align="top">Alle importerte dyr</td></tr><tr><td data-text-align="left" data-vertical-align="top">Salmonellose</td><td data-text-align="left" data-vertical-align="top"><i>Salmonella</i> spp.</td><td data-text-align="left" data-vertical-align="top">Første uka i isolat og 6 uker før isolatopphør</td><td data-text-align="left" data-vertical-align="top">Avføring/dyrking</td><td data-text-align="left" data-vertical-align="top">Alle importerte dyr</td></tr><tr><td data-text-align="left" data-vertical-align="top">Bovin virus diaré</td><td data-text-align="left" data-vertical-align="top">BVDV, pestivirus</td><td data-text-align="left" data-vertical-align="top">Første uka i isolat</td><td data-text-align="left" data-vertical-align="top">EDTA-blod/PCR eller antigen ELISA</td><td data-text-align="left" data-vertical-align="top">Alle importerte dyr</td></tr><tr><td data-text-align="left" data-vertical-align="top">Leptospirose</td><td data-text-align="left" data-vertical-align="top"><i>Leptospira interrogans</i>, ca. 200 serovarianter</td><td data-text-align="left" data-vertical-align="top" /><td data-text-align="left" data-vertical-align="top">Fullblod/serologi</td><td data-text-align="left" data-vertical-align="top">Ved klinisk sykdom i isolat (feber, anorexi, nedsatt allmenntilstand, blodig urin, diare), ved abort/dødfødsel/svakfødte avkom, eller ved eventuell annen indikasjon</td></tr><tr><td data-text-align="left" data-vertical-align="top">Q-feber</td><td data-text-align="left" data-vertical-align="top"><i>Coxiella burnetii</i></td><td data-text-align="left" data-vertical-align="top">Første uka i isolat og 6 uker før isolatopphør</td><td data-text-align="left" data-vertical-align="top">Fullblod og avføring/serologi og PCR</td><td data-text-align="left" data-vertical-align="top">Alle importerte dyr</td></tr></tbody></table></article><footer class="footnotes"><article class="footnote" data-name="1" data-unique-footnote-counter="3"><span class="footnoteLabel">1</span> Ved innførsel av andre kameldyr foretas individuell vurdering i samråd med Veterinærinstituttet.</article><article class="footnote" data-name="2" data-unique-footnote-counter="4"><span class="footnoteLabel">2</span> Alle kameldyr i eksportbesetningen skal være testet i henhold til regler fastsatt av Mattilsynet før innførsel fra EØS-land (hudtest og blodprøve for serologisk undersøkelse 10–30 dager etter hudtest). Dette er også anbefalt prosedyre ved innførsel fra tredjeland. <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-2-punkt-1"><article class="legalP" id="kapittel-1-foreslåttittel-3-punkt-2-punkt-1-ledd-1">Men, dersom kun importerte dyr er testet i eksportbesetningen (hudtest + serologi), skal det i tillegg tas ut blodprøver for serologisk undersøkelse 6 uker før isolatopphør, samtidig med intrakutantesten. Dersom det kun skulle være gjennomført hudtest i eksportbesetningen, skal det i tillegg til hudtest + serologi 6 uker før isolatopphør, tas ut blodprøver for serologisk undersøkelse i uke 1 i isolatperioden.</article></article></li></ul><article class="footnoteLegalP">«Forskrift om dyrehelsemessige betingelser for innførsel av storfe» har detaljert beskrivelse for gjennomføring av intrakutantest. Her fremgår at ny hudtest tidligst kan tas etter 42 dager. Veterinærinstituttets anbefaling nå er «minst 60 dager».</article></article></footer></section><section class="section" data-name="kapII" id="kapittel-2" data-lovdata-URL="LTI/forskrift/2014-11-27-1496/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>