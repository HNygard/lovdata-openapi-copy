<!DOCTYPE html><html lang="no"><head><title>Forskrift om endring i forskrift om tilretteleggingstilskudd</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-07-04-951</dd><dt class="dokid">DokumentID</dt><dd class="dokid">LTI/forskrift/2014-07-04-951</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 10 s 1528</dd><dt class="dateInForce">I kraft fra</dt><dd class="dateInForce">2014-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-12-19-1671</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§8-7a</li></ul></dd><dt class="dateOfPublication">Kunngjort</dt><dd class="dateOfPublication">2014-07-08 15:20</dd><dt class="journalNumber">Journalnummer</dt><dd class="journalNumber">2014-0684</dd><dt class="titleShort">Korttittel</dt><dd class="titleShort">Endr. i forskrift om tilretteleggingstilskudd</dd><dt class="title">Tittel</dt><dd class="title">Forskrift om endring i forskrift om tilretteleggingstilskudd</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 4. juli 2014 med hjemmel i lov 28. februar 1997 nr. 19 (folketrygdloven) § 8-7a.</dd><dt class="refid">RefID</dt><dd class="refid">forskrift/2014-07-04-951</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilretteleggingstilskudd<ul class="tocSubUl"><li>I<ul class="tocSubUl"><li>§ 1. Formål</li><li>§ 2. Hvem tilskuddet kan ytes til</li><li>§ 3. Hva tilskuddet kan ytes til</li><li>§ 4. Tilskuddet kan ytes etter søknad fra arbeidsgiver</li><li>§ 5. Tilskuddets satser og varighet</li><li>§ 6. Vedtaksmyndighet og klageadgang</li><li>§ 7. Kontroll og sanksjon</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2014-07-04-951" id="dokument"><h1>Forskrift om endring i forskrift om tilretteleggingstilskudd</h1><section class="section" data-name="kapI" id="kapittel-1" data-lovdata-URL="LTI/forskrift/2014-07-04-951/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. desember 2003 nr. 1671 om tilretteleggingstilskudd gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om forebyggings- og tilretteleggingstilskudd for ansatte i virksomheter som har inngått samarbeidsavtale om et mer inkluderende arbeidsliv og honorar til bedriftshelsetjenesten (forskrift om forebyggings- og tilretteleggingstilskudd for IA-virksomheter og BHT-honorar)</i></article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-1-ledd-1">Forebyggings- og tilretteleggingstilskudd skal bidra til å stimulere og støtte opp under forebyggende- og tilretteleggende tiltak i virksomheter som har undertegnet samarbeidsavtalen om et mer inkluderende arbeidsliv. Bruken av tilskuddet skal understøtte målene i IA-avtalen.</article><article class="legalP" id="kapittel-1-foreslåttparagraf-1-ledd-2">Tilskuddet skal bidra til å stimulere til gjennomføring av forebyggende og tilretteleggende tiltak gjennom å redusere sykefraværet og hindre frafall fra arbeidslivet.</article><article class="legalP" id="kapittel-1-foreslåttparagraf-1-ledd-3">Tilskuddet skal gi en tidsbegrenset kompensasjon for virksomhetens merutgifter og merinnsats i tilknytning til tiltak. Formålet med tiltaket kan enten være å forebygge eller tilrettelegge, eller være rettet mot begge formålene samtidig.</article><article class="legalP" id="kapittel-1-foreslåttparagraf-1-ledd-4">Tilskudd til bedriftshelsetjenesten (BHT-honorar) skal stimulere til at arbeidsgivere legger til rette for at arbeidstakere med nedsatt funksjonsevne kan opprettholde arbeidsforholdet, og inkludere arbeidstakere med nedsatt funksjonsevne i arbeidslivet.</article></article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Hvem tilskuddet kan ytes til</span></span><article class="legalP" id="kapittel-1-foreslåttparagraf-2-ledd-1">Det kan ytes tilskudd til arbeidsgiver som iverksetter tiltak med det formål å forebygge sykefravær og hindre frafall fra arbeidslivet.</article><article class="legalP" id="kapittel-1-foreslåttparagraf-2-ledd-2">Tilskudd kan ytes til tiltak for én arbeidstaker og til grupper av arbeidstakere som har det samme behovet for forebyggende og tilretteleggende tiltak, og som står i fare for å bli sykmeldt, er sykmeldt og mottar sykepenger, eller mottar arbeidsavklaringspenger.</article><article class="legalP" id="kapittel-1-foreslåttparagraf-2-ledd-3">Det kan også ytes fortsatt tilskudd dersom arbeidstakeren blir friskmeldt uten at tiltaket er fullført der dette anses nødvendig.</article></article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Hva tilskuddet kan ytes til</span></span><article class="legalP" id="kapittel-1-foreslåttparagraf-3-ledd-1">Tilskudd kan ytes til individtiltak og gruppetiltak som kompensasjon for virksomhetens merutgifter og merinnsats. Tiltaket må vurderes som nødvendig og hensiktsmessig.</article><article class="legalP" id="kapittel-1-foreslåttparagraf-3-ledd-2">Det kan ytes tilskudd til følgende tiltak:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-2-punkt-1"><article class="legalP" id="kapittel-1-foreslåttparagraf-3-ledd-2-punkt-1-ledd-1">Opplæring i nye arbeidsoppgaver eller annen form for tilrettelegging, som tilskudd til kurs og kortere opplæringstiltak og arbeidsutprøving.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-2-punkt-2"><article class="legalP" id="kapittel-1-foreslåttparagraf-3-ledd-2-punkt-2-ledd-1">Transport til og fra arbeidsplassen der tilrettelagt arbeid bare er mulig på en annen arbeidsplass innenfor virksomheten enn der arbeidstaker til daglig arbeider.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-2-punkt-3"><article class="legalP" id="kapittel-1-foreslåttparagraf-3-ledd-2-punkt-3-ledd-1">Bruk av ekstrapersonell når arbeidstaker må avlastes eller endre oppgaver, uten å være sykmeldt eller ved siden av en gradert sykmelding.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-3-ledd-2-punkt-4"><article class="legalP" id="kapittel-1-foreslåttparagraf-3-ledd-2-punkt-4-ledd-1">Kjøp eller leie av gjenstander og arbeidshjelpemidler.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-3-ledd-2-punkt-5"><article class="legalP" id="kapittel-1-foreslåttparagraf-3-ledd-2-punkt-5-ledd-1">Annet fysisk utstyr og tiltak som kan virke tilretteleggende og forebyggende, utover det som kan forventes at arbeidsgiver stiller til rådighet.</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-3-ledd-2-punkt-6"><article class="legalP" id="kapittel-1-foreslåttparagraf-3-ledd-2-punkt-6-ledd-1">Bistand fra godkjent bedriftshelsetjeneste i tilknytning til tidlig avklaring, oppfølging av eller tilrettelegging for arbeidstakere som står i fare for å bli eller allerede er sykmeldte. Bistand fra godkjent bedriftshelsetjeneste i tilknytning til kartlegging av risikofaktorer og utredning av behov for forebygging og tilrettelegging av arbeidsplassen for at personer kan beholde eller komme tilbake til arbeid.</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-3-ledd-2-punkt-7"><article class="legalP" id="kapittel-1-foreslåttparagraf-3-ledd-2-punkt-7-ledd-1">Opplæringstiltak som kurs i risikovurdering, konflikthåndtering, kommunikasjonstrening, jobbmestring eller arbeidsstillinger. Opplæring av ansatte, representanter for ansatte som tillitsvalgte, og leder for å heve kompetansen i å forebygge sykefravær. Lovpålagte HMS-kurs omfattes ikke. Både utgifter i forbindelse med opplæringstiltaket og utgifter knyttet til bruk av ekstraressurser for å sikre en normal drift under opplæringen støttes.</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-3-ledd-2-punkt-8"><article class="legalP" id="kapittel-1-foreslåttparagraf-3-ledd-2-punkt-8-ledd-1">Andre tiltak som kan forebygge sykefravær og hindre frafall fra arbeidslivet.</article></article></li></ul></article><article class="legalP" id="kapittel-1-foreslåttparagraf-3-ledd-3">Tilskuddet kan ikke ytes til:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-3-punkt-1"><article class="legalP" id="kapittel-1-foreslåttparagraf-3-ledd-3-punkt-1-ledd-1">Behandling.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-3-punkt-2"><article class="legalP" id="kapittel-1-foreslåttparagraf-3-ledd-3-punkt-2-ledd-1">Hjelpemidler som kan dekkes etter folketrygdloven § 10-5, jf. § 10-7.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-3-punkt-3"><article class="legalP" id="kapittel-1-foreslåttparagraf-3-ledd-3-punkt-3-ledd-1">Tiltak som følger av arbeidsmiljøloven.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-3-ledd-3-punkt-4"><article class="legalP" id="kapittel-1-foreslåttparagraf-3-ledd-3-punkt-4-ledd-1">Generelle velferdstiltak som frukt og grønt, sunn mat og sosiale arrangementer.</article></article></li></ul></article></article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Tilskuddet kan ytes etter søknad fra arbeidsgiver</span></span><article class="legalP" id="kapittel-1-foreslåttparagraf-4-ledd-1">Arbeidsgiver må i søknaden dokumentere at tiltaket eller tiltakene vil medføre merutgifter eller merinnsats som minst tilsvarer tilskuddssatsene, se § 5.</article><article class="legalP" id="kapittel-1-foreslåttparagraf-4-ledd-2">Søknad om individtiltak skal være utarbeidet i et samarbeid mellom arbeidsgiver og arbeidstaker. Den individuelle oppfølgingsplanen, jf. arbeidsmiljøloven § 4-6 tredje ledd, skal legges ved søknaden. Søknaden skal inneholde en beskrivelse av det eller de tiltakene som planlegges gjennomført, og hvordan tiltaket eller tiltakene er planlagt evaluert</article><article class="legalP" id="kapittel-1-foreslåttparagraf-4-ledd-3">Søknad om gruppetiltak skal utarbeides i et samarbeid med tillitsvalgt eller ansattrepresentant, verneombud og arbeidsmiljøutvalg. Søknaden skal inneholde en beskrivelse av det eller de tiltakene som planlegges gjennomført, og hvordan tiltaket eller tiltakene er planlagt evaluert.</article></article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Tilskuddets satser og varighet</span></span><article class="legalP" id="kapittel-1-foreslåttparagraf-5-ledd-1">Departementet fastsetter satsene og varigheten av forebyggings- og tilretteleggingstilskuddet og honorar til bedriftshelsetjenesten slik:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-ledd-1-punkt-1"><article class="legalP" id="kapittel-1-foreslåttparagraf-5-ledd-1-punkt-1-ledd-1">Tilskudd til tiltak for enkeltpersoner kan ytes med lav eller høy dagsats i en tidsbegrenset periode på inntil 12 uker. En ny periode på inntil 12 uker kan innvilges, dersom evaluering og ny søknad viser at fortsatt tiltak er nødvendig og hensiktsmessig. Perioden kan utvides ytterligere med 12 uker dersom det foreligger særlige grunner til det. Tilskudd til enkeltpersoner er begrenset til et maksimalbeløp som tilsvarer høy dagsats i 36 uker (180 dager).</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-ledd-1-punkt-2"><article class="legalP" id="kapittel-1-foreslåttparagraf-5-ledd-1-punkt-2-ledd-1">Tilskudd til tiltak som omfatter grupper av arbeidstakere med samme behov, kan ytes med lav eller høy dagsats ganger antall tiltaksdeltakere i en tidsbegrenset periode på inntil 12 uker. En ny periode på inntil 12 uker kan innvilges, dersom evaluering og ny søknad viser at fortsatt tiltak er nødvendig og hensiktsmessig. Tilskudd til gruppetiltak er begrenset til et maksimalbeløp som tilsvarer høy dagsats i 24 uker (120 dager).</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-5-ledd-1-punkt-3"><article class="legalP" id="kapittel-1-foreslåttparagraf-5-ledd-1-punkt-3-ledd-1">Tilskudd til gjenstander og arbeidshjelpemidler, jf. § 3 andre ledd bokstav d, og annet fysisk utstyr, jf. § 3 andre ledd bokstav e, er begrenset til et maksimalbeløp som tilsvarer høy dagsats for en person i 12 uker (60 dager).</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-5-ledd-1-punkt-4"><article class="legalP" id="kapittel-1-foreslåttparagraf-5-ledd-1-punkt-4-ledd-1">Tilskudd til bedriftshelsetjeneste (BHT-honorar) er begrenset til seks timer per oppdrag, inklusive deltakelse på dialogmøte for inntil to timer per oppdrag.</article></article></li></ul></article><article class="legalP" id="kapittel-1-foreslåttparagraf-5-ledd-2">Satsene reguleres årlig av departementet.</article></article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Vedtaksmyndighet og klageadgang</span></span><article class="legalP" id="kapittel-1-foreslåttparagraf-6-ledd-1">Arbeids- og velferdsdirektoratet kan delegere vedtaksmyndighet til underliggende organer i Arbeids- og velferdsetaten, jf. arbeids- og velferdsforvaltningsloven § 5. Organet behandler søknaden.</article><article class="legalP" id="kapittel-1-foreslåttparagraf-6-ledd-2">Vedtaket kan påklages til NAV Klageinstans.</article></article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Kontroll og sanksjon</span></span><article class="legalP" id="kapittel-1-foreslåttparagraf-7-ledd-1">Arbeids- og velferdsetaten skal kontrollere at tiltaket er gjennomført og tilskuddet benyttet som beskrevet i søknaden. Arbeids- og velferdsetaten kan holde tilbake den økonomiske kompensasjonen til arbeidsgiver, dersom tiltaket ikke er gjennomført som forutsatt ved innvilgelsen av den.</article></article> <article class="defaultP" margin-top="true">§ 8 oppheves. Nåværende § 9 blir ny § 8.</article></section><section class="section" data-name="kapII" id="kapittel-2" data-lovdata-URL="LTI/forskrift/2014-07-04-951/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. september 2014.</article></section></main></body></html>