<!DOCTYPE html><html lang="no"><head><title>Forskrift om endringer i politiregisterforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-12-19-1827</dd><dt class="dokid">DokumentID</dt><dd class="dokid">LTI/forskrift/2014-12-19-1827</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 18 s 2984</dd><dt class="dateInForce">I kraft fra</dt><dd class="dateInForce">2014-12-19</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-09-20-1097</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2010-05-28-16/§12</li><li>lov/2010-05-28-16/§38</li><li>lov/2010-05-28-16/§69</li></ul></dd><dt class="dateOfPublication">Kunngjort</dt><dd class="dateOfPublication">2015-01-06 11:00</dd><dt class="journalNumber">Journalnummer</dt><dd class="journalNumber">2015-0003</dd><dt class="titleShort">Korttittel</dt><dd class="titleShort">Endr. i politiregisterforskriften</dd><dt class="title">Tittel</dt><dd class="title">Forskrift om endringer i politiregisterforskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 19. desember 2014 med hjemmel i lov 28. mai 2010 nr. 16 om behandling av opplysninger i politiet og påtalemyndigheten (politiregisterloven) § 12, § 38 og § 69. Fremmet av Justis- og beredskapsdepartementet.</dd><dt class="refid">RefID</dt><dd class="refid">forskrift/2014-12-19-1827</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i politiregisterforskriften<ul class="tocSubUl"><li>I<ul class="tocSubUl"><li>§ 34-16. Politiattest til person som skal utføre oppgaver i kulturinstitusjoner</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2014-12-19-1827" id="dokument"><h1>Forskrift om endringer i politiregisterforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2014-12-19-1827/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. september 2013 nr. 1097 om behandling av opplysninger i politiet og påtalemyndigheten (politiregisterforskriften) gjøres følgende endringer:</article> <article class="defaultP" margin-top="true">§ 1-1 annet ledd skal lyde:</article><article class="legalP" id="kapittel-1-ledd-2">Når behandling av opplysninger nødvendiggjør en avveining mellom hensynet til personvern og hensynet til kriminalitetsbekjempelsen, skal det ved avveiningen foretas en forholdsmessighetsvurdering, jf. også § 4-2 første ledd.</article> <article class="defaultP" margin-top="true">§ 7-5 annet ledd skal lyde:</article><article class="legalP" id="kapittel-1-ledd-3">Ikke-verifiserte opplysninger kan likevel utleveres dersom det er nødvendig for å verifisere opplysningene, jf. § 4-2, dersom det er nødvendig for å avverge eller forebygge lovbrudd, jf. § 4-2, eller dersom det er nødvendig som ledd i en straffesak, jf. § 4-2.</article> <article class="defaultP" margin-top="true">§ 18-4 første ledd nr. 2 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">påtalemyndigheten påklages til nærmeste overordnete påtalemyndighet,</article></article></li></ul></article> <article class="defaultP" margin-top="true">§ 28-3 nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1"><i>andre strafferettslige reaksjoner:</i> betinget dom hvor fastsetting av straff utstår, påtaleunnlatelse etter straffeprosessloven § 69 og § 70, overføring til behandling i konfliktråd, jf. straffeprosessloven § 71 a, dom på overføring til tvungent psykisk helsevern eller tvungen omsorg, eventuelt sikring, overføring til barneverntjenesten, inndragning,</article></article></li></ul></article> <article class="defaultP" margin-top="true">§ 34-5 nytt annet ledd skal lyde:</article><article class="legalP" id="kapittel-1-ledd-4">Skoler som administrerer vertsfamilieordning for mindreårige elever i videregående skole skal kreve fremleggelse av barneomsorgsattest som nevnt i politiregisterloven § 39 av den eller dem i vertsfamilien som skal ha hovedansvar for den mindreårige eleven.</article> <article class="defaultP" margin-top="true">Ny § 34-16 skal lyde:</article><article class="futureLegalArticle" data-name="§34-16" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 34-16</span>. <span class="legalArticleTitle">Politiattest til person som skal utføre oppgaver i kulturinstitusjoner</span></span><article class="legalP" id="kapittel-1-foreslåttparagraf-1-ledd-1">Offentlige og private kulturinstitusjoner kan kreve fremleggelse av politiattest i samsvar med politiregisterloven § 39 første ledd av personer som skal utføre oppgaver som innebærer et tillitsforhold eller ansvarsforhold overfor mindreårige eller personer med utviklingshemming.</article><article class="legalP" id="kapittel-1-foreslåttparagraf-1-ledd-2">For å kunne gjennomføre vandelskontroll som nevnt i første ledd må kulturinstitusjonen ha et styrende organ og vedtekter eller lignende som beskriver institusjonens virksomhet.</article></article> <article class="defaultP" margin-top="true">§ 45-17 første ledd annet punktum skal lyde:</article><article class="legalP" id="kapittel-1-ledd-5">For øvrig skal identitetsprofil slettes senest 5 år etter at vedkommende er død eller tidligere dersom fortsatt registrering åpenbart ikke lenger vil være hensiktsmessig.</article> <article class="defaultP" margin-top="true">§ 46-15 første ledd annet punktum skal lyde:</article><article class="legalP" id="kapittel-1-ledd-6">For øvrig skal sletting skje senest 5 år etter at vedkommende er død eller tidligere dersom fortsatt registrering åpenbart ikke lenger vil være hensiktsmessig.</article></section><section class="section" data-name="kapII" id="kapittel-2" data-lovdata-URL="LTI/forskrift/2014-12-19-1827/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>