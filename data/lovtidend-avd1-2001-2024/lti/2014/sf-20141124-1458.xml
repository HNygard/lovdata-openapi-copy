<!DOCTYPE html><html lang="no"><head><title>Forskrift om havnestatskontroll</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-11-24-1458</dd><dt class="dokid">DokumentID</dt><dd class="dokid">LTI/forskrift/2014-11-24-1458</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 15 s 2381</dd><dt class="dateInForce">I kraft fra</dt><dd class="dateInForce">2014-11-24</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-12-30-1849</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-02-16-9/§9</li><li>lov/2007-02-16-9/§10</li><li>lov/2007-02-16-9/§11</li><li>lov/2007-02-16-9/§12</li><li>lov/2007-02-16-9/§13</li><li>lov/2007-02-16-9/§14</li><li>lov/2007-02-16-9/§15</li><li>lov/2007-02-16-9/§16</li><li>lov/2007-02-16-9/§17</li><li>lov/2007-02-16-9/§21</li><li>lov/2007-02-16-9/§22</li><li>lov/2007-02-16-9/§22a</li><li>lov/2007-02-16-9/§23</li><li>lov/2007-02-16-9/§24</li><li>lov/2007-02-16-9/§25</li><li>lov/2007-02-16-9/§26</li><li>lov/2007-02-16-9/§27</li><li>lov/2007-02-16-9/§28</li><li>lov/2007-02-16-9/§28a</li><li>lov/2007-02-16-9/§31</li><li>lov/2007-02-16-9/§32</li><li>lov/2007-02-16-9/§34</li><li>lov/2007-02-16-9/§35</li><li>lov/2007-02-16-9/§</li><li>lov/2007-02-16-9/§42</li><li>lov/2007-02-16-9/§44</li><li>lov/2007-02-16-9/§45</li><li>lov/2007-02-16-9/§49</li><li>lov/2007-02-16-9/§52</li><li>lov/2007-02-16-9/§54</li><li>forskrift/2007-02-16-171</li><li>forskrift/2007-05-31-590</li><li>forskrift/2007-06-29-849</li><li>lov/2013-06-21-102/§1-2</li><li>forskrift/2013-07-03-974/§9-7</li></ul></dd><dt class="dateOfPublication">Kunngjort</dt><dd class="dateOfPublication">2014-11-28 15:40</dd><dt class="journalNumber">Journalnummer</dt><dd class="journalNumber">2014-1052</dd><dt class="titleShort">Korttittel</dt><dd class="titleShort">Forskrift om havnestatskontroll</dd><dt class="title">Tittel</dt><dd class="title">Forskrift om havnestatskontroll</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sjøfartsdirektoratet 24. november 2014 med hjemmel i lov 16. februar 2007 nr. 9 om skipssikkerhet (skipssikkerhetsloven), § 9, § 10, § 11, § 12, § 13, § 14, § 15, § 16, § 17, § 21, § 22, § 22a, § 23, § 24, § 25, § 26, § 27, § 28, § 28a, § 31, § 32, § 34, § 35, § § 42, § 44, § 45, § 49, § 52 og § 54, jf. delegeringsvedtak 16. februar 2007 nr. 171, delegeringsvedtak 31. mai 2007 nr. 590 og delegeringsvedtak 29. juni 2007 nr. 849 og lov 21. juni 2013 nr. 102 om stillingsvern mv. for arbeidstakere på skip (skipsarbeidsloven) § 1-2 tredje ledd bokstav d og § 9-7 femte bokstav f, jf. delegeringsvedtak 3. juli 2013 nr. 974. <br /><strong>EØS-henvisninger:</strong> EØS-avtalen vedlegg XIII nr. 56b (direktiv 2009/16/EF som endret ved direktiv 2013/38/EU), nr. 56bc (forordning (EU) nr. 428/2010), nr. 56be (forordning (EU) nr. 802/2010 som endret ved forordning (EU) nr. 1205/2012), nr. 56bd (forordning (EU) nr. 801/2010) og vedlegg XIII nr. 56h (direktiv 1999/95/EF).</dd><dt class="refid">RefID</dt><dd class="refid">forskrift/2014-11-24-1458</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om havnestatskontroll<ul class="tocSubUl"><li>Kapittel 1. Felles og innledende bestemmelser<ul class="tocSubUl"><li>§ 1. Virkeområde</li><li>§ 2. Konvensjonskrav</li><li>§ 3. Passasjerskip i innenriksfart i Norge eller i fart mellom havner på Svalbard</li></ul></li><li>Kapittel 2. Havnestatskontroll<ul class="tocSubUl"><li>§ 4. Gjennomføring av havnestatskontroll</li></ul></li><li>Kapittel 3. Rederiet og skipsførers plikter<ul class="tocSubUl"><li>§ 5. Plikt til å melde fra om skipets planlagte ankomst</li><li>§ 6. Melding om faktisk ankomst- og avgangstid</li><li>§ 7. Plikt til å sette av tid til utvidet kontroll</li><li>§ 8. Plikt til å sette i gang tiltak</li><li>§ 9. Utgifter i forbindelse med opphevelse av forvaltningstiltak</li></ul></li><li>Kapittel 4. Forvaltningstiltak<ul class="tocSubUl"><li>§ 10. Tilbakeholdelse og stansing av operasjoner</li><li>§ 11. Anløpsforbud</li><li>§ 12. Anløpsforbudets ikrafttredelse</li><li>§ 13. Virkning av tilbakeholdelse av skip med tidligere anløpsforbud</li><li>§ 14. Permanent anløpsforbud</li><li>§ 15. Nektelse av adgang til havn ved brudd på vilkår</li></ul></li><li>Kapittel 5. Opphevelse av tilbakehold, stansing av operasjoner og anløpsforbud<ul class="tocSubUl"><li>§ 16. Opphevelse av tilbakehold og stansing av operasjoner</li><li>§ 17. Opphevelse av første anløpsforbud</li><li>§ 18. Opphevelse av andre anløpsforbud</li><li>§ 19. Opphevelse av tredje anløpsforbud</li><li>§ 20. Opphevelse av nektelse av adgang til havn i medhold av § 15</li></ul></li><li>Kapittel 6. Bekymringsmeldinger, tips og rett til å klage<ul class="tocSubUl"><li>§ 21. Adgang til å påklage vedtak</li><li>§ 22. Bekymringsmeldinger</li><li>§ 23. Adgang til å klage på brudd på MLC</li></ul></li><li>Kapittel 7. Avsluttende bestemmelser<ul class="tocSubUl"><li>§ 24. Ikrafttredelse</li><li>§ 25. Opphevelse av og endring av andre forskrifter</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2014-11-24-1458" id="dokument"><h1>Forskrift om havnestatskontroll</h1><section class="section" data-name="kap1" id="kapittel-1" data-lovdata-URL="LTI/forskrift/2014-11-24-1458/KAPITTEL_1"><h2>Kapittel 1. Felles og innledende bestemmelser</h2><article class="legalArticle" data-lovdata-URL="LTI/forskrift/2014-11-24-1458/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder for utenlandske<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">lasteskip</article></article></li><li data-li-identifier="b)" data-name="b)"><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">passasjerskip</article></article></li><li data-li-identifier="c)" data-name="c)"><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1">flyttbare innretninger</article></article></li></ul><p class="leddfortsettelse">i næringsvirksomhet.</p></article><article class="legalP" id="kapittel-1-paragraf-1-ledd-2">Forskriften gjelder ikke for primitivt bygde treskip.</article></article><article class="legalArticle" data-lovdata-URL="LTI/forskrift/2014-11-24-1458/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Konvensjonskrav</span></h3><article class="legalP" id="kapittel-1-paragraf-2-ledd-1">Følgende konvensjoner med senere tilføyelser og endringer gjelder som forskrifter for skip oppholder seg i norske farvann i den grad og så langt konvensjonene gjelder for skip som omfattes av forskriften her:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">Den internasjonale konvensjon om sikkerhet for menneskeliv til sjøs, 1974 (SOLAS 74)</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">Den internasjonale konvensjon om lastelinjer, 1966 (LL 66)</article></article></li><li data-li-identifier="c)" data-name="c)"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1">Den internasjonale konvensjon om hindring av forurensning fra skip, 1973, og tilhørende protokoll av 1978 (MARPOL)73/78)</article></article></li><li data-li-identifier="d)" data-name="d)"><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1">Den internasjonale konvensjon om normer for opplæring, sertifikater og vakthold for sjøfolk, 1978 (STCW 78/95)</article></article></li><li data-li-identifier="e)" data-name="e)"><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1">Konvensjonen om internasjonale regler til forebygging av sammenstøt på sjøen, 1972 (Colreg 72)</article></article></li><li data-li-identifier="f)" data-name="f)"><article class="listArticle" id="kapittel-1-paragraf-2-ledd-1-punkt-6"><article class="legalP" id="kapittel-1-paragraf-2-ledd-1-punkt-6-ledd-1">Den internasjonale konvensjon om måling av fartøyer, 1969 (ITC 69)</article></article></li><li data-li-identifier="g)" data-name="g)"><article class="listArticle" id="kapittel-1-paragraf-2-ledd-1-punkt-7"><article class="legalP" id="kapittel-1-paragraf-2-ledd-1-punkt-7-ledd-1">Den internasjonale konvensjon om erstatningsansvar for oljesølskade, 1992 (CLC 92)</article></article></li><li data-li-identifier="h)" data-name="h)"><article class="listArticle" id="kapittel-1-paragraf-2-ledd-1-punkt-8"><article class="legalP" id="kapittel-1-paragraf-2-ledd-1-punkt-8-ledd-1">Den internasjonale konvensjon om regulering av skadelige bunnstoffsystemer på skip (AFS-konvensjonen)</article></article></li><li data-li-identifier="i)" data-name="i)"><article class="listArticle" id="kapittel-1-paragraf-2-ledd-1-punkt-9"><article class="legalP" id="kapittel-1-paragraf-2-ledd-1-punkt-9-ledd-1">Den internasjonale konvensjon 2001 om erstatningsansvar for bunkersoljesølskade (Bunkerskonvensjonen, 2001)</article></article></li><li data-li-identifier="j)" data-name="j)"><article class="listArticle" id="kapittel-1-paragraf-2-ledd-1-punkt-10"><article class="legalP" id="kapittel-1-paragraf-2-ledd-1-punkt-10-ledd-1">Den internasjonale konvensjon om sjøfolks arbeids- og levevilkår (Maritime Labour Convention – MLC).</article></article></li></ul></article></article><article class="legalArticle" data-lovdata-URL="LTI/forskrift/2014-11-24-1458/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Passasjerskip i innenriksfart i Norge eller i fart mellom havner på Svalbard</span></h3><article class="legalP" id="kapittel-1-paragraf-3-ledd-1">Denne paragrafen gjelder for passasjerskip som ikke har flagg i en EØS-stat og går i innenriksfart i Norge, herunder fart mellom havner på Svalbard.</article><article class="legalP" id="kapittel-1-paragraf-3-ledd-2">Passasjerskip bygget 1. mai 2000 eller senere og passasjerskip med lengde 24 meter eller mer bygget før 1. mai 2000 og hurtiggående passasjerskip skal som minimum ha sertifikat som viser at de oppfyller kravene i direktiv 2009/45/EF som endret ved direktiv 2010/36/EU.</article><article class="legalP" id="kapittel-1-paragraf-3-ledd-3">Passasjerskip med lengde under 24 meter bygget før 1. mai 2000 unntas kravene i kapittel I, II, III, IV i SOLAS 74 når skipene har nasjonalt passasjersertifikat som åpner for fart i territorialfarvannet med påtegning om at skipet har om bord<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-3-ledd-3-punkt-1"><article class="legalP" id="kapittel-1-paragraf-3-ledd-3-punkt-1-ledd-1">gyrokompass og GMDSS-utstyr for A2-området</article></article></li><li data-li-identifier="b)" data-name="b)"><article class="listArticle" id="kapittel-1-paragraf-3-ledd-3-punkt-2"><article class="legalP" id="kapittel-1-paragraf-3-ledd-3-punkt-2-ledd-1">godkjente skadestabilitetsberegninger i henhold til SOLAS kapittel II-1 del B, eller kapittel II-1 del B i vedlegg 1 til direktiv 2009/45/EF, som endret ved direktiv 2010/36/EU</article></article></li><li data-li-identifier="c)" data-name="c)"><article class="listArticle" id="kapittel-1-paragraf-3-ledd-3-punkt-3"><article class="legalP" id="kapittel-1-paragraf-3-ledd-3-punkt-3-ledd-1">redningsutstyr med termiske egenskaper til samtlige personer skipet er sertifisert for</article></article></li><li data-li-identifier="d)" data-name="d)"><article class="listArticle" id="kapittel-1-paragraf-3-ledd-3-punkt-4"><article class="legalP" id="kapittel-1-paragraf-3-ledd-3-punkt-4-ledd-1">navigasjonsutstyr som er hensiktsmessig etter skipets operasjonsområde.</article></article></li></ul></article></article></section><section class="section" data-name="kap2" id="kapittel-2" data-lovdata-URL="LTI/forskrift/2014-11-24-1458/KAPITTEL_2"><h2>Kapittel 2. Havnestatskontroll</h2><article class="legalArticle" data-lovdata-URL="LTI/forskrift/2014-11-24-1458/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Gjennomføring av havnestatskontroll</span></h3><article class="legalP" id="kapittel-2-paragraf-1-ledd-1">Havnestatskontroll gjennomføres etter direktiv 2009/16/EF som endret ved direktiv 2013/38/EU (direktiv 2009/16/EF).</article><article class="legalP" id="kapittel-2-paragraf-1-ledd-2">Direktivets bestemmelser utfylles av følgende forordninger:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-ledd-2-punkt-1"><article class="legalP" id="kapittel-2-paragraf-1-ledd-2-punkt-1-ledd-1">EØS-avtalen vedlegg XIII nr. 56bc (forordning (EF) nr. 428/2010) om gjennomføring av artikkel 14 i Europaparlamentets og rådets direktiv 2009/16/EF for så vidt angår utvidede inspeksjoner av skip.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-ledd-2-punkt-2"><article class="legalP" id="kapittel-2-paragraf-1-ledd-2-punkt-2-ledd-1">EØS-avtalen vedlegg XIII nr. 56bd (forordning (EU) nr. 801/2010) om gjennomføring av artikkel 10.3 i Europaparlamentets og rådets direktiv 2009/16/EC for så vidt angår flaggstatskriteriene.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-1-ledd-2-punkt-3"><article class="legalP" id="kapittel-2-paragraf-1-ledd-2-punkt-3-ledd-1">EØS-avtalen vedlegg XIII nr. 56be (forordning (EU) nr. 802/2010 som endret ved forordning (EU) nr. 1205/2012) om gjennomføring av artikkel 10.3 og 27 i Europaparlamentets og rådets direktiv 2009/16/EF for så vidt angår rederiets prestasjoner.</article></article></li></ul></article><article class="legalP" id="kapittel-2-paragraf-1-ledd-3">Forordningene gjelder som forskrift med de tilpasninger som følger av vedlegg XIII, protokoll 1 til EØS- avtalen og avtalen for øvrig.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2014-11-24-1458/KAPITTEL_3"><h2>Kapittel 3. Rederiet og skipsførers plikter</h2><article class="legalArticle" data-lovdata-URL="LTI/forskrift/2014-11-24-1458/§5" data-name="§5" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Plikt til å melde fra om skipets planlagte ankomst</span></h3><article class="legalP" id="kapittel-3-paragraf-1-ledd-1">Når et skip kan bli gjenstand for eller skal gjennomgå en utvidet kontroll plikter rederiet eller skipsfører å melde inn skipets planlagte ankomst til en norsk havn eller ankerplass i SafeSeaNet Norway senest tre døgn før forventet ankomst.</article><article class="legalP" id="kapittel-3-paragraf-1-ledd-2">Forventes reisen å vare kortere enn tre døgn skal melding om forventet ankomst senest registreres når skipet forlater havnen eller ankerplassen som det oppholder seg i.</article><article class="legalP" id="kapittel-3-paragraf-1-ledd-3">Meldingen som kreves etter første eller andre ledd skal inneholde<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-1-ledd-3-punkt-1"><article class="legalP" id="kapittel-3-paragraf-1-ledd-3-punkt-1-ledd-1">skipets identifikasjon (navn, kjenningssignal, IMO-identifikasjonsnummer eller MMSI-nummer)</article></article></li><li data-li-identifier="b)" data-name="b)"><article class="listArticle" id="kapittel-3-paragraf-1-ledd-3-punkt-2"><article class="legalP" id="kapittel-3-paragraf-1-ledd-3-punkt-2-ledd-1">bestemmelseshavn</article></article></li><li data-li-identifier="c)" data-name="c)"><article class="listArticle" id="kapittel-3-paragraf-1-ledd-3-punkt-3"><article class="legalP" id="kapittel-3-paragraf-1-ledd-3-punkt-3-ledd-1">forventet tidspunkt for ankomst og forventet tidspunkt for avgang (ETA, ETD)</article></article></li><li data-li-identifier="d)" data-name="d)"><article class="listArticle" id="kapittel-3-paragraf-1-ledd-3-punkt-4"><article class="legalP" id="kapittel-3-paragraf-1-ledd-3-punkt-4-ledd-1">informasjon om skipet planlegger oppankring (ankringsplass eller fortøyningsinnretning)</article></article></li><li data-li-identifier="e)" data-name="e)"><article class="listArticle" id="kapittel-3-paragraf-1-ledd-3-punkt-5"><article class="legalP" id="kapittel-3-paragraf-1-ledd-3-punkt-5-ledd-1">samlet antall personer om bord</article></article></li><li data-li-identifier="f)" data-name="f)"><article class="listArticle" id="kapittel-3-paragraf-1-ledd-3-punkt-6"><article class="legalP" id="kapittel-3-paragraf-1-ledd-3-punkt-6-ledd-1">planlagte operasjoner (lasting, lossing, annet)</article></article></li><li data-li-identifier="g)" data-name="g)"><article class="listArticle" id="kapittel-3-paragraf-1-ledd-3-punkt-7"><article class="legalP" id="kapittel-3-paragraf-1-ledd-3-punkt-7-ledd-1">planlagte lovfestede tilsyn samt omfattende vedlikeholds- og reparasjonsarbeid som skal utføres.</article></article></li></ul></article><article class="legalP" id="kapittel-3-paragraf-1-ledd-4">Tankskip plikter i tillegg å oppgi opplysninger om<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-1-ledd-4-punkt-1"><article class="legalP" id="kapittel-3-paragraf-1-ledd-4-punkt-1-ledd-1">dato for siste utvidede inspeksjon i Paris MOU- og EØS-området</article></article></li><li data-li-identifier="b)" data-name="b)"><article class="listArticle" id="kapittel-3-paragraf-1-ledd-4-punkt-2"><article class="legalP" id="kapittel-3-paragraf-1-ledd-4-punkt-2-ledd-1">konstruksjon: enkelt skrog, enkelt skrog med SBT, dobbelt skrog</article></article></li><li data-li-identifier="c)" data-name="c)"><article class="listArticle" id="kapittel-3-paragraf-1-ledd-4-punkt-3"><article class="legalP" id="kapittel-3-paragraf-1-ledd-4-punkt-3-ledd-1">laste- og ballasttankenes tilstand: fullastede, tomme eller inerte</article></article></li><li data-li-identifier="d)" data-name="d)"><article class="listArticle" id="kapittel-3-paragraf-1-ledd-4-punkt-4"><article class="legalP" id="kapittel-3-paragraf-1-ledd-4-punkt-4-ledd-1">lastemengde og type.</article></article></li></ul></article><article class="legalP" id="kapittel-3-paragraf-1-ledd-5">Rederiet eller skipsfører skal så raskt som mulig underrette norske myndigheter i SafeSeaNet Norway ved endringer i den innmeldte seilingsplanen.</article></article><article class="legalArticle" data-lovdata-URL="LTI/forskrift/2014-11-24-1458/§6" data-name="§6" id="kapittel-3-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Melding om faktisk ankomst- og avgangstid</span></h3><article class="legalP" id="kapittel-3-paragraf-2-ledd-1">Rederiet eller skipsfører plikter senest innen 1 time etter ankomst å melde fra om skipets faktiske ankomsttidspunkt i SafeSeaNet Norway. Som ankomsttidspunkt regnes tidspunktet når fartøyet er fortøyd eller anker lagt ut.</article><article class="legalP" id="kapittel-3-paragraf-2-ledd-2">Rederiet eller skipsfører plikter senest innen 1 time etter at skipet har forlatt havn eller ankerplass å melde fra om skipets faktiske avgangstidspunkt i SafeSeaNet Norway.</article></article><article class="legalArticle" data-lovdata-URL="LTI/forskrift/2014-11-24-1458/§7" data-name="§7" id="kapittel-3-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Plikt til å sette av tid til utvidet kontroll</span></h3><article class="legalP" id="kapittel-3-paragraf-3-ledd-1">Når et fartøy kan eller skal gjennomgå utvidet kontroll, plikter rederiet eller skipsføreren å sette av tilstrekkelig tid til at kontrollen kan gjennomføres. Med mindre sikkerheten krever at skipet foretar sikringstiltak i løpet av gjennomføringen av den utvidede kontrollen, plikter rederiet skal sørge for at skipet blir liggende i havnen til kontrollen er gjennomført.</article></article><article class="legalArticle" data-lovdata-URL="LTI/forskrift/2014-11-24-1458/§8" data-name="§8" id="kapittel-3-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Plikt til å sette i gang tiltak</span></h3><article class="legalP" id="kapittel-3-paragraf-4-ledd-1">Når en inspeksjon er blitt utsatt etter § 4 jf. direktiv 2009/16/EF artikkel 19 nr. 5, skal rederiet eller skipsfører sørge for at nødvendige tiltak for å sikre at skipet oppfyller de relevante kravene i konvensjonene blir iverksatt.</article></article><article class="legalArticle" data-lovdata-URL="LTI/forskrift/2014-11-24-1458/§9" data-name="§9" id="kapittel-3-paragraf-5"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Utgifter i forbindelse med opphevelse av forvaltningstiltak</span></h3><article class="legalP" id="kapittel-3-paragraf-5-ledd-1">Rederiet skal dekke alle utgifter i tilknytning til havnestatskontroll som foretas for å få opphevet<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-5-ledd-1-punkt-1"><article class="legalP" id="kapittel-3-paragraf-5-ledd-1-punkt-1-ledd-1">en tilbakeholdelse</article></article></li><li data-li-identifier="b)" data-name="b)"><article class="listArticle" id="kapittel-3-paragraf-5-ledd-1-punkt-2"><article class="legalP" id="kapittel-3-paragraf-5-ledd-1-punkt-2-ledd-1">et anløpsforbud.</article></article></li></ul></article><article class="legalP" id="kapittel-3-paragraf-5-ledd-2">Rederiet skal dekke alle utgifter ved tilbakeholdelse i havnen.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2014-11-24-1458/KAPITTEL_4"><h2>Kapittel 4. Forvaltningstiltak</h2><article class="legalArticle" data-lovdata-URL="LTI/forskrift/2014-11-24-1458/§10" data-name="§10" id="kapittel-4-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Tilbakeholdelse og stansing av operasjoner</span></h3><article class="legalP" id="kapittel-4-paragraf-1-ledd-1">Skip som<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">har mangler som klart utgjør en fare for helse, miljø eller sikkerhet</article></article></li><li data-li-identifier="b)" data-name="b)"><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1">ikke oppfyller krav om å ha ferdsskriver</article></article></li><li data-li-identifier="c)" data-name="c)"><article class="listArticle" id="kapittel-4-paragraf-1-ledd-1-punkt-3"><article class="legalP" id="kapittel-4-paragraf-1-ledd-1-punkt-3-ledd-1">har arbeids- og levevilkår som utgjør en åpenbar fare for arbeidstakernes sikkerhet og helse</article></article></li><li data-li-identifier="d)" data-name="d)"><article class="listArticle" id="kapittel-4-paragraf-1-ledd-1-punkt-4"><article class="legalP" id="kapittel-4-paragraf-1-ledd-1-punkt-4-ledd-1">har alvorlige og gjentatt brudd på MLC, herunder arbeidstakers rettigheter vil bli tilbakeholdt eller få stanset operasjonen hvor mangelen ble påvist.</article></article></li></ul></article></article><article class="legalArticle" data-lovdata-URL="LTI/forskrift/2014-11-24-1458/§11" data-name="§11" id="kapittel-4-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Anløpsforbud</span></h3><article class="legalP" id="kapittel-4-paragraf-2-ledd-1">Skip nektes anløp til norske havner og ankerplasser hvis de seiler under flagget til en stat som står på<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">Paris MOU sin svarteliste, og har vært tilbakeholdt eller fått utstedt forbud mot drift etter direktiv 1999/35/EF mer enn to ganger i løpet av de 36 foregående månedene i en havn eller på en ankerplass i en stat som har undertegnet Paris MOU, eller</article></article></li><li data-li-identifier="b)" data-name="b)"><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1">Paris MOU sin gråliste, og har vært tilbakeholdt eller fått utstedt forbud mot drift etter direktiv 1999/35/EF mer enn to ganger i løpet av de 24 foregående månedene i en havn eller på en ankerplass i en stat som har undertegnet Paris MOU.</article></article></li></ul></article></article><article class="legalArticle" data-lovdata-URL="LTI/forskrift/2014-11-24-1458/§12" data-name="§12" id="kapittel-4-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Anløpsforbudets ikrafttredelse</span></h3><article class="legalP" id="kapittel-4-paragraf-3-ledd-1">Rederiet plikter å sørge for at skip som får utstedt anløpsforbud retter manglene som er funnet under havnestatskontrollen før skipet forlater havn eller ankerplass.</article><article class="legalP" id="kapittel-4-paragraf-3-ledd-2">Anløpsforbudet trer i kraft når skipet har forlatt havn eller ankerplass hvor anløpsforbudet ble utstedt.</article></article><article class="legalArticle" data-lovdata-URL="LTI/forskrift/2014-11-24-1458/§13" data-name="§13" id="kapittel-4-paragraf-4"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Virkning av tilbakeholdelse av skip med tidligere anløpsforbud</span></h3><article class="legalP" id="kapittel-4-paragraf-4-ledd-1">Et skip får anløpsforbud til alle norske havner og ankerplasser når skipet blir tilbakeholdt i en havn eller ankerplass i en stat som har undertegnet Paris MOU etter andregangs anløpsforbud</article><article class="legalP" id="kapittel-4-paragraf-4-ledd-2">Anløpsforbudet etter første ledd gjelder tilsvarende for havner og ankerplasser i Paris MOU.</article></article><article class="legalArticle" data-lovdata-URL="LTI/forskrift/2014-11-24-1458/§14" data-name="§14" id="kapittel-4-paragraf-5"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Permanent anløpsforbud</span></h3><article class="legalP" id="kapittel-4-paragraf-5-ledd-1">Et skip som ikke oppfyller kriteriene for opphevelse etter § 17, § 18 eller § 19 tjuefire måneder etter at anløpsforbudet ble utstedt, får permanent anløpsforbud til norske havner og ankerplasser.</article><article class="legalP" id="kapittel-4-paragraf-5-ledd-2">Et skip får permanent anløpsforbud til alle norske havner og ankerplasser når skipet blir tilbakeholdt etter tredjegangs anløpsforbud i Paris MOU.</article><article class="legalP" id="kapittel-4-paragraf-5-ledd-3">Anløpsforbudene etter første og annet ledd gjelder tilsvarende for havner og ankerplasser i Paris MOU.</article></article><article class="legalArticle" data-lovdata-URL="LTI/forskrift/2014-11-24-1458/§15" data-name="§15" id="kapittel-4-paragraf-6"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Nektelse av adgang til havn ved brudd på vilkår</span></h3><article class="legalP" id="kapittel-4-paragraf-6-ledd-1">Skip som er tilbakeholdt og har fått tillatelse til å gå til reparasjonsverksted, nektes adgang til norske havner og ankerplasser når skipet<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-6-ledd-1-punkt-1"><article class="legalP" id="kapittel-4-paragraf-6-ledd-1-punkt-1-ledd-1">forlater havn eller ankerplass uten at fastsatte vilkår for tillatelsen er oppfylt, eller</article></article></li><li data-li-identifier="b)" data-name="b)"><article class="listArticle" id="kapittel-4-paragraf-6-ledd-1-punkt-2"><article class="legalP" id="kapittel-4-paragraf-6-ledd-1-punkt-2-ledd-1">ikke går direkte til angitt reparasjonsverksted.</article></article></li></ul></article></article></section><section class="section" data-name="kap5" id="kapittel-5" data-lovdata-URL="LTI/forskrift/2014-11-24-1458/KAPITTEL_5"><h2>Kapittel 5. Opphevelse av tilbakehold, stansing av operasjoner og anløpsforbud</h2><article class="legalArticle" data-lovdata-URL="LTI/forskrift/2014-11-24-1458/§16" data-name="§16" id="kapittel-5-paragraf-1"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Opphevelse av tilbakehold og stansing av operasjoner</span></h3><article class="legalP" id="kapittel-5-paragraf-1-ledd-1">Tilbakeholdelsen eller stansingen av en operasjon vil ikke bli opphevet før Sjøfartsdirektoratet fastslår at skipet kan seile eller gjenoppta operasjon uten<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-1-ledd-1-punkt-1"><article class="legalP" id="kapittel-5-paragraf-1-ledd-1-punkt-1-ledd-1">fare for passasjerenes eller besetningens helse og sikkerhet</article></article></li><li data-li-identifier="b)" data-name="b)"><article class="listArticle" id="kapittel-5-paragraf-1-ledd-1-punkt-2"><article class="legalP" id="kapittel-5-paragraf-1-ledd-1-punkt-2-ledd-1">fare for andre skip</article></article></li><li data-li-identifier="c)" data-name="c)"><article class="listArticle" id="kapittel-5-paragraf-1-ledd-1-punkt-3"><article class="legalP" id="kapittel-5-paragraf-1-ledd-1-punkt-3-ledd-1">at det foreligger en urimelig trussel for skade på miljøet.</article></article></li></ul></article><article class="legalP" id="kapittel-5-paragraf-1-ledd-2">Rederiet må i tillegg ha foretatt full innbetaling, eller gitt en tilstrekkelig garanti for refusjon, av utgiftene som eventuell kontroll for opphevelse medfører.</article><article class="legalP" id="kapittel-5-paragraf-1-ledd-3">Tilbakeholdelsen eller stansingen av en operasjon som skyldes brudd på MLC vil ikke bli opphevet før<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-1-ledd-3-punkt-1"><article class="legalP" id="kapittel-5-paragraf-1-ledd-3-punkt-1-ledd-1">feil eller mangler er utbedret, eller</article></article></li><li data-li-identifier="b)" data-name="b)"><article class="listArticle" id="kapittel-5-paragraf-1-ledd-3-punkt-2"><article class="legalP" id="kapittel-5-paragraf-1-ledd-3-punkt-2-ledd-1">Sjøfartsdirektoratet har godkjent skipets handlingsplan for korrigering av mangler og feil, og det er godtgjort at planen vil bli gjennomført snarest mulig.</article></article></li></ul></article></article><article class="legalArticle" data-lovdata-URL="LTI/forskrift/2014-11-24-1458/§17" data-name="§17" id="kapittel-5-paragraf-2"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Opphevelse av første anløpsforbud</span></h3><article class="legalP" id="kapittel-5-paragraf-2-ledd-1">Første anløpsforbud oppheves tidligst 3 måneder etter anløpsforbudet ble vedtatt.</article><article class="legalP" id="kapittel-5-paragraf-2-ledd-2">For å få opphevet anløpsforbudet må tidsfristen som er fastsatt for tidligste opphevelse være utløpt og rederiet må<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-2-ledd-2-punkt-1"><article class="legalP" id="kapittel-5-paragraf-2-ledd-2-punkt-1-ledd-1">rette formell anmodning til Sjøfartsdirektoratet om opphevelse av anløpsforbudet</article></article></li><li data-li-identifier="b)" data-name="b)"><article class="listArticle" id="kapittel-5-paragraf-2-ledd-2-punkt-2"><article class="legalP" id="kapittel-5-paragraf-2-ledd-2-punkt-2-ledd-1">legge ved dokumentasjon fra flaggstaten som bekrefter at en autorisert inspektør godkjent av flaggstatens myndighet har vært om bord og konstatert at skipet fullt ut oppfyller gjeldende konvensjonskrav</article></article></li><li data-li-identifier="c)" data-name="c)"><article class="listArticle" id="kapittel-5-paragraf-2-ledd-2-punkt-3"><article class="legalP" id="kapittel-5-paragraf-2-ledd-2-punkt-3-ledd-1">legge ved dokumentasjon fra skipets eventuelle klassifikasjonsselskap som bekrefter at inspektøren som har skrevet rapporten har vært om bord og konstatert at skipet overholder de klassifikasjonsstandardene som er spesifisert av selskapet</article></article></li><li data-li-identifier="d)" data-name="d)"><article class="listArticle" id="kapittel-5-paragraf-2-ledd-2-punkt-4"><article class="legalP" id="kapittel-5-paragraf-2-ledd-2-punkt-4-ledd-1">dokumentere at det er gjennomført ny utvidet kontroll i en norsk havn, eller i en havn som Sjøfartsdirektoratet har godkjent, som bekrefter at skipet fullt ut oppfyller gjeldende konvensjonskrav</article></article></li><li data-li-identifier="e)" data-name="e)"><article class="listArticle" id="kapittel-5-paragraf-2-ledd-2-punkt-5"><article class="legalP" id="kapittel-5-paragraf-2-ledd-2-punkt-5-ledd-1">ha foretatt full innbetaling, eller gitt tilstrekkelig garanti for refusjon, av utgiftene som den utvidede kontrollen medfører.</article></article></li></ul></article><article class="legalP" id="kapittel-5-paragraf-2-ledd-3">Ved gjennomføring av ny kontroll i Norge skal rederiet, dennes representant i Norge eller skipsføreren begjære ny kontroll senest 14 dager før kontrollen ønskes gjennomført. Skipet skal ikke laste eller losse i havnen før kontrollen er utført og anløpsforbudet er opphevet.</article></article><article class="legalArticle" data-lovdata-URL="LTI/forskrift/2014-11-24-1458/§18" data-name="§18" id="kapittel-5-paragraf-3"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Opphevelse av andre anløpsforbud</span></h3><article class="legalP" id="kapittel-5-paragraf-3-ledd-1">Når skipet er ilagt anløpsforbud for annen gang, er fristen for tidligste opphevelse tolv måneder regnet fra tidspunktet når vedtaket om annet anløpsforbud ble truffet. Anløpsforbudet kan ikke oppheves før vilkårene i § 17 andre og tredje ledd er oppfylt.</article></article><article class="legalArticle" data-lovdata-URL="LTI/forskrift/2014-11-24-1458/§19" data-name="§19" id="kapittel-5-paragraf-4"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Opphevelse av tredje anløpsforbud</span></h3><article class="legalP" id="kapittel-5-paragraf-4-ledd-1">Når skipet er ilagt anløpsforbud for tredje gang, er fristen for tidligste opphevelse tjuefire måneder regnet fra tidspunktet når vedtaket om andre anløpsforbud ble truffet. Anløpsforbudet kan ikke oppheves før rederiet har dokumentere at<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-4-ledd-1-punkt-1"><article class="legalP" id="kapittel-5-paragraf-4-ledd-1-punkt-1-ledd-1">vilkårene i § 17 andre og tredje ledd er oppfylt</article></article></li><li data-li-identifier="b)" data-name="b)"><article class="listArticle" id="kapittel-5-paragraf-4-ledd-1-punkt-2"><article class="legalP" id="kapittel-5-paragraf-4-ledd-1-punkt-2-ledd-1">skipet seiler under et flagg som på grunn av sin tilbakeholdelsesprosent verken står på Paris MOUs svarteliste eller gråliste</article></article></li><li data-li-identifier="c)" data-name="c)"><article class="listArticle" id="kapittel-5-paragraf-4-ledd-1-punkt-3"><article class="legalP" id="kapittel-5-paragraf-4-ledd-1-punkt-3-ledd-1">skipets lovfestede sertifikat og eventuelt klassesertifikat er utstedt av en organisasjon eller organisasjoner som er anerkjent i samsvar med europaparlaments- og rådsforordning (EF) nr. 391/2009 av 23. april 2009 om felles regler og standarder for organisasjoner som skal inspisere og besikte skip</article></article></li><li data-li-identifier="d)" data-name="d)"><article class="listArticle" id="kapittel-5-paragraf-4-ledd-1-punkt-4"><article class="legalP" id="kapittel-5-paragraf-4-ledd-1-punkt-4-ledd-1">skipet administreres av et rederi som har et høyt prestasjonsnivå i samsvar med bilag I, del I.1 til direktiv 2009/16/EF.</article></article></li></ul></article></article><article class="legalArticle" data-lovdata-URL="LTI/forskrift/2014-11-24-1458/§20" data-name="§20" id="kapittel-5-paragraf-5"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Opphevelse av nektelse av adgang til havn i medhold av § 15</span></h3><article class="legalP" id="kapittel-5-paragraf-5-ledd-1">Nektelse av adgang til havn ilagt i medhold av § 15, oppheves når rederiet har forelagt dokumentasjon på at skipet fullt ut oppfyller alle gjeldende konvensjonskrav.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2014-11-24-1458/KAPITTEL_6"><h2>Kapittel 6. Bekymringsmeldinger, tips og rett til å klage</h2><article class="legalArticle" data-lovdata-URL="LTI/forskrift/2014-11-24-1458/§21" data-name="§21" id="kapittel-6-paragraf-1"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Adgang til å påklage vedtak</span></h3><article class="legalP" id="kapittel-6-paragraf-1-ledd-1">Rederiet eller dennes representant i Norge kan påklage et vedtak om tilbakeholdelse eller anløpsforbud truffet av Sjøfartsdirektoratet. Klagen skal rettes til Sjøfartsdirektoratet.</article><article class="legalP" id="kapittel-6-paragraf-1-ledd-2">Innsendelse av klage medfører ikke at tilbakeholdelsen eller anløpsforbudet oppheves.</article></article><article class="legalArticle" data-lovdata-URL="LTI/forskrift/2014-11-24-1458/§22" data-name="§22" id="kapittel-6-paragraf-2"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Bekymringsmeldinger</span></h3><article class="legalP" id="kapittel-6-paragraf-2-ledd-1">Den som har sitt arbeid om bord kan melde inn bekymringer til Sjøfartsdirektoratet. Bekymringsmeldingene vil bli behandlet i samsvar med § 4 jf. direktiv 2009/16/EF artikkel 18 i og intern prosedyre.</article></article><article class="legalArticle" data-lovdata-URL="LTI/forskrift/2014-11-24-1458/§23" data-name="§23" id="kapittel-6-paragraf-3"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Adgang til å klage på brudd på MLC</span></h3><article class="legalP" id="kapittel-6-paragraf-3-ledd-1">Den som har sitt arbeid om bord på laste- eller passasjerskip kan klage på manglende oppfyllelse av krav i MLC. Klagen rettes til havnestatsinspektør i havnen hvor skipet har anløpt.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2014-11-24-1458/KAPITTEL_7"><h2>Kapittel 7. Avsluttende bestemmelser</h2><article class="legalArticle" data-lovdata-URL="LTI/forskrift/2014-11-24-1458/§24" data-name="§24" id="kapittel-7-paragraf-1"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Ikrafttredelse</span></h3><article class="legalP" id="kapittel-7-paragraf-1-ledd-1">Forskriften trer i kraft straks.</article></article><article class="legalArticle" data-lovdata-URL="LTI/forskrift/2014-11-24-1458/§25" data-name="§25" id="kapittel-7-paragraf-2"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Opphevelse av og endring av andre forskrifter</span></h3><article class="legalP" id="kapittel-7-paragraf-2-ledd-1">Forskrift 30. desember 2010 nr. 1849 om kontroll med fremmede skip og flyttbare innretninger i norsk havn mv. oppheves med virkning fra 24. november 2014.</article></article></section></main></body></html>