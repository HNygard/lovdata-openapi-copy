<!DOCTYPE html><html lang="no"><head><title>Forskrift om endring i forskrift 31. august 2001 nr. 1013 om sikkerhetsbestemmelser til lov om organisert kampaktivitet som tillater knockout</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-10-03-1254</dd><dt class="dokid">DokumentID</dt><dd class="dokid">LTI/forskrift/2014-10-03-1254</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 13 s 2099</dd><dt class="dateInForce">I kraft fra</dt><dd class="dateInForce">2014-10-03</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-08-31-1013</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2001-06-15-73/§1</li></ul></dd><dt class="dateOfPublication">Kunngjort</dt><dd class="dateOfPublication">2014-10-07 14:20</dd><dt class="journalNumber">Journalnummer</dt><dd class="journalNumber">2014-0919</dd><dt class="titleShort">Korttittel</dt><dd class="titleShort">Endr. i knockoutforskriften</dd><dt class="title">Tittel</dt><dd class="title">Forskrift om endring i forskrift 31. august 2001 nr. 1013 om sikkerhetsbestemmelser til lov om organisert kampaktivitet som tillater knockout</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 3. oktober 2014 med hjemmel i lov 15. juni 2001 nr. 73 om organisert kampaktivitet som tillater knockout § 1 tredje ledd. Fremmet av Kulturdepartementet.</dd><dt class="refid">RefID</dt><dd class="refid">forskrift/2014-10-03-1254</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift 31. august 2001 nr. 1013 om sikkerhetsbestemmelser til lov om organisert kampaktivitet som tillater knockout<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2014-10-03-1254" id="dokument"><h1>Forskrift om endring i forskrift 31. august 2001 nr. 1013 om sikkerhetsbestemmelser til lov om organisert kampaktivitet som tillater knockout</h1><section class="section" data-name="kapI" id="kapittel-1" data-lovdata-URL="LTI/forskrift/2014-10-03-1254/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 31. august 2001 nr. 1013 om sikkerhetsbestemmelser til lov om organisert kampaktivitet som tillater knockout gjøres følgende endringer:</article> <article class="defaultP" margin-top="true">§ 8 nytt annet ledd skal lyde:</article><article class="legalP" id="kapittel-1-ledd-2">Godkjenningsnemnda kan gi samtykke til unntak fra denne bestemmelsen, begrenset oppad til gjeldende internasjonale kamptidsbestemmelser for de enkelte kampaktiviteter for:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">kampaktiviteter med lav til moderat skaderisiko eller</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">tittelkamper for erfarne utøvere, samt internasjonale mesterskap.</article></article></li></ul></article> <article class="defaultP" margin-top="true">Ny § 10 skal lyde:</article><article class="legalP" id="kapittel-1-ledd-3">Utøvere skal ikke være under 18 år eller over 34 år. Godkjenningsnemnda kan på grunnlag av søknad gi individuell dispensasjon for utøvere over 34 år.</article> <article class="defaultP" margin-top="true">Ny § 11 skal lyde:</article><article class="legalP" id="kapittel-1-ledd-4">Utøverne skal benytte individuelt tilpasset beskyttelsesutstyr som reduserer risikoen for skade. Hjelm er ikke obligatorisk beskyttelsesutstyr. Godkjenningsnemnda kan fastsette vilkår til beskyttelsesutstyr som må benyttes for den enkelte kampaktivitet.</article> <article class="defaultP" margin-top="true">Ny § 13 skal lyde:</article><article class="legalP" id="kapittel-1-ledd-5">Godkjenning kan bare gis når det dokumenteres at søker driver et antidopingarbeid i overenstemmelse med World Anti-Doping Code.</article></section><section class="section" data-name="kapII" id="kapittel-2" data-lovdata-URL="LTI/forskrift/2014-10-03-1254/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>