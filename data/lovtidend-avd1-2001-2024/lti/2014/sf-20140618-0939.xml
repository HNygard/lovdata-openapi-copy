<!DOCTYPE html><html lang="no"><head><title>Forskrift om endring i forskrift om studier og eksamen ved Universitetet i Agder</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-06-18-939</dd><dt class="dokid">DokumentID</dt><dd class="dokid">LTI/forskrift/2014-06-18-939</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 10 s 1492</dd><dt class="dateInForce">I kraft fra</dt><dd class="dateInForce">Fra studieåret 2014–2015</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-06-22-833</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-9</li></ul></dd><dt class="dateOfPublication">Kunngjort</dt><dd class="dateOfPublication">2014-07-08 15:20</dd><dt class="journalNumber">Journalnummer</dt><dd class="journalNumber">2014-0673</dd><dt class="titleShort">Korttittel</dt><dd class="titleShort">Endr. i forskrift om studier og eksamen ved UiA</dd><dt class="title">Tittel</dt><dd class="title">Forskrift om endring i forskrift om studier og eksamen ved Universitetet i Agder</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Universitetet i Agder 18. juni 2014 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-9.</dd><dt class="refid">RefID</dt><dd class="refid">forskrift/2014-06-18-939</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om studier og eksamen ved Universitetet i Agder<ul class="tocSubUl"><li>I<ul class="tocSubUl"><li>§ 12c. Pensum</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2014-06-18-939" id="dokument"><h1>Forskrift om endring i forskrift om studier og eksamen ved Universitetet i Agder</h1><section class="section" data-name="kapI" id="kapittel-1" data-lovdata-URL="LTI/forskrift/2014-06-18-939/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. juni 2005 nr. 833 om studier og eksamen ved Universitetet i Agder gjøres følgende endringer:</article> <article class="defaultP" margin-top="true">§ 1. Definisjoner</article> <article class="defaultP" margin-top="true">§ 1 s) skal lyde:<ul class="defaultList"><li data-li-identifier="s)" data-name="s)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1"><i>Fordypningsenhet:</i> Kombinasjon av emner på 80–90 studiepoeng som gjennom en studieplan er definert til å utgjøre en samlet enhet. Minst 20 studiepoeng må være på nivå 2, dvs. bygge på emner på lavere nivå.</article></article></li></ul></article> <article class="defaultP" margin-top="true">§ 2. Virkeområde</article> <article class="defaultP" margin-top="true">Ny siste setning skal lyde:</article><article class="legalP" id="kapittel-1-ledd-2">For eksamener som arrangeres i regi av Universitetsstudiene på Svalbard gjelder eget eksamensreglement.</article> <article class="defaultP" margin-top="true">§ 5. Tilleggsbenevnelser for grader på lavere grads nivå</article> <article class="defaultP" margin-top="true">Paragrafens overskrift skal lyde:</article> <article class="defaultP" margin-top="true"><i>Tilleggsbenevnelser for grader</i></article> <article class="defaultP" margin-top="true">Nytt 4. punkt skal lyde:<ul class="defaultList"><li data-li-identifier="4." data-name="4."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Grad oppnådd på grunnlag av fullført masterprogram, gis normalt benevnelsen «Master i [studiets navn]». Andre tilleggsbenevnelser fastsettes i det enkelte tilfelle av styret.</article></article></li></ul></article> <article class="defaultP" margin-top="true">Tidligere 4. punkt blir nytt 5. punkt.</article> <article class="defaultP" margin-top="true">§ 9. Etablering og nedlegging av studier</article> <article class="defaultP" margin-top="true">Ny siste setning skal lyde:</article><article class="legalP" id="kapittel-1-ledd-3">Ved nedlegging av studieprogram skal vedtaksorganet fastsette overgangstid for utstedelse av vitnemål.</article> <article class="defaultP" margin-top="true">§ 12b. Obligatorisk undervisning og praksis</article> <article class="defaultP" margin-top="true">Paragrafen skal lyde:</article><article class="legalP" id="kapittel-1-ledd-4">Eventuelt krav om obligatorisk frammøte til undervisning, gruppesamlinger og praksis skal framgå av studieplan, fag-/programplan og/eller emnebeskrivelse. Med mindre annet framgår, kreves det 80&#xa0;% frammøte.</article> <article class="defaultP" margin-top="true">Ny § 12c skal lyde:</article><article class="futureLegalArticle" data-name="§12c" id="kapittel-1-foreslåttparagraf-1"><span class="futureLegalArticleHeader">§ 12c. <span class="legalArticleTitle">Pensum</span></span><article class="legalP" id="kapittel-1-foreslåttparagraf-1-ledd-1">Alle emner skal ha et angitt pensum. Dersom den organiserte delen av obligatorisk undervisning, som for eksempel forelesninger, laboratoriearbeid, feltarbeid, seminarer og lignende, skal forstås som en del av pensum, og eksamensoppgaver skal kunne gis kun med utgangspunkt i dette, skal det framgå av pensumlisten.</article><article class="legalP" id="kapittel-1-foreslåttparagraf-1-ledd-2">Felles pensum skal kunngjøres senest ved semesterstart.</article><article class="legalP" id="kapittel-1-foreslåttparagraf-1-ledd-3">Eventuelt selvvalgt pensum skal godkjennes av emneansvarlig innen fastsatt frist.</article></article> <article class="defaultP" margin-top="true">§ 13. Emnestørrelse</article> <article class="defaultP" margin-top="true">Ny siste setning skal lyde:</article><article class="legalP" id="kapittel-1-ledd-5">Bestemmelser om emnestørrelse gjelder ikke for oppdragsstudier.</article> <article class="defaultP" margin-top="true">§ 14. Vurderingsordning</article> <article class="defaultP" margin-top="true">2., 3., 4. og 6. punkt skal lyde:<ul class="defaultList"><li data-li-identifier="2)" data-name="2)"><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">Ved fastsetting av vurderingsform skal det legges vekt på hensynet til etterprøvbarhet og studentenes klagerett. Det skal også legges vekt på variasjon i vurderingsformer innen studiet/studieprogrammet. Med unntak for vurdering av eksamenskandidater i praksis, kan arbeidsprosesser og lignende bare gjøres til gjenstand for vurdering dersom de er beskrevet i skriftlige rapporter eller muntlige eksamener eller framlegg.</article></article></li><li data-li-identifier="3)" data-name="3)"><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">En eksamen kan omfatte en eller flere deler og kan bestå av en eller flere ulike vurderingsformer. Eksamen eller prøve kan arrangeres individuelt eller i grupper. Det bør normalt ikke være mer enn 5 deltakere i en gruppe. Skriftlige eksamener og prøver gjennomføres normalt digitalt. Universitetet godkjenner hvilke typer bærbar datamaskin og operativsystem som kan benyttes ved eksamen under tilsyn.</article></article></li><li data-li-identifier="4)" data-name="4)"><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">Emner med omfang på mindre enn 10 studiepoeng kan ha inntil 2 deleksamener. Emner med omfang på 10 studiepoeng eller mer kan ha inntil 3 deleksamener. Mappevurdering eller annen form for løpende vurdering der det gis én samlet karakter, regnes som én deleksamen.</article></article></li><li data-li-identifier="6)" data-name="6)"><article class="listArticle" id="kapittel-1-ledd-5-punkt-4"><article class="legalP" id="kapittel-1-ledd-5-punkt-4-ledd-1">Bare skriftlige arbeider eller andre arbeider som er av en slik art at vurderingen lar seg etterprøve, kan inngå i en mappe. Skriftlig eksamen under tilsyn kan ikke inngå i mappe.</article></article></li></ul></article> <article class="defaultP" margin-top="true">§ 15. Hjelpemidler</article> <article class="defaultP" margin-top="true">2. punkt og nytt 3. punkt skal lyde:<ul class="defaultList"><li data-li-identifier="2)" data-name="2)"><article class="listArticle" id="kapittel-1-ledd-5-punkt-5"><article class="legalP" id="kapittel-1-ledd-5-punkt-5-ledd-1">Det tillates ikke brukt kalkulator eller annet elektronisk utstyr som kan opprette samband eller på annet vis kommunisere internt i eksamenslokalet eller med omverdenen.</article></article></li><li data-li-identifier="3)" data-name="3)"><article class="listArticle" id="kapittel-1-ledd-5-punkt-6"><article class="legalP" id="kapittel-1-ledd-5-punkt-6-ledd-1">Ved digital skriftlig eksamen under tilsyn kan det tillates helt eller delvis åpent nett.</article></article></li></ul></article> <article class="defaultP" margin-top="true">§ 16. Karakterskala. Utregning av endelig karakter</article> <article class="defaultP" margin-top="true">Nytt andre avsnitt i 1. punkt skal lyde:</article><article class="legalP" id="kapittel-1-ledd-6">Fakultetsstyret selv kan vedta at anbefalte karakterbeskrivelser fra nasjonale fagråd skal benyttes i tillegg.</article> <article class="defaultP" margin-top="true">Nåværende andre og tredje avsnitt blir nye tredje og fjerde avsnitt.</article> <article class="defaultP" margin-top="true">6. punkt skal lyde:<ul class="defaultList"><li data-li-identifier="6)" data-name="6)"><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">Muntlig eksamen skal telle en angitt del av endelig karakter eller være justerende. Etter justerende muntlig eksamen kan karakteren på det skriftlige eller utøvende arbeidet justeres opp eller ned med maksimalt én karakter.</article></article></li></ul></article> <article class="defaultP" margin-top="true">§ 17. Studierett</article> <article class="defaultP" margin-top="true">Nytt 5. punkt skal lyde:<ul class="defaultList"><li data-li-identifier="5)" data-name="5)"><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">Tredje ledd gjelder ikke studenter ved forkurs. Studenter ved forkurs har studierett i ett studieår inkludert ny/utsatt eksamen.</article></article></li></ul></article> <article class="defaultP" margin-top="true">Tidligere 5. punkt blir nytt 6. punkt.</article> <article class="defaultP" margin-top="true">§ 18. Tap av studierett</article> <article class="defaultP" margin-top="true">Ny bokstav d) i 1. punkt skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-1-ledd-6-punkt-3"><article class="legalP" id="kapittel-1-ledd-6-punkt-3-ledd-1">Dersom en student etter forespørsel ikke framviser dokumenter som er grunnlag for opptak i originalversjon for kontroll.</article></article></li></ul></article> <article class="defaultP" margin-top="true">§ 22. Antall eksamensforsøk</article> <article class="defaultP" margin-top="true">Ny andre setning i 1. punkt skal lyde:</article><article class="legalP" id="kapittel-1-ledd-7">Dette gjelder selv om studenten har fått nytt opptak.</article> <article class="defaultP" margin-top="true">Nåværende andre til femte avsnitt blir nye tredje til sjette avsnitt.</article> <article class="defaultP" margin-top="true">§ 23. Trekk fra eksamen</article> <article class="defaultP" margin-top="true">Nytt 2. punkt skal lyde<ul class="defaultList"><li data-li-identifier="2)" data-name="2)"><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">Trekk fra praksis må skje før praksisperioden starter.</article></article></li></ul></article> <article class="defaultP" margin-top="true">Tidligere 2. punkt blir nytt 3. punkt.</article> <article class="defaultP" margin-top="true">§ 26. Ny, utsatt og ekstraordinær eksamen</article> <article class="defaultP" margin-top="true">1. punkt bokstav d) skal lyde:<ul class="defaultList"><li class="consolidationElement"><article class="listArticle" id="kapittel-1-ledd-7-punkt-2"><ul class="defaultList"><li data-li-identifier="d)" data-name="d)"><article class="listArticle" id="kapittel-1-ledd-7-punkt-2-punkt-1"><article class="legalP" id="kapittel-1-ledd-7-punkt-2-punkt-1-ledd-1">Ny og utsatt eksamen arrangeres innen midten av påfølgende semester.</article></article></li></ul></article></li></ul></article> <article class="defaultP" margin-top="true">Ny siste setning i 1. punkt bokstav f) skal lyde:</article><article class="legalP" id="kapittel-1-ledd-8">Universitetet kan også i andre særlige tilfelle gi studenter som ikke møtte til siste ordinære eksamen, adgang til ny/utsatt eksamen.</article> <article class="defaultP" margin-top="true">Ny bokstav c) i 3. punkt skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-ledd-8-punkt-1"><article class="legalP" id="kapittel-1-ledd-8-punkt-1-ledd-1">Reglene om ekstraordinær eksamen gjelder vilkår for å gå opp til eksamen så langt det er praktisk mulig.</article></article></li></ul></article> <article class="defaultP" margin-top="true">§ 26a. Gjentak av masteroppgave og andre oppgaver</article> <article class="defaultP" margin-top="true">Nytt 5. punkt skal lyde:<ul class="defaultList"><li data-li-identifier="5)" data-name="5)"><article class="listArticle" id="kapittel-1-ledd-8-punkt-2"><article class="legalP" id="kapittel-1-ledd-8-punkt-2-ledd-1">En eksamenskandidat som har fått bacheloroppgave, masteroppgave eller en annen større oppgave annullert på grunn av fusk, kan ikke levere forbedret versjon av oppgaven med samme problemstilling. I særlige tilfelle kan fakultetsstyret tillate at kandidaten bruker innsamlet datamateriale som grunnlag for ny oppgave med ny problemstilling.</article></article></li></ul></article> <article class="defaultP" margin-top="true">§ 27. Gjennomføring av skriftlig skoleeksamen</article> <article class="defaultP" margin-top="true">Paragrafens overskrift skal lyde:</article> <article class="defaultP" margin-top="true"><i>Gjennomføring av skriftlig eksamen under tilsyn</i></article> <article class="defaultP" margin-top="true">Paragrafen skal lyde:<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-8-punkt-3"><article class="legalP" id="kapittel-1-ledd-8-punkt-3-ledd-1">Eksamenskandidatene skal møte i eksamenslokalet senest 15 minutter før eksamen tar til. Ved gjennomføring av digital eksamen kan universitetet fastsette krav om tidligere frammøte. Eksamenskandidater som kommer for sent, kan få adgang til eksamen de første 60 minutter etter at eksamen har begynt.</article></article></li><li data-li-identifier="2)" data-name="2)"><article class="listArticle" id="kapittel-1-ledd-8-punkt-4"><article class="legalP" id="kapittel-1-ledd-8-punkt-4-ledd-1">Ved digital eksamen som er basert på bruk av egen bærbar datamaskin må eksamenskandidatene ha meldt behov for å låne PC innen frist fastsatt av universitetet. Eksamenskandidater som benytter egen bærbar datamaskin er selv ansvarlig for å ha lastet ned nødvendig programvare før de møter i eksamenslokalet.</article></article></li><li data-li-identifier="3)" data-name="3)"><article class="listArticle" id="kapittel-1-ledd-8-punkt-5"><article class="legalP" id="kapittel-1-ledd-8-punkt-5-ledd-1">Ingen kandidater skal forlate eksamenslokalet de første 60 minutter etter at eksamen har begynt.</article></article></li><li data-li-identifier="4)" data-name="4)"><article class="listArticle" id="kapittel-1-ledd-8-punkt-6"><article class="legalP" id="kapittel-1-ledd-8-punkt-6-ledd-1">Eksamenskandidatene skal vise gyldig studentlegitimasjon eller annen gyldig legitimasjon med bilde.</article></article></li><li data-li-identifier="5)" data-name="5)"><article class="listArticle" id="kapittel-1-ledd-8-punkt-7"><article class="legalP" id="kapittel-1-ledd-8-punkt-7-ledd-1">I eksamenslokalet skal kandidatene rette seg etter anvisning fra inspektørene.</article></article></li><li data-li-identifier="6)" data-name="6)"><article class="listArticle" id="kapittel-1-ledd-8-punkt-8"><article class="legalP" id="kapittel-1-ledd-8-punkt-8-ledd-1">Det er ikke tillatt å skrive på utdelt papir før eksamensoppgaven er delt ut. Det er ikke tillatt å bruke annet papir enn det som er delt ut.</article></article></li><li data-li-identifier="7)" data-name="7)"><article class="listArticle" id="kapittel-1-ledd-8-punkt-9"><article class="legalP" id="kapittel-1-ledd-8-punkt-9-ledd-1">Det er ikke tillatt med noen form for kommunikasjon mellom kandidatene eller med andre personer under eksamen. Dersom kandidatene har spørsmål, skjer henvendelse til en av eksamensinspektørene.</article></article></li><li data-li-identifier="8)" data-name="8)"><article class="listArticle" id="kapittel-1-ledd-8-punkt-10"><article class="legalP" id="kapittel-1-ledd-8-punkt-10-ledd-1">Kandidatene har til disposisjon den oppgitte eksamenstid. Etter at eksamenstiden er ute har kandidatene ikke adgang til å skrive på besvarelsene. Det gis inntil 15 minutter ekstra til å klargjøre for levering.</article></article></li><li data-li-identifier="9)" data-name="9)"><article class="listArticle" id="kapittel-1-ledd-8-punkt-11"><article class="legalP" id="kapittel-1-ledd-8-punkt-11-ledd-1">Kladdeark kan ikke leveres inn som del av besvarelsen.</article></article></li><li data-li-identifier="10)" data-name="10)"><article class="listArticle" id="kapittel-1-ledd-8-punkt-12"><article class="legalP" id="kapittel-1-ledd-8-punkt-12-ledd-1">Etter at besvarelsene og ubrukt eksamenspapir er levert, skal kandidatene forlate eksamenslokalet. Innlevert besvarelse blir ikke under noen omstendighet levert tilbake til kandidaten.</article></article></li><li data-li-identifier="11)" data-name="11)"><article class="listArticle" id="kapittel-1-ledd-8-punkt-13"><article class="legalP" id="kapittel-1-ledd-8-punkt-13-ledd-1">Emneansvarlig eller dennes stedfortreder skal være tilgjengelig under eksamen.</article></article></li></ul></article> <article class="defaultP" margin-top="true">§ 29. Gjennomføring av gruppeeksamen</article> <article class="defaultP" margin-top="true">Ny siste setning skal lyde:</article><article class="legalP" id="kapittel-1-ledd-9">Bestemmelsene i denne paragrafen gjelder tilsvarende for vilkår for å gå opp til eksamen.</article> <article class="defaultP" margin-top="true">§ 30. Utfyllende regler. Instrukser</article> <article class="defaultP" margin-top="true">Paragrafen skal lyde:</article><article class="legalP" id="kapittel-1-ledd-10">Styret fastsetter instruks for inspektører, emneansvarlige og sensorer, og kan innenfor rammen av denne forskriften fastsette utfyllende regler som gjelder alle eksamener og prøver ved Universitetet i Agder.</article> <article class="defaultP" margin-top="true">§ 33. Særordninger</article> <article class="defaultP" margin-top="true">5. punkt bokstav a) og f) skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-10-punkt-1"><article class="legalP" id="kapittel-1-ledd-10-punkt-1-ledd-1">Inntil 10 minutter pr. time, maksimalt en time, ved skriftlig eksamen under tilsyn. I særlige tilfelle kan det innvilges ytterligere tillegg i eksamenstiden.</article></article></li><li data-li-identifier="f)" data-name="f)"><article class="listArticle" id="kapittel-1-ledd-10-punkt-2"><article class="legalP" id="kapittel-1-ledd-10-punkt-2-ledd-1">Ved skriftlig eksamen under tilsyn som ikke gjennomføres digitalt, kan studenter med lese- og skrivevansker og andre med dokumenterte behov, gis anledning til å benytte PC.</article></article></li></ul></article> <article class="defaultP" margin-top="true">Ny bokstav g) i 5. punkt skal lyde:<ul class="defaultList"><li data-li-identifier="g)" data-name="g)"><article class="listArticle" id="kapittel-1-ledd-10-punkt-3"><article class="legalP" id="kapittel-1-ledd-10-punkt-3-ledd-1">Når eksamen under tilsyn eller hjemmeeksamen gjennomføres digitalt, kan studenter etter begrunnet søknad gis tillatelse til å avlegge eksamen ved bruk av penn og papir.</article></article></li></ul></article> <article class="defaultP" margin-top="true">Tidligere bokstav g), h) og i) blir nye h), i) og j).</article> <article class="defaultP" margin-top="true">§ 37. Sensur</article> <article class="defaultP" margin-top="true">Ny siste setning i 2. punkt skal lyde:</article><article class="legalP" id="kapittel-1-ledd-11">Dersom veileder deltar som intern sensor, skal det benyttes en tredje intern eller ekstern sensor.</article> <article class="defaultP" margin-top="true">Siste setning i 6. punkt skal lyde:</article><article class="legalP" id="kapittel-1-ledd-12">Det skal foreligge skriftlige, fag- eller profesjonsspesifikke retningslinjer for bedømmelse av bachelor- og masteroppgaver.</article> <article class="defaultP" margin-top="true">§ 41. Fritak</article> <article class="defaultP" margin-top="true">Første og andre setning i 1. punkt skal lyde:<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-12-punkt-1"><article class="legalP" id="kapittel-1-ledd-12-punkt-1-ledd-1">Søknader om fritak for eksamen eller prøve etter lov om universiteter og høyskoler § 3-5 (1) behandles av det fakultet som har ansvar for emnet. Søknader om fritak for eksamen eller prøve etter samme lovs § 3-5 (2) behandles av det fakultet som har ansvar for vedkommende studium.</article></article></li></ul></article> <article class="defaultP" margin-top="true">Hele forskriften:</article> <article class="defaultP" margin-top="true">«Fagplan» skal erstattes med «Fag-/programplan».</article> <article class="defaultP" margin-top="true">«Fag- eller studieplanen» skal erstattes med «Fag-/programplanen eller studieplanen».</article> <article class="defaultP" margin-top="true">«Fag- og studieplaner» skal erstattes med «Fag-/programplaner og studieplaner».</article> <article class="defaultP" margin-top="true">«Fag- eller studieplan» skal erstattes med «Fag-/programplan eller studieplan».</article> <article class="defaultP" margin-top="true">«Fag-/studieplanen» skal erstattes med «Fag-/programplanen eller studieplanen».</article></section><section class="section" data-name="kapII" id="kapittel-2" data-lovdata-URL="LTI/forskrift/2014-06-18-939/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft fra studieåret 2014–2015.</article></section></main></body></html>