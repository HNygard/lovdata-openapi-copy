<!DOCTYPE html><html lang="no"><head><title>Forskrift om endring i forskrift 12. juni 2009 nr. 640 om tilskudd til samfunnsnyttige og humanitære organisasjoner fra spilleoverskuddet til Norsk Tipping</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-05-14-639</dd><dt class="dokid">DokumentID</dt><dd class="dokid">LTI/forskrift/2014-05-14-639</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 6 s 944</dd><dt class="dateInForce">I kraft fra</dt><dd class="dateInForce">2014-06-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-06-12-640</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-08-28-103/§10</li></ul></dd><dt class="dateOfPublication">Kunngjort</dt><dd class="dateOfPublication">2014-05-16 14:30</dd><dt class="lastupdated">Rettet</dt><dd class="lastupdated">2014-05-20 (grafikkstørrelse redusert)</dd><dt class="journalNumber">Journalnummer</dt><dd class="journalNumber">2014-0398</dd><dt class="titleShort">Korttittel</dt><dd class="titleShort">Endr. i forskrift om tilskudd fra Norsk Tipping</dd><dt class="title">Tittel</dt><dd class="title">Forskrift om endring i forskrift 12. juni 2009 nr. 640 om tilskudd til samfunnsnyttige og humanitære organisasjoner fra spilleoverskuddet til Norsk Tipping</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 14. mai 2014 med hjemmel i lov 28. august 1992 nr. 103 om pengespill m.v. (pengespilloven) § 10. Fremmet av Kulturdepartementet.</dd><dt class="refid">RefID</dt><dd class="refid">forskrift/2014-05-14-639</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift 12. juni 2009 nr. 640 om tilskudd til samfunnsnyttige og humanitære organisasjoner fra spilleoverskuddet til Norsk Tipping<ul class="tocSubUl"><li>I<ul class="tocSubUl"><li>§ 11. Opplysningsplikt, midlertidig stans i utbetaling og krav om tilbakebetaling</li><li>§ 11a. Organisasjoner som har økonomisk virksomhet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2014-05-14-639" id="dokument"><h1>Forskrift om endring i forskrift 12. juni 2009 nr. 640 om tilskudd til samfunnsnyttige og humanitære organisasjoner fra spilleoverskuddet til Norsk Tipping</h1><section class="section" data-name="kapI" id="kapittel-1" data-lovdata-URL="LTI/forskrift/2014-05-14-639/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 12. juni 2009 nr. 640 om tilskudd til samfunnsnyttige og humanitære organisasjoner fra spilleoverskuddet til Norsk Tipping gjøres følgende endringer:</article> <article class="defaultP" margin-top="true">§ 5 tredje ledd oppheves.</article> <article class="defaultP" margin-top="true">Overskriften i § 6 skal lyde:</article> <article class="defaultP" margin-top="true"><i>Søknad om tilskudd etter § 4</i></article> <article class="defaultP" margin-top="true">Nytt § 6b andre til fjerde ledd skal lyde:</article><article class="legalP" id="kapittel-1-ledd-2">Tilskudd fordeles av Lotteritilsynet etter søknad. Søknadsfrist er 1. september hvert år.</article><article class="legalP" id="kapittel-1-ledd-3">Tilskuddet fordeles mellom organisasjonene etter følgende formel:</article><article class="legalP" id="kapittel-1-ledd-4"><img height="31" src="static/LTI//ltavd1/filer/grafikk/sf-20140514-0639-01-01.png" width="471" /></article><article class="legalP" id="kapittel-1-ledd-5">Fordelingsgrunnlag for den enkelte søker består av sentralleddets driftskostnader i henhold til forrige års regnskap, med følgende fradrag:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">kostnader som faller utenfor den frivillige og ikke-fortjenestebaserte delen av virksomheten,</article></article></li><li data-li-identifier="b)" data-name="b)"><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">kontantoverføringer til egen organisasjon og samarbeidspartnere i utlandet,</article></article></li><li data-li-identifier="c)" data-name="c)"><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">øvrige lønnskostnader til personell stasjonert i utlandet og</article></article></li><li data-li-identifier="d)" data-name="d)"><article class="listArticle" id="kapittel-1-ledd-5-punkt-4"><article class="legalP" id="kapittel-1-ledd-5-punkt-4-ledd-1">totale driftskostnader knyttet til virksomhet som er kompensasjonsberettiget gjennom lov 12. desember 2003 nr. 108 om kompensasjon av merverdiavgift for kommuner, fylkeskommuner m.v., herunder frivillige organisasjoner som på vegne av kommune eller fylkeskommune produserer helse-, undervisnings- eller sosiale tjenester som kommune eller fylkeskommune er lovpålagt å utføre.</article></article></li></ul></article> <article class="defaultP" margin-top="true">§ 8 første ledd skal lyde:</article><article class="legalP" id="kapittel-1-ledd-6">Vedtak om en organisasjon oppfyller vilkårene i § 6a for å bli tilskuddsberettiget, foreløpig tilsagn, avslag, beslutning om avvisning og vedtak om midlertidig stans i utbetaling eller krav om tilbakebetaling, jf. § 11, anses som enkeltvedtak etter forvaltningsloven § 2 første ledd bokstav b, og kan påklages etter lovens kapittel VI. Lotterinemnda er klageinstans for Lotteritilsynets vedtak.</article> <article class="defaultP" margin-top="true">§ 10 nytt tredje ledd skal lyde:</article><article class="legalP" id="kapittel-1-ledd-7">Eventuell utbetaling etter gjennomført klagebehandling skjer av rammen for året endelig vedtak i klagesaken ble fattet.</article> <article class="defaultP" margin-top="true">§ 11 skal lyde:</article><article class="futureLegalArticle" data-name="§11" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Opplysningsplikt, midlertidig stans i utbetaling og krav om tilbakebetaling</span></span><article class="legalP" id="kapittel-1-foreslåttparagraf-1-ledd-1">Lotteritilsynet fører tilsyn med at bestemmelsene i denne forskriften blir overholdt.</article><article class="legalP" id="kapittel-1-foreslåttparagraf-1-ledd-2">Lotteritilsynet kan når som helst kreve framlagt opplysninger som er av betydning for søknaden. En organisasjon plikter straks å melde fra til Lotteritilsynet dersom den blir oppmerksom på at en søknad inneholder ufullstendige eller uriktige opplysninger, eller at uberettiget tilskudd er utbetalt.</article><article class="legalP" id="kapittel-1-foreslåttparagraf-1-ledd-3">Lotteritilsynet kan gjøre vedtak om midlertidig stans i utbetaling av tilskudd til organisasjoner som ikke overholder kravene i § 11a og organisasjoner som er under gransking for misbruk av denne eller andre statlige støtteordninger.</article><article class="legalP" id="kapittel-1-foreslåttparagraf-1-ledd-4">Dersom det er gitt tilskudd på uriktig eller ufullstendig grunnlag, kan vedtak om tilskudd endres og det uriktig utbetalte beløpet kreves tilbakebetalt med tillegg av renter.</article><article class="legalP" id="kapittel-1-foreslåttparagraf-1-ledd-5">Dersom tilskudd ikke er utbetalt, men tilsagn om tilskudd er gitt, kan tilskudd tilsvarende det uberettigede beløpet holdes tilbake eller bortfalle. Ved manglende tilbakebetaling vil organisasjonen ikke være søknadsberettiget før tilbakebetaling er foretatt. Krav om tilbakebetaling er tvangsgrunnlag for utlegg.</article></article> <article class="defaultP" margin-top="true">Ny § 11a skal lyde:</article><article class="futureLegalArticle" data-name="§11a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 11a</span>. <span class="legalArticleTitle">Organisasjoner som har økonomisk virksomhet</span></span><article class="legalP" id="kapittel-1-foreslåttparagraf-2-ledd-1">Tilskudd utbetalt etter denne forskrift skal ikke kryssubsidiere økonomisk virksomhet eller vri eller true med å vri konkurransen i EØS-området. Begrepet økonomisk virksomhet skal fortolkes i samsvar med foretaksdefinisjonen etter EØS-avtalens regler om offentlig støtte.</article><article class="legalP" id="kapittel-1-foreslåttparagraf-2-ledd-2">Tilskuddsmottakere som har både økonomisk og ikke-økonomisk virksomhet skal ha separate regnskap for disse virksomhetene. Mottakerne må ha interne retningslinjer som sikrer at felleskostnader fordeles på en forholdsmessig måte mellom den økonomiske virksomheten og den ikke-økonomiske virksomheten. Transaksjoner mellom den økonomiske og ikke-økonomiske virksomheten skal baseres på forretningsmessige vilkår. Eventuelt overskudd fra den økonomiske virksomheten skal i sin helhet tilbakeføres til den ikke-økonomiske virksomheten.</article><article class="legalP" id="kapittel-1-foreslåttparagraf-2-ledd-3">Organisasjoner som mottar tilskudd etter denne forskrift som overstiger terskelen for bagatellmessig støtte skal årlig få utarbeidet en revisorrapport som med høy grad av sikkerhet bekrefter at kravene i andre ledd er oppfylt.</article><article class="legalP" id="kapittel-1-foreslåttparagraf-2-ledd-4">Reglene i andre og tredje ledd gjelder ikke organisasjoner som har økonomisk virksomhet og mottar statlig støtte under terskelen for bagatellmessig støtte i EØS-avtalen. For disse organisasjoner gjelder EØS-avtalens regler for bagatellmessig støtte, jf. forskrift 14. november 2008 nr. 1213 om unntak frå notifikasjonsplikt for offentlig støtte.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2014-05-14-639/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. juni 2014.</article></section></main></body></html>