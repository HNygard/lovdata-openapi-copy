<!DOCTYPE html><html lang="no"><head><title>Forskrift om endring i forskrift om studier og eksamen ved Universitetet i Nordland</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-07-15-1021</dd><dt class="dokid">DokumentID</dt><dd class="dokid">LTI/forskrift/2014-07-15-1021</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 11 s 1687</dd><dt class="dateInForce">I kraft fra</dt><dd class="dateInForce">2014-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2012-06-20-723</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li><li>lov/2005-04-01-15/§3-4</li><li>lov/2005-04-01-15/§3-5</li><li>lov/2005-04-01-15/§3-8</li><li>lov/2005-04-01-15/§3-9</li><li>lov/2005-04-01-15/§3-10</li><li>lov/2005-04-01-15/§4-5</li><li>lov/2005-04-01-15/§4-7</li><li>lov/2005-04-01-15/§4-8</li></ul></dd><dt class="dateOfPublication">Kunngjort</dt><dd class="dateOfPublication">2014-08-05 14:30</dd><dt class="journalNumber">Journalnummer</dt><dd class="journalNumber">2014-0744</dd><dt class="titleShort">Korttittel</dt><dd class="titleShort">Endr. i forskrift om studier og eksamen ved UiN</dd><dt class="title">Tittel</dt><dd class="title">Forskrift om endring i forskrift om studier og eksamen ved Universitetet i Nordland</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret for Universitetet i Nordland 18. juni 2014 og av rektor ved Universitetet i Nordland 15. juli 2014 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3, § 3-4, § 3-5, § 3-8, § 3-9, § 3-10, § 4-5, § 4-7 og § 4-8.</dd><dt class="refid">RefID</dt><dd class="refid">forskrift/2014-07-15-1021</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om studier og eksamen ved Universitetet i Nordland<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2014-07-15-1021" id="dokument"><h1>Forskrift om endring i forskrift om studier og eksamen ved Universitetet i Nordland</h1><section class="section" data-name="kapI" id="kapittel-1" data-lovdata-URL="LTI/forskrift/2014-07-15-1021/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. juni 2012 nr. 723 om studier og eksamener ved Universitetet i Nordland gjøres følgende endringer:</article> <article class="defaultP" margin-top="true">§ 5-2 pkt. 4 skal lyde:<ul class="defaultList"><li data-li-identifier="4." data-name="4."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">For studenter på heltidsstudier med 60 studiepoeng eller mer, gjelder følgende progresjonsvilkår for å beholde utvidet studierett som nevnt i punkt 3 (for deltidsstudier gjelder forholdsmessig): <ul class="defaultList"><li data-li-identifier="-" data-name="-"><article class="listArticle" id="kapittel-1-ledd-1-punkt-1-ledd-1-punkt-1"><article class="legalP" id="kapittel-1-ledd-1-punkt-1-ledd-1-punkt-1-ledd-1">Bestått 30 studiepoeng etter 1 år i et ett- eller flerårig studieprogram</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-1-ledd-1-punkt-2"><article class="legalP" id="kapittel-1-ledd-1-punkt-1-ledd-1-punkt-2-ledd-1">Bestått 60 studiepoeng etter 2 år i et ett- eller flerårig studieprogram</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-1-ledd-1-punkt-3"><article class="legalP" id="kapittel-1-ledd-1-punkt-1-ledd-1-punkt-3-ledd-1">Bestått 90 studiepoeng etter 3 år i et flerårig studieprogram</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-1-ledd-1-punkt-4"><article class="legalP" id="kapittel-1-ledd-1-punkt-1-ledd-1-punkt-4-ledd-1">Bestått 120 studiepoeng etter 4 år i et flerårig studieprogram</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-1-ledd-1-punkt-5"><article class="legalP" id="kapittel-1-ledd-1-punkt-1-ledd-1-punkt-5-ledd-1">Bestått 150 studiepoeng etter 5 år i et flerårig studieprogram</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-1-ledd-1-punkt-6"><article class="legalP" id="kapittel-1-ledd-1-punkt-1-ledd-1-punkt-6-ledd-1">Bestått 180 studiepoeng etter 6 år i et flerårig studieprogram.</article></article></li></ul></article></article></li></ul></article> <article class="defaultP" margin-top="true">§ 6-2 pkt. 2, 5, 7 og 8 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">Det arrangeres ny eksamen der det er registrert ikke bestått, sykemelding eller annet godkjent fravær. Ny eksamen er åpen kun for kandidater med registrert ikke bestått, sykemelding eller annet godkjent fravær fra siste ordinære eksamen, samt for kandidater med trekk under ordinær eksamen. Forbedringsforsøk henvises til neste ordinære eksamen.</article></article></li><li data-li-identifier="5." data-name="5."><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">Dersom det i gjeldende studieplan er krav om at en angitt eksamen må være bestått for videre studieprogresjon, kan studenter som ikke har bestått denne eksamen, har sykemelding eller annet godkjent fravær, kreve at ny eksamen arrangeres før eller i forbindelse med oppstart av påfølgende semester. Slikt krav må være framsatt innen en uke etter at sensur har falt. Det arrangeres ikke ytterligere ny eksamen. Studenten henvises da til neste ordinære eksamen.</article></article></li><li data-li-identifier="7." data-name="7."><article class="listArticle" id="kapittel-1-ledd-1-punkt-4"><article class="legalP" id="kapittel-1-ledd-1-punkt-4-ledd-1">Bacheloroppgave med ikke bestått resultat, krever at studenten må utarbeide helt ny besvarelse. Forbedring/omarbeiding av ikke bestått besvarelse tillates ikke. Oppgaven kan imidlertid ta utgangspunkt i samme temaområde. Ved ny levering har studenten normalt krav på veiledning i et omfang bestemt av dekan. En bacheloroppgave som har fått bestått eksamensresultat, kan ikke leveres på nytt i bearbeidet form.</article></article></li><li data-li-identifier="8." data-name="8."><article class="listArticle" id="kapittel-1-ledd-1-punkt-5"><article class="legalP" id="kapittel-1-ledd-1-punkt-5-ledd-1">Masteroppgave med ikke bestått resultat, kan leveres én gang på nytt som eksamensforsøk, og da innen avtalt tidspunkt og med vesentlige endringer. Ved ny levering har studenten normalt krav på veiledning i et omfang bestemt av dekan. En masteroppgave som har fått bestått eksamensresultat, kan ikke leveres på nytt i bearbeidet form.</article></article></li></ul></article> <article class="defaultP" margin-top="true">§ 6-4 pkt. 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-ledd-1-punkt-6"><article class="legalP" id="kapittel-1-ledd-1-punkt-6-ledd-1">Eksamenssted fastsettes av fakultetet og skal framgå av studieplan og eksamensplan. Eksamenstid fastsettes i eksamensplan.</article></article></li></ul></article> <article class="defaultP" margin-top="true">§ 7-4 pkt. 5 skal lyde:<ul class="defaultList"><li data-li-identifier="5." data-name="5."><article class="listArticle" id="kapittel-1-ledd-1-punkt-7"><article class="legalP" id="kapittel-1-ledd-1-punkt-7-ledd-1">Leverer en kandidat blank besvarelse eller velger å avbryte eksamen uten å levere, blir oppgavebesvarelsen behandlet som Trekk under eksamen. Kandidaten skal i slikt tilfelle levere trekkskjema. Besvarelser som åpenbart ikke er et forsøk på en faglig besvarelse anses også som Trekk under eksamen. Kandidaten har i slikt tilfelle brukt ett eksamensforsøk.</article></article></li></ul></article> <article class="defaultP" margin-top="true">§ 10-3 pkt. 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-ledd-1-punkt-8"><article class="legalP" id="kapittel-1-ledd-1-punkt-8-ledd-1">Sensur på vurderingsformen Oppgave med muntlig (endelig samlet karakter etter total vurdering av skriftlig arbeid og muntlig høring) kan påklages. Ny vurdering av skriftlig arbeid med påfølgende muntlig gjennomføres av klagekommisjon. Ved gruppeinnlevering er alle kandidatene gjensidig ansvarlig for både skriftlig arbeid og muntlig høring. Herunder følger at sensuren ikke kan differensieres.</article></article></li></ul></article> <article class="defaultP" margin-top="true">§ 10-4 pkt. 1 oppheves.</article> <article class="defaultP" margin-top="true">Nåværende § 10-5 blir § 10-4 der pkt. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-1-punkt-9"><article class="legalP" id="kapittel-1-ledd-1-punkt-9-ledd-1">Ved klage på karakterfastsetting der to eller flere har levert felles arbeider til bedømming må hele gruppen klage samlet. Ny sensur gjelder for hele gruppen.</article></article></li></ul></article> <article class="defaultP" margin-top="true">Nåværende § 10-6 blir § 10-5 der pkt. 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-ledd-1-punkt-10"><article class="legalP" id="kapittel-1-ledd-1-punkt-10-ledd-1">Ved klagesensur skal klagesensorene ikke få opprinnelig karakter, sensors begrunnelse for denne eller studentens begrunnelse for klagen. Klage på karakterfastsetting gjennomføres som blind sensur jf. universitets- og høyskolelovens § 5-3.</article></article></li></ul></article> <article class="defaultP" margin-top="true">§ 13-1 pkt. 4 skal lyde:<ul class="defaultList"><li data-li-identifier="4." data-name="4."><article class="listArticle" id="kapittel-1-ledd-1-punkt-11"><article class="legalP" id="kapittel-1-ledd-1-punkt-11-ledd-1">Privatister kan i tillegg til semesteravgift til Student i Nord avkreves eksamensvederlag fastsatt av styret for Universitetet i Nordland.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2014-07-15-1021/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. august 2014.</article></section></main></body></html>