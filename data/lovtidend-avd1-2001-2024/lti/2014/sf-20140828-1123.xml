<!DOCTYPE html><html lang="no"><head><title>Forskrift om Lånekassens adgang til innhenting av opplysninger</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-08-28-1123</dd><dt class="dokid">DokumentID</dt><dd class="dokid">LTI/forskrift/2014-08-28-1123</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 12 s 1936</dd><dt class="dateInForce">I kraft fra</dt><dd class="dateInForce">2014-08-28</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-07-08-826</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-03-37/§23</li></ul></dd><dt class="dateOfPublication">Kunngjort</dt><dd class="dateOfPublication">2014-09-02 15:10</dd><dt class="journalNumber">Journalnummer</dt><dd class="journalNumber">2014-0801</dd><dt class="titleShort">Korttittel</dt><dd class="titleShort">Forskrift om Lånekassens innhenting av opplysninger</dd><dt class="title">Tittel</dt><dd class="title">Forskrift om Lånekassens adgang til innhenting av opplysninger</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 28. august 2014 med hjemmel i lov 3. juni 2005 nr. 37 om utdanningsstøtte § 23.</dd><dt class="refid">RefID</dt><dd class="refid">forskrift/2014-08-28-1123</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om Lånekassens adgang til innhenting av opplysninger<ul class="tocSubUl"><li>§ 1. Definisjoner</li><li>§ 2. Innhenting av opplysninger fra Arbeids- og velferdsforvaltningen (NAV)</li><li>§ 3. Innhenting av opplysninger om sykdom fra Arbeids- og velferdsforvaltningen (NAV)</li><li>§ 4. Innhenting av opplysninger fra barneverntjenesten</li><li>§ 5. Innhenting av opplysninger fra Skatteetaten og Det sentrale folkeregisteret</li><li>§ 6. Innhenting av opplysninger fra Vernepliktsverket</li><li>§ 7. Innhenting av opplysninger fra Utlendingsdirektoratet</li><li>§ 8. Innhenting av opplysninger fra Samordna opptak</li><li>§ 9. Betydning for søkerens rettigheter eller plikter</li><li>§ 10. Innhenting av opplysninger fra offentlige og private utdanningsinstitusjoner</li><li>§ 11. Innhenting av opplysninger fra offentlige og private utdanningsinstitusjoner og fra fylkeskommunen</li><li>§ 12. Forholdet til personopplysningsloven</li><li>§ 13. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2014-08-28-1123" id="dokument"><h1>Forskrift om Lånekassens adgang til innhenting av opplysninger</h1><article class="legalArticle" data-lovdata-URL="LTI/forskrift/2014-08-28-1123/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Definisjoner</span></h2><article class="legalP" id="paragraf-1-ledd-1">I denne forskrift menes med<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1"><i>ektefeller:</i> Personer som har inngått ekteskap etter ekteskapsloven eller registrert partnerskap etter partnerskapsloven.</article></article></li><li data-li-identifier="b)" data-name="b)"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1"><i>samboere:</i> Personer som lever sammen og har felles barn.</article></article></li><li data-li-identifier="c)" data-name="c)"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1"><i>forsørgere:</i> Foreldre, steforeldre og personer som har overtatt foreldreansvaret etter barnelova § 63.</article></article></li></ul></article></article><article class="legalArticle" data-lovdata-URL="LTI/forskrift/2014-08-28-1123/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Innhenting av opplysninger fra Arbeids- og velferdsforvaltningen (NAV)</span></h2><article class="legalP" id="paragraf-2-ledd-1">Lånekassen kan hente inn opplysninger om søkeren fra Arbeids- og velferdsforvaltningen (NAV). Opplysningene kan bare gjelde<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">hvilken periode søkeren har vært registrert som helt eller delvis arbeidsledig</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">perioder søkeren har vært i arbeid, utdanning eller arbeidsrettet tiltak og med hvilket omfang, i forbindelse med søknad om betalingslettelse eller ettergivelse</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">hvilken stønadstype søkeren mottar eller har mottatt, eventuelt for hvilken periode og størrelsen på ytelsene</article></article></li><li data-li-identifier="d)" data-name="d)"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">låntakerens uføregrad og dato for vedtak om innvilgelse av uførepensjon eller uføretrygd, i forbindelse med søknad om betalingslettelse eller ettergivelse.</article></article></li></ul></article><article class="legalP" id="paragraf-2-ledd-2">Lånekassen kan hente inn opplysninger om søkerens ektefelle eller samboer fra Arbeids- og velferdsforvaltningen (NAV). Opplysningene kan bare gjelde hvilke økonomiske ytelser som er gitt vedkommende i medhold av folketrygdloven, hvilken periode ytelsene er gitt, gradering av ytelsene, størrelsen på ytelsene og hva de er ment å dekke.</article><article class="legalP" id="paragraf-2-ledd-3">Lånekassen kan innhente opplysninger om søker fra Arbeidsgiver- og arbeidstakerregisteret (Aa-registeret).</article></article><article class="legalArticle" data-lovdata-URL="LTI/forskrift/2014-08-28-1123/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Innhenting av opplysninger om sykdom fra Arbeids- og velferdsforvaltningen (NAV)</span></h2><article class="legalP" id="paragraf-3-ledd-1">Lånekassen kan hente inn opplysninger fra Arbeids- og velferdsforvaltningen (NAV) om perioder søkeren har vært sykmeldt. Opplysningene kan bare brukes ved vurdering av<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">rett til betalingslettelse eller ettergivelse</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">rett til omgjøring av lån til stipend på grunn av sykdom</article></article></li><li data-li-identifier="c)" data-name="c)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">rett til utdanningsstøtte ved forsinkelse i utdanningen i mer enn ett år</article></article></li><li data-li-identifier="d)" data-name="d)"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">opptjening av rett til foreldrestipend</article></article></li><li data-li-identifier="e)" data-name="e)"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">utvidelse av tidsrammen for rett til utdanningsstøtte</article></article></li><li data-li-identifier="f)" data-name="f)"><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1">andre rettigheter som er fastsatt i forskrift om tildeling av utdanningsstøtte eller i forskrift om tilbakebetaling og forrentning av utdanningslån.</article></article></li></ul></article></article><article class="legalArticle" data-lovdata-URL="LTI/forskrift/2014-08-28-1123/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Innhenting av opplysninger fra barneverntjenesten</span></h2><article class="legalP" id="paragraf-4-ledd-1">Lånekassen kan hente inn opplysninger om søkeren fra barneverntjenesten.</article><article class="legalP" id="paragraf-4-ledd-2">Opplysningene kan bare gjelde om søkeren bor i fosterhjem, barnevernsinstitusjon eller bor for seg selv mens han eller hun er forsørget av barnevernet. For søkere som bor utenfor fosterhjem eller barnevernsinstitusjon, kan Lånekassen hente inn opplysninger om størrelsen på de økonomiske ytelser som barnevernet gir eller har gitt til forsørgelse av søker, for hvilken periode, og hva de er ment å dekke.</article><article class="legalP" id="paragraf-4-ledd-3">Opplysningene kan bare hentes inn for personer som søker om utdanningsstøtte.</article></article><article class="legalArticle" data-lovdata-URL="LTI/forskrift/2014-08-28-1123/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Innhenting av opplysninger fra Skatteetaten og Det sentrale folkeregisteret</span></h2><article class="legalP" id="paragraf-5-ledd-1">Lånekassen kan hente inn opplysninger fra Skatteetaten og Det sentrale folkeregisteret.</article><article class="legalP" id="paragraf-5-ledd-2">For søkeren og dennes ektefelle eller samboer kan det hentes inn opplysninger om formue, inntekt og skatteklasse. Ved tildeling av behovsprøvd støtte kan slike opplysninger også hentes inn for søkerens forsørgere.</article><article class="legalP" id="paragraf-5-ledd-3">For søkeren og søkerens forsørgere, ektefelle eller samboer og/eller barn, kan det hentes inn opplysninger fra Det sentrale folkeregisteret.</article><article class="legalP" id="paragraf-5-ledd-4">Lånekassen kan hente inn opplysninger om søkerens kontonummer. Opplysningene kan bare benyttes ved utbetaling av utdanningsstøtte.</article></article><article class="legalArticle" data-lovdata-URL="LTI/forskrift/2014-08-28-1123/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Innhenting av opplysninger fra Vernepliktsverket</span></h2><article class="legalP" id="paragraf-6-ledd-1">Lånekassen kan hente inn opplysninger om søkere fra Vernepliktsverket. Opplysningene kan bare gjelde i hvilken periode søkeren avtjener eller har avtjent førstegangstjeneste.</article></article><article class="legalArticle" data-lovdata-URL="LTI/forskrift/2014-08-28-1123/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Innhenting av opplysninger fra Utlendingsdirektoratet</span></h2><article class="legalP" id="paragraf-7-ledd-1">Lånekassen kan hente inn opplysninger fra Utlendingsdirektoratet om søkeres statsborgerskap, oppholdstillatelse med vedtaksdato og grunnlaget for denne. Lånekassen kan også hente inn opplysninger om søker har fått vedtak om varig oppholdsrett i Norge etter utlendingsloven § 115 eller § 116.</article><article class="legalP" id="paragraf-7-ledd-2">Når søker ikke er norsk statsborger og søkers rett til opphold i Norge er knyttet til en person som er søkers ektefelle, samboer med felles barn, partner eller forsørger, kan Lånekassen innhente opplysninger som er registrert hos Utlendingsdirektoratet om personens fødselsnummer, statsborgerskap og oppholdsgrunnlag.</article><article class="legalP" id="paragraf-7-ledd-3">Opplysningene kan bare hentes inn for personer som søker om utdanningsstøtte.</article></article><article class="legalArticle" data-lovdata-URL="LTI/forskrift/2014-08-28-1123/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Innhenting av opplysninger fra Samordna opptak</span></h2><article class="legalP" id="paragraf-8-ledd-1">Lånekassen kan hente inn opplysninger fra Samordna opptak om søkerens resultater fra videregående opplæring.</article><article class="legalP" id="paragraf-8-ledd-2">Opplysningene kan bare hentes inn for personer som søker om utdanningsstøtte.</article></article><article class="legalArticle" data-lovdata-URL="LTI/forskrift/2014-08-28-1123/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Betydning for søkerens rettigheter eller plikter</span></h2><article class="legalP" id="paragraf-9-ledd-1">Opplysningene som hentes inn etter § 2 til § 8, må ha betydning for søkerens rettigheter eller plikter etter utdanningsstøtteloven med forskrifter.</article></article><article class="legalArticle" data-lovdata-URL="LTI/forskrift/2014-08-28-1123/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Innhenting av opplysninger fra offentlige og private utdanningsinstitusjoner</span></h2><article class="legalP" id="paragraf-10-ledd-1">For alle elever og studenter kan det hentes inn opplysninger fra offentlige og private utdanningsinstitusjoner om<ul class="defaultList"><li data-li-identifier="a)" data-name="a)"><article class="listArticle" id="paragraf-10-ledd-1-punkt-1"><article class="legalP" id="paragraf-10-ledd-1-punkt-1-ledd-1">eleven eller studenten er tatt opp i utdanningen og har rett til å gå opp til eksamen, og om endring i utdanningen (studentstatus)</article></article></li><li data-li-identifier="b)" data-name="b)"><article class="listArticle" id="paragraf-10-ledd-1-punkt-2"><article class="legalP" id="paragraf-10-ledd-1-punkt-2-ledd-1">eksamen er bestått, og om utdanningen er fullført (faglig progresjon).</article></article></li></ul></article></article><article class="legalArticle" data-lovdata-URL="LTI/forskrift/2014-08-28-1123/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Innhenting av opplysninger fra offentlige og private utdanningsinstitusjoner og fra fylkeskommunen</span></h2><article class="legalP" id="paragraf-11-ledd-1">For elever og studenter som er søkere i Lånekassen kan det i tillegg til opplysningene i § 10 hentes inn opplysninger fra offentlige og private utdanningsinstitusjoner og fra fylkeskommunen om<ul class="defaultList"><li data-li-identifier="a)" data-name="a)"><article class="listArticle" id="paragraf-11-ledd-1-punkt-1"><article class="legalP" id="paragraf-11-ledd-1-punkt-1-ledd-1">søkerens utdanningsopplegg</article></article></li><li data-li-identifier="b)" data-name="b)"><article class="listArticle" id="paragraf-11-ledd-1-punkt-2"><article class="legalP" id="paragraf-11-ledd-1-punkt-2-ledd-1">avstand og reisetid mellom søkerens foreldrehjem og lærestedet</article></article></li><li data-li-identifier="c)" data-name="c)"><article class="listArticle" id="paragraf-11-ledd-1-punkt-3"><article class="legalP" id="paragraf-11-ledd-1-punkt-3-ledd-1">særlige forhold gjør at søkeren må bo utenfor foreldrehjemmet</article></article></li><li data-li-identifier="d)" data-name="d)"><article class="listArticle" id="paragraf-11-ledd-1-punkt-4"><article class="legalP" id="paragraf-11-ledd-1-punkt-4-ledd-1">søkeren har rett til videregående opplæring etter opplæringslova § 3-1</article></article></li><li data-li-identifier="e)" data-name="e)"><article class="listArticle" id="paragraf-11-ledd-1-punkt-5"><article class="legalP" id="paragraf-11-ledd-1-punkt-5-ledd-1">søkeren har rett til grunnskoleopplæring etter opplæringslova § 4A-1</article></article></li><li data-li-identifier="f)" data-name="f)"><article class="listArticle" id="paragraf-11-ledd-1-punkt-6"><article class="legalP" id="paragraf-11-ledd-1-punkt-6-ledd-1">søkerens avbrudd eller fravær fra utdanningen skyldes sykdom eller fødsel.</article></article></li></ul></article></article><article class="legalArticle" data-lovdata-URL="LTI/forskrift/2014-08-28-1123/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Forholdet til personopplysningsloven</span></h2><article class="legalP" id="paragraf-12-ledd-1">Opplysningene som hentes inn etter denne forskrift skal behandles i samsvar med reglene i personopplysningsloven.</article></article><article class="legalArticle" data-lovdata-URL="LTI/forskrift/2014-08-28-1123/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h2><article class="legalP" id="paragraf-13-ledd-1">Denne forskrift trer i kraft 28. august 2014. Fra samme dato oppheves forskrift 8. juli 2005 nr. 826 om innhenting av opplysninger.</article></article></main></body></html>