<!DOCTYPE html><html lang="no"><head><title>Forskrift om endring i forskrift om omsetning og dokumentasjon av produkter til byggverk</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-12-08-1604</dd><dt class="dokid">DokumentID</dt><dd class="dokid">LTI/forskrift/2014-12-08-1604</dd><dt class="ministry">Departement</dt><dd class="ministry"><ul><li>Kommunal- og moderniseringsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 16 s 2661</dd><dt class="dateInForce">I kraft fra</dt><dd class="dateInForce">2015-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-12-17-1579</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-27-71/§29-7</li><li>lov/2008-06-27-71/§29-7b</li><li>lov/2008-06-27-71/§29-7c</li></ul></dd><dt class="dateOfPublication">Kunngjort</dt><dd class="dateOfPublication">2014-12-16 15:20</dd><dt class="journalNumber">Journalnummer</dt><dd class="journalNumber">2014-1193</dd><dt class="titleShort">Korttittel</dt><dd class="titleShort">Endr. i forskrift om dokumentasjon av byggevarer (DOK)</dd><dt class="title">Tittel</dt><dd class="title">Forskrift om endring i forskrift om omsetning og dokumentasjon av produkter til byggverk</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og moderniseringsdepartementet 8. desember 2014 med hjemmel i lov 27. juni 2008 nr. 71 om planlegging og byggesaksbehandling (plan- og bygningsloven) § 29-7, § 29-7b og § 29-7c. <br /><strong>EØS-henvisninger:</strong> EØS-avtalen vedlegg II kap. III nr. 5 (direktiv 95/16/EF), kap. V nr. 2 (direktiv 90/396/EØF endret ved direktiv 93/68/EØF), kap. XXI nr. 1 (forordning (EU) nr. 305/2011), kap. XXIV nr. 1c (direktiv 2006/42/EF) og vedlegg IV nr. 10 (direktiv 92/42/EØF endret ved direktiv 93/68/EØF).</dd><dt class="refid">RefID</dt><dd class="refid">forskrift/2014-12-08-1604</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om omsetning og dokumentasjon av produkter til byggverk<ul class="tocSubUl"><li>I<ul class="tocSubUl"><li>§ 3. Gjennomføring av byggevareforordningen samt delegerte rettsakter og gjennomføringsrettsakter</li><li>§ 23. Reaksjoner fra tilsynsmyndigheten</li><li>§ 24. Overtredelsesgebyr. Gebyrenes størrelse</li></ul></li><li>II</li><li>Forordninger<ul class="tocSubUl"><li>Forordning (EU) nr. 305/2011</li><li>Forordning (EU) nr. 1062/2013 av 30. oktober 2013</li><li>Forordning (EU) nr. 157/2014 av 30. oktober 2013</li><li>Forordning (EU) nr. 574/2014 av 21. februar 2014</li><li>Forordning (EU) nr. 568/2014 av 18. februar 2014</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2014-12-08-1604" id="dokument"><h1>Forskrift om endring i forskrift om omsetning og dokumentasjon av produkter til byggverk</h1><section class="section" data-name="kapI" id="kapittel-1" data-lovdata-URL="LTI/forskrift/2014-12-08-1604/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 17. desember 2013 nr. 1579 om omsetning og dokumentasjon av produkter til byggverk gjøres følgende endringer:</article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Gjennomføring av byggevareforordningen samt delegerte rettsakter og gjennomføringsrettsakter</span></span><article class="legalP" id="kapittel-1-foreslåttparagraf-1-ledd-1">EØS-avtalen vedlegg II kap. XXI nr. 1 (forordning (EU) nr. 305/2011) gjelder som forskrift med de tilpasninger som følger av vedlegg II, protokoll 1 til avtalen og avtalen for øvrig.</article><article class="legalP" id="kapittel-1-foreslåttparagraf-1-ledd-2">Følgende forordninger gjelder som forskrift med de tilpasninger som følger av protokoll 1 til EØS-avtalen og EØS-avtalen for øvrig:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">Forordning (EU) nr. 574/2014 av 21. februar 2014 om endring av vedlegg III til forordning (EU) nr. 305/2011 om formatet som skal benyttes ved utforming av byggevarers ytelseserklæring</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">Forordning (EU) nr. 568/2014 av 18. februar 2014 om endring av vedlegg V til forordning (EU) nr. 305/2011 hva gjelder vurdering og verifisering av byggevarers ytelser, er det slik at endringene i vedlegg V</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">Forordning (EU) nr. 1062/2013 av 30. oktober 2013 om formatet for den europeiske tekniske bedømmelsen av byggevarer</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-2-punkt-4"><article class="legalP" id="kapittel-1-foreslåttparagraf-1-ledd-2-punkt-4-ledd-1">Forordning (EU) nr. 157/2014 av 30. oktober 2013 om vilkår for å gjøre ytelseserklæringer for byggevarer tilgjengelig på et nettsted.</article></article></li></ul></article></article> <article class="defaultP" margin-top="true">§ 23 skal lyde:</article><article class="futureLegalArticle" data-name="§23" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 23</span>. <span class="legalArticleTitle">Reaksjoner fra tilsynsmyndigheten</span></span><article class="legalP" id="kapittel-1-foreslåttparagraf-2-ledd-1">Ved brudd på reglene i denne forskriftens kapittel II, brukes virkemidlene i forordning (EU) nr. 305/2011 kap. XIII.</article><article class="legalP" id="kapittel-1-foreslåttparagraf-2-ledd-2">Ved brudd på reglene i denne forskriftens kapittel III og IV, brukes følgende virkemidler:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-2-punkt-1"><article class="legalP" id="kapittel-1-foreslåttparagraf-2-ledd-2-punkt-1-ledd-1">Dersom tilsynsmyndigheten finner at produkt til byggverk ikke har tilfredsstillende produktdokumentasjon etter forskriften, herunder ufullstendig eller uriktig dokumentasjon, kan den gi pålegg om å stanse omsetning, markedsføring, distribusjon og bruk av produktet inntil tilfredsstillende produktdokumentasjon foreligger.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-2-punkt-2"><article class="legalP" id="kapittel-1-foreslåttparagraf-2-ledd-2-punkt-2-ledd-1">Tilsynsmyndigheten kan gi pålegg om å kalle tilbake produkt som beskrevet i første ledd fra markedet eller kan kreve andre tiltak for å sikre at produktet bringes i overensstemmelse med forskriften.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-2-punkt-3"><article class="legalP" id="kapittel-1-foreslåttparagraf-2-ledd-2-punkt-3-ledd-1">I tilfeller der vanlig eller forventet bruk av produkt til byggverk kan utgjøre en alvorlig risiko for sikkerhet, helse eller miljø, kan tilsynsmyndigheten midlertidig stanse omsetning, markedsføring, distribusjon og bruk av produkter for å utføre nødvendige undersøkelser og sikkerhetsvurderinger.</article></article></li></ul></article><article class="legalP" id="kapittel-1-foreslåttparagraf-2-ledd-3">Tilsynsmyndigheten kan ilegge tvangsmulkt etter plan- og bygningsloven § 29-7b dersom pålegg etter første eller annet ledd i denne paragrafen ikke etterkommes.</article></article> <article class="defaultP" margin-top="true">§ 24 skal lyde:</article><article class="futureLegalArticle" data-name="§24" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 24</span>. <span class="legalArticleTitle">Overtredelsesgebyr. Gebyrenes størrelse</span></span><article class="legalP" id="kapittel-1-foreslåttparagraf-3-ledd-1">Tilsynsmyndigheten kan ilegge overtredelsesgebyr etter plan- og bygningsloven § 29-7c inntil angitte beløpsgrenser for forsettlige eller uaktsomme overtredelser av denne forskriften.</article><article class="legalP" id="kapittel-1-foreslåttparagraf-3-ledd-2">Tilsynsmyndigheten kan ilegge overtredelsesgebyr inntil kr 50&#xa0;000 for mindre avvik og inntil kr 100&#xa0;000 for vesentlige avvik.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2014-12-08-1604/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2015.</article></section><section class="section" data-name="vedlegg" id="kapittel-3" data-lovdata-URL="LTI/forskrift/2014-12-08-1604/vedlegg"><h2>Forordninger</h2><article class="legalP" id="kapittel-3-ledd-1">Avslutningsvis i forskriften legges forordninger:</article><section class="section" id="kapittel-3-kapittel-1" data-lovdata-URL="LTI/forskrift/2014-12-08-1604/KAPITTEL_3-1"><h3>Forordning (EU) nr. 305/2011</h3><article class="legalP" id="kapittel-3-kapittel-1-ledd-1">Nedenfor gjengis EØS-avtalen vedlegg II kap. XXI nr. 1 (forordning (EU) nr. 305/2011) slik Kommunal- og moderniseringsdepartementet tolker denne del av EØS-avtalen med de endringer og tillegg som følger av EØS-tilpasningen av rettsakten i henhold til avtalens protokoll 1 mv.</article> <article class="defaultP" margin-top="true">For å lese forordning (EU) nr. 305/2011 se her: (pdf)</article></section><section class="section" id="kapittel-3-kapittel-2" data-lovdata-URL="LTI/forskrift/2014-12-08-1604/KAPITTEL_3-2"><h3>Forordning (EU) nr. 1062/2013 av 30. oktober 2013</h3><article class="legalP" id="kapittel-3-kapittel-2-ledd-1">Nedenfor gjengis forordning (EU) nr. 1062/2013 slik Kommunal- og moderniseringsdepartementet tolker denne del med de endringer og tillegg som følger av EØS-tilpasningen av rettsakten i henhold til avtalens protokoll 1 mv.</article> <article class="defaultP" margin-top="true">For å lese forordning (EU) nr. 1062/2013 se her (jf. den uoffisielle oversettelsen av forordningen i vedlegg a til høringsnotatet): (pdf)</article></section><section class="section" id="kapittel-3-kapittel-3" data-lovdata-URL="LTI/forskrift/2014-12-08-1604/KAPITTEL_3-3"><h3>Forordning (EU) nr. 157/2014 av 30. oktober 2013</h3><article class="legalP" id="kapittel-3-kapittel-3-ledd-1">Nedenfor gjengis forordning (EU) nr. 157/2013 slik Kommunal- og moderniseringsdepartementet tolker denne del med de endringer og tillegg som følger av EØS-tilpasningen av rettsakten i henhold til avtalens protokoll 1 mv.</article> <article class="defaultP" margin-top="true">For å lese forordning (EU) nr. 157/2014 se her: (pdf)</article></section><section class="section" id="kapittel-3-kapittel-4" data-lovdata-URL="LTI/forskrift/2014-12-08-1604/KAPITTEL_3-4"><h3>Forordning (EU) nr. 574/2014 av 21. februar 2014</h3><article class="legalP" id="kapittel-3-kapittel-4-ledd-1">Nedenfor gjengis forordning (EU) nr. 574/2014 slik Kommunal- og moderniseringsdepartementet tolker denne del med de endringer og tillegg som følger av EØS-tilpasningen av rettsakten i henhold til avtalens protokoll 1 mv.</article> <article class="defaultP" margin-top="true">For å lese forordning (EU) nr. 574/2014 se her: (pdf)</article></section><section class="section" id="kapittel-3-kapittel-5" data-lovdata-URL="LTI/forskrift/2014-12-08-1604/KAPITTEL_3-5"><h3>Forordning (EU) nr. 568/2014 av 18. februar 2014</h3><article class="legalP" id="kapittel-3-kapittel-5-ledd-1">Nedenfor gjengis forordning (EU) nr. 568/2014 slik Kommunal- og moderniseringsdepartementet tolker denne del med de endringer og tillegg som følger av EØS-tilpasningen av rettsakten i henhold til avtalens protokoll 1 mv.</article> <article class="defaultP" margin-top="true">For å lese forordning (EU) nr. 568/2014 se her: (pdf)</article></section></section></main></body></html>