<!DOCTYPE html><html lang="no"><head><title>Lov om endringer i gjeldsordningsloven og dekningsloven mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2014-05-14-17</dd><dt class="dokid">DokumentID</dt><dd class="dokid">LTI/lov/2014-05-14-17</dd><dt class="ministry">Departement</dt><dd class="ministry"><ul><li>Barne- og likestillingsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 6 s 810</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1978-04-28-18</li><li>lov/1984-06-08-59</li><li>lov/1992-07-17-99</li></ul></dd><dt class="legalArea">Rettsområde</dt><dd class="legalArea"><ul><li>Familie-, person- og barnerett &gt; Personrett. Personvern</li> <li>Konkurs, gjeld og pant &gt; Dekningsrett</li> <li>Konkurs, gjeld og pant &gt; Gjeldsforhandling. Konkurs</li> <li>Konkurs, gjeld og pant &gt; Gjeldsordning</li> <li>26.12</li></ul></dd><dt class="dateOfPublication">Kunngjort</dt><dd class="dateOfPublication">2014-05-14 14:15</dd><dt class="journalNumber">Journalnummer</dt><dd class="journalNumber">2014-0240</dd><dt class="titleShort">Korttittel</dt><dd class="titleShort">Endringslov til gjeldsordningsl. og dekningsl. mv.</dd><dt class="title">Tittel</dt><dd class="title">Lov om endringer i gjeldsordningsloven og dekningsloven mv.</dd><dt class="miscInformation">Annet om dokumentet</dt><dd class="miscInformation">Prop.155 L (2012–2013), Innst.144 L (2013–2014), Lovvedtak 41 (2013–2014). Stortingets første og andre gangs behandling hhv. 18. og 25. mars 2014. Fremmet av Barne-, likestillings- og inkluderingsdepartementet.</dd><dt class="refid">RefID</dt><dd class="refid">lov/2014-05-14-17</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i gjeldsordningsloven og dekningsloven mv.<ul class="tocSubUl"><li>I</li><li>II<ul class="tocSubUl"><li>§ 1-6. Forholdet til lov 18. desember 2009 nr. 131 om sosiale tjenester i arbeids- og velferdsforvaltningen</li></ul></li><li>III</li><li>IV Ikraftsettings- og overgangsbestemmelser:</li></ul></li></ul></dd></dl></header><main class="documentBody" data-lovdata-URL="LTI/lov/2014-05-14-17" id="dokument"><h1>Lov om endringer i gjeldsordningsloven og dekningsloven mv.</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 28. april 1978 nr. 18 om behandling av forbrukertvister.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 8. juni 1984 nr. 59 om fordringshavernes dekningsrett (dekningsloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 17. juli 1992 nr. 99 om frivillig og tvungen gjeldsordning for privatpersoner (gjeldsordningsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2014-05-14-17/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 8. juni 1984 nr. 59 om fordringshavernes dekningsrett (dekningsloven) skal § 2-7 første ledd nytt tredje punktum lyde:</article><article class="legalP" id="kapittel-1-ledd-2">Kongen kan i forskrift fastsette satser for beregningen av det som med rimelighet trengs til underhold av skyldneren og skyldnerens husstand.</article></section><section class="section" data-name="kapII" id="kapittel-2" data-lovdata-URL="LTI/lov/2014-05-14-17/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 17. juli 1992 nr. 99 om frivillig og tvungen gjeldsordning for privatpersoner (gjeldsordningsloven) gjøres følgende endringer:</article> <article class="defaultP" margin-top="true">§ 1-3 nytt tredje ledd skal lyde:</article><article class="legalP" id="kapittel-2-ledd-2">Gjeldsforhandling kan åpnes uhindret av annet ledd dersom det er grunn til å anta at forhandlinger med fordringshaverne ikke vil føre frem. Ved vurderingen skal det særlig legges vekt på skyldnerens personlige ressurser, sakens omfang og karakter, samt kreditorenes holdning. Det skal også legges vekt på kommunens muligheter til å yte bistand i saken, jf. § 1-5. Dersom kommunen har opplyst at den ikke kommer til å behandle saken, skal vilkåret i annet ledd anses oppfylt med mindre det er klart at skyldneren selv ikke har gjort det denne evner for å komme frem til en gjeldsordning på egen hånd.</article> <article class="defaultP" margin-top="true">§ 1-4 annet ledd bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-2-ledd-2-punkt-1"><article class="legalP" id="kapittel-2-ledd-2-punkt-1-ledd-1">en ikke ubetydelig del av gjelden stammer fra straffbare forhold som er avgjort ved dom eller forelegg mindre enn tre år før søknad leveres. Dersom skyldneren klart er i en rehabiliteringssituasjon, kan gjeldsforhandling likevel åpnes,</article></article></li></ul></article> <article class="defaultP" margin-top="true">§ 1-4 nytt fjerde ledd skal lyde:</article><article class="legalP" id="kapittel-2-ledd-3">Gjeldsforhandling for en skyldner som er bosatt utenfor Norge, kan bare åpnes dersom<ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-3-punkt-1"><article class="legalP" id="kapittel-2-ledd-3-punkt-1-ledd-1">det er ubetenkelig med hensyn til sakens opplysning,</article></article></li><li data-li-identifier="b)" data-name="b)"><article class="listArticle" id="kapittel-2-ledd-3-punkt-2"><article class="legalP" id="kapittel-2-ledd-3-punkt-2-ledd-1">skyldneren ikke, eller bare i ubetydelig grad, har gjeld til utenlandske kreditorer, og</article></article></li><li data-li-identifier="c)" data-name="c)"><article class="listArticle" id="kapittel-2-ledd-3-punkt-3"><article class="legalP" id="kapittel-2-ledd-3-punkt-3-ledd-1">skyldneren ikke er eier av bolig eller andre formuesgoder i utlandet av vesentlig verdi med mindre det er åpenbart at saken likevel lar seg opplyse tilstrekkelig og at forholdet ikke vil vanskeliggjøre gjeldsforhandlingene.</article></article></li></ul></article> <article class="defaultP" margin-top="true">§ 1-6 skal lyde:</article><article class="futureLegalArticle" data-name="§1-6" id="kapittel-2-foreslåttparagraf-1"><span class="futureLegalArticleHeader">§ 1-6. <span class="legalArticleTitle">Forholdet til lov 18. desember 2009 nr. 131 om sosiale tjenester i arbeids- og velferdsforvaltningen</span></span><article class="legalP" id="kapittel-2-foreslåttparagraf-1-ledd-1">Gjeldsordning etter loven her er ikke til hinder for at stønad kan gis etter lov 18. desember 2009 nr. 131 om sosiale tjenester i arbeids- og velferdsforvaltningen kapittel 4.</article></article> <article class="defaultP" margin-top="true">§ 2-1 første ledd skal lyde:</article><article class="legalP" id="kapittel-2-ledd-4">Søknad om gjeldsforhandling fremsettes for den alminnelige namsmannen for den kommunen der skyldneren bor. For flere namsmannsdistrikter i samme politidistrikt kan Kongen fastsette at søknader om gjeldsforhandling skal fremsettes for en av namsmennene. Skyldnere som ikke er bosatt i Norge, jf. § 1-4 fjerde ledd, kan fremsette søknad for den namsmann Kongen har utpekt.</article> <article class="defaultP" margin-top="true">§ 2-7 første ledd nytt tredje punktum skal lyde:</article><article class="legalP" id="kapittel-2-ledd-5">Saken sendes til tingretten for den kommunen der skyldneren bor.</article> <article class="defaultP" margin-top="true">§ 3-4 femte ledd skal lyde:</article><article class="legalP" id="kapittel-2-ledd-6">Eventuelle utleggstrekk opphører å gjelde. Dette gjelder ikke trekk for bidragsforpliktelser som nevnt i § 4-8 bokstav d, samt for krav som nevnt i § 4-8 bokstav h.</article> <article class="defaultP" margin-top="true">§ 3-4 nytt sjette ledd skal lyde:</article><article class="legalP" id="kapittel-2-ledd-7">Bestemmelsene i denne paragraf gjelder selv om skyldneren ikke er bosatt i Norge.</article> <article class="defaultP" margin-top="true">§ 3-5 bokstav d skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-2-ledd-7-punkt-1"><article class="legalP" id="kapittel-2-ledd-7-punkt-1-ledd-1">å ikke stifte ny gjeld uten etter namsmannens samtykke, eller foreta andre disposisjoner som er egnet til å skade kreditorenes interesser.</article></article></li></ul></article> <article class="defaultP" margin-top="true">§ 3-5 nytt annet ledd skal lyde:</article><article class="legalP" id="kapittel-2-ledd-8">Samtykke etter første ledd bokstav d skal bare gis til refinansiering, boligformål eller til strengt nødvendige varer og tjenester og bare dersom låneopptaket fremstår som forsvarlig med hensyn til gjeldsordningen og skyldnerens økonomiske stilling. Gjeld stiftet i gjeldsforhandlingsperioden etter bestemmelsen her omfattes ikke av gjeldsordningen. Beslutning som tillater gjeldsstiftelse, kan ikke påklages.</article> <article class="defaultP" margin-top="true">§ 4-3 nytt annet ledd skal lyde:</article><article class="legalP" id="kapittel-2-ledd-9">Kongen kan i forskrift fastsette satser for beregningen av det som med rimelighet trengs til underhold av skyldneren og personer denne har lovbestemt forsørgelsesplikt for, eller lever i ekteskapsliknende forhold med.</article> <article class="defaultP" margin-top="true">§ 4-8 første ledd bokstav a første ledd nytt tredje punktum skal lyde:</article><article class="legalP" id="kapittel-2-ledd-10">Krav sikret ved lovbestemt pant i boligen i henhold til panteloven § 6-1 skal likevel gis full dekning.</article> <article class="defaultP" margin-top="true">§ 4-8 første ledd bokstav c skal lyde:<ul class="defaultList"><li data-li-identifier="(c)" data-name="(c)"><article class="listArticle" id="kapittel-2-ledd-10-punkt-1"><article class="legalP" id="kapittel-2-ledd-10-punkt-1-ledd-1">Skatte- og avgiftskrav</article><article class="legalP" id="kapittel-2-ledd-10-punkt-1-ledd-2">Skatte- og avgiftskrav som er oppstått etter åpningstidspunktet omfattes ikke av gjeldsordningen. Dette gjelder også skatte- og avgiftskrav som fastsettes ved vedtak etter åpningstidspunktet.</article><article class="legalP" id="kapittel-2-ledd-10-punkt-1-ledd-3">Har skyldneren hatt for lavt forskudd i gjeldsordningsperioden, som har medført høyere dividende enn dersom forskuddet hadde vært riktig, skal derved oppstått skattegjeld dekkes fullt ut ved at dividenden til kreditorene settes ned tilsvarende inntil skattekravet med tillegg av renter og omkostninger er betalt.</article></article></li></ul></article> <article class="defaultP" margin-top="true">§ 4-8 første ledd bokstav h første ledd skal lyde:</article><article class="legalP" id="kapittel-2-ledd-11">Straffebøter som er fastsatt ved dom, skal dekkes fullt ut, eller i henhold til et eventuelt benådningsvedtak. Straffebøter som er fastsatt ved forelegg mindre enn tre år før søknad om gjeldsforhandling fremmes, skal som hovedregel gis full dekning.</article> <article class="defaultP" margin-top="true">§ 4-12 første ledd fjerde punktum skal lyde:</article><article class="legalP" id="kapittel-2-ledd-12">Fordringshavere som har krav på annet enn bøter, skal opplyses om at de anses for å ha godtatt forslaget dersom de ikke motsetter seg det innen fristen.</article> <article class="defaultP" margin-top="true">§ 4-12 fjerde ledd annet punktum skal lyde:</article><article class="legalP" id="kapittel-2-ledd-13">Fordringshavere som har krav på annet enn bøter og som er varslet etter første ledd, anses for å ha godtatt forslaget dersom de ikke innen fristen i første ledd har motsatt seg det.</article> <article class="defaultP" margin-top="true">§ 5-2 nytt femte ledd skal lyde:</article><article class="legalP" id="kapittel-2-ledd-14">Gjeld som er bortfalt eller som i henhold til gjeldsordningen ikke skal betales i løpet av gjeldsordningsperioden, kan heller ikke søkes inndrevet hos skyldnere som har bosted utenfor riket. Beløp som er innkrevet i strid med første punktum, kan skyldneren kreve tilbakebetalt.</article> <article class="defaultP" margin-top="true">§ 6-2 første ledd nytt tredje, fjerde og femte punktum skal lyde:</article><article class="legalP" id="kapittel-2-ledd-15">Dersom skyldneren har mottatt et tilgodebeløp ved skatteavregningen som følge av for mye innbetalt forskudd, skal beløpet fordeles på kreditorene dersom disse som følge av feilinnbetalingen har fått for liten dividende. Dersom feilinnbetalingen har ført til at skyldneren har beholdt mindre av sine inntekter enn forutsatt i gjeldsordningen, skal skyldneren beholde tilgodebeløpet. Regelen i tredje og fjerde punktum gjelder uansett størrelsen av tilgodebeløpet.</article> <article class="defaultP" margin-top="true">§ 6-3 første punktum skal lyde:</article><article class="legalP" id="kapittel-2-ledd-16">Før retten prøver en begjæring etter §§ 6-1 eller 6-2, skal skyldneren og de berørte fordringshaverne gis anledning til å uttale seg.</article></section><section class="section" data-name="kapIII" id="kapittel-3" data-lovdata-URL="LTI/lov/2014-05-14-17/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 28. april 1978 nr. 18 om behandling av forbrukertvister gjøres følgende endringer:</article> <article class="defaultP" margin-top="true">§ 11 første ledd første punktum skal lyde:</article><article class="legalP" id="kapittel-3-ledd-2">Sak som Forbrukertvistutvalget har realitetsbehandlet kan innen én måned etter forkynning av vedtaket ved stevning bringes inn for tingrett.</article></section><section class="section" data-name="kapIV" id="kapittel-4" data-lovdata-URL="LTI/lov/2014-05-14-17/KAPITTEL_4"><h2 data-text-align="center">IV<br />Ikraftsettings- og overgangsbestemmelser:</h2><ul class="defaultList"><li data-li-identifier="1." data-name="1."><article class="listArticle" id="kapittel-4-punkt-1"><article class="legalP" id="kapittel-4-punkt-1-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til ulik tid.</article></article></li><li data-li-identifier="2." data-name="2."><article class="listArticle" id="kapittel-4-punkt-2"><article class="legalP" id="kapittel-4-punkt-2-ledd-1">Endringene gjelder bare i saker hvor gjeldsforhandling åpnes etter ikraftsettingstidspunktet, med følgende unntak og særregler: <ul class="defaultList"><li data-li-identifier="a)" data-name="a)"><article class="listArticle" id="kapittel-4-punkt-2-ledd-1-punkt-1"><article class="legalP" id="kapittel-4-punkt-2-ledd-1-punkt-1-ledd-1">Endringene i § 3-4 femte ledd og § 3-5 bokstav (d) gjelder også i saker hvor gjeldsforhandling er åpnet, men hvor gjeldsforhandlingsperioden ikke er utløpt på ikraftsettingstidspunktet.</article></article></li><li data-li-identifier="b)" data-name="b)"><article class="listArticle" id="kapittel-4-punkt-2-ledd-1-punkt-2"><article class="legalP" id="kapittel-4-punkt-2-ledd-1-punkt-2-ledd-1">Endringene i § 4-8 første ledd bokstav (a) og (h), og § 4-8 annet ledd bokstav (c) gjelder også i saker hvor gjeldsforhandling er åpnet på ikraftsettingstidspunktet, dersom forslag til frivillig gjeldsordning ikke er utsendt, eller slikt forslag er blitt forkastet og tvungen gjeldsordning ennå ikke er begjært.</article></article></li><li data-li-identifier="c)" data-name="c)"><article class="listArticle" id="kapittel-4-punkt-2-ledd-1-punkt-3"><article class="legalP" id="kapittel-4-punkt-2-ledd-1-punkt-3-ledd-1">Endringen i § 4-8 første ledd (c) og § 6-2 første ledd tredje til femte punktum og § 6-3 gjelder også i saker hvor gjeldsordning er kommet i stand, men ikke avsluttet på ikraftsettingstidspunktet.</article></article></li></ul></article></article></li><li data-li-identifier="3." data-name="3."><article class="listArticle" id="kapittel-4-punkt-3"><article class="legalP" id="kapittel-4-punkt-3-ledd-1">Kongen kan fastsette nærmere overgangsbestemmelser.</article></article></li></ul></section></main></body></html>