<!DOCTYPE html><html lang="no"><head><title>Forskrift om endring i forskrift om sikkerhetsstyring for jernbanevirksomheter på det nasjonale jernbanenettet (sikkerhetsstyringsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-12-10-1578</dd><dt class="dokid">DokumentID</dt><dd class="dokid">LTI/forskrift/2014-12-10-1578</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 16 s 2622</dd><dt class="dateInForce">I kraft fra</dt><dd class="dateInForce">2015-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-04-11-389</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-100/§6</li><li>forskrift/2010-12-10-1568/§1-3</li></ul></dd><dt class="dateOfPublication">Kunngjort</dt><dd class="dateOfPublication">2014-12-12 15:00</dd><dt class="journalNumber">Journalnummer</dt><dd class="journalNumber">2014-1177</dd><dt class="titleShort">Korttittel</dt><dd class="titleShort">Endr. i sikkerhetsstyringsforskriften</dd><dt class="title">Tittel</dt><dd class="title">Forskrift om endring i forskrift om sikkerhetsstyring for jernbanevirksomheter på det nasjonale jernbanenettet (sikkerhetsstyringsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Statens jernbanetilsyn 10. desember 2014 med hjemmel i lov 11. juni 1993 nr. 100 om anlegg og drift av jernbane, herunder sporvei, tunnelbane og forstadsbane m.m. (jernbaneloven) § 6, jf. forskrift 10. desember 2010 nr. 1568 om jernbanevirksomhet mv. på det nasjonale jernbanenettet (jernbaneforskriften) § 1-3 ellevte ledd.</dd><dt class="refid">RefID</dt><dd class="refid">forskrift/2014-12-10-1578</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om sikkerhetsstyring for jernbanevirksomheter på det nasjonale jernbanenettet (sikkerhetsstyringsforskriften)<ul class="tocSubUl"><li>I<ul class="tocSubUl"><li>§ 1-2. Formål</li><li>§ 4-4. Risikoakseptkriterier</li><li>§ 4-7. Beredskap</li><li>§ 6-1. Risikovurderinger</li><li>§ 7-2. Oppfølging av jernbaneulykker og jernbanehendelser</li><li>§ 7-4. Oppfølging av avvik</li><li>§ 9-1. Unntak fra forskriften</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2014-12-10-1578" id="dokument"><h1>Forskrift om endring i forskrift om sikkerhetsstyring for jernbanevirksomheter på det nasjonale jernbanenettet (sikkerhetsstyringsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2014-12-10-1578/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 11. april 2011 nr. 389 om sikkerhetsstyring for jernbanevirksomheter på det nasjonale jernbanenettet (sikkerhetsstyringsforksriften) gjøres følgende endringer:</article> <article class="defaultP" margin-top="true">§ 1-2 skal lyde:</article><article class="futureLegalArticle" data-name="§1-2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-2</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-1-ledd-1">Formålet med denne forskriften er at jernbanevirksomheten skal arbeide systematisk og proaktivt slik at det etablerte sikkerhetsnivået på jernbanen opprettholdes og i den grad det er nødvendig forbedres, samt at jernbaneulykker, alvorlige jernbanehendelser og jernbanehendelser unngås.</article></article> <article class="defaultP" margin-top="true">§ 1-3 bokstav b skal lyde:</article><article class="legalP" id="kapittel-1-ledd-2"><i>barrierer:</i> tekniske, operasjonelle, organisatoriske eller andre planlagte og iverksatte tiltak som har til hensikt å bryte en identifisert uønsket hendelseskjede,</article> <article class="defaultP" margin-top="true">§ 1-3 bokstav d skal lyde:</article><article class="legalP" id="kapittel-1-ledd-3"><i>jernbaneforetak:</i> jernbaneforetak som definert i fordelingsforskriften, og ethvert annet offentlig eller privat foretak, hvis virksomhet er å yte tjenester for transport av gods og/eller passasjerer med jernbane, og som forplikter seg til å sørge for trekkraften; dette gjelder også foretak som bare sørger for trekkraften,</article> <article class="defaultP" margin-top="true">§ 1-3 bokstav h skal lyde:</article><article class="legalP" id="kapittel-1-ledd-4"><i>jernbanevirksomhet:</i> virksomhet som driver gods- og/eller persontransport, jernbaneinfrastruktur og/eller trafikkstyring,</article> <article class="defaultP" margin-top="true">§ 1-3 bokstav k skal lyde:</article><article class="legalP" id="kapittel-1-ledd-5"><i>risikoevaluering:</i> prosess for å sammenligne beskrevet eller beregnet risiko med gitte risikoakseptkriterier,</article> <article class="defaultP" margin-top="true">§ 2-1 første punktum skal lyde:</article><article class="legalP" id="kapittel-1-ledd-6">Jernbanevirksomheten har ansvaret for en sikker drift av sin del av jernbanesystemet og kontroll på risikoer der disse oppstår i jernbanesystemet.</article> <article class="defaultP" margin-top="true">§ 2-3 annet ledd annet og tredje punktum blir nytt tredje ledd.</article> <article class="defaultP" margin-top="true">§ 3-1 femte ledd skal lyde:</article><article class="legalP" id="kapittel-1-ledd-7">Infrastrukturforvalters sikkerhetsstyringssystem skal ta hensyn til virkningene av forskjellige jernbaneforetaks virksomhet på det nasjonale jernbanenettet og omfatte bestemmelser som skal gjøre det mulig for alle jernbaneforetak å drive i samsvar med krav i jernbanelovgivningen, samt krav i og vilkår fastsatt i deres sikkerhetssertifikat.</article> <article class="defaultP" margin-top="true">§ 3-2 annet ledd skal lyde:</article><article class="legalP" id="kapittel-1-ledd-8">Jernbanevirksomheten skal ha en oppdatert oversikt over alle bestemmelser i sikkerhetsstyringssystemet der blant annet status for gyldighet for bestemmelsene er angitt.</article> <article class="defaultP" margin-top="true">§ 3-2 tredje ledd skal lyde:</article><article class="legalP" id="kapittel-1-ledd-9">Dokumentasjonen skal være styrt og sporbar. Jernbanevirksomheten skal ha bestemmelser om styring og kontroll av dokumenter som inngår i sikkerhetsstyringssystemet.</article> <article class="defaultP" margin-top="true">§ 3-3 andre ledd bokstav b skal lyde:</article><article class="legalP" id="kapittel-1-ledd-10">andre relevante regler og</article> <article class="defaultP" margin-top="true">§ 4-1 første punktum skal lyde:</article><article class="legalP" id="kapittel-1-ledd-11">Den øverste ledelsen har ansvaret for at sikkerhetsstyringssystemet er vedtatt, dokumentert og etterlevd.</article> <article class="defaultP" margin-top="true">§ 4-2 bokstav b skal lyde:</article><article class="legalP" id="kapittel-1-ledd-12">være formålstjenlig som et rammeverk for etablering og gjennomgåelse av sikkerhetsmål,</article> <article class="defaultP" margin-top="true">§ 4-2 bokstav c skal lyde:</article><article class="legalP" id="kapittel-1-ledd-13">være innarbeidet på alle nivåer i jernbanevirksomheten og</article> <article class="defaultP" margin-top="true">§ 4-3 første punktum skal lyde:</article><article class="legalP" id="kapittel-1-ledd-14">Jernbanevirksomhetens øverste ledelse skal utarbeide kvalitative og kvantitative mål som er egnet til å opprettholde og i den grad det er nødvendig forbedre sikkerheten.</article> <article class="defaultP" margin-top="true">§ 4-4 skal lyde:</article><article class="futureLegalArticle" data-name="§4-4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4-4</span>. <span class="legalArticleTitle">Risikoakseptkriterier</span></span><article class="legalP" id="kapittel-1-foreslåttparagraf-2-ledd-1">Den øverste ledelsen har ansvaret for å etablere risikoakseptkriterier. Kriteriene skal omfatte personer, eiendom og miljø.</article><article class="legalP" id="kapittel-1-foreslåttparagraf-2-ledd-2">Risikoakseptkriteriene skal være egnet som beslutningskriterier for de problemstillinger og detaljeringsnivå risikovurderingene skal dekke.</article><article class="legalP" id="kapittel-1-foreslåttparagraf-2-ledd-3">Kriteriene skal omfatte risiko som virksomheten representerer og blir eksponert for samlet sett samt den risiko virksomheten utgjør for individer og lokale forhold.</article><article class="legalP" id="kapittel-1-foreslåttparagraf-2-ledd-4">Kriteriene skal være fastlagt før risikovurderingen gjennomføres.</article><article class="legalP" id="kapittel-1-foreslåttparagraf-2-ledd-5">Risikoakseptkriteriene skal være basert på sannsynlighet og konsekvens. Vurderingene som ligger til grunn for utformingen av kriteriene skal dokumenteres.</article></article> <article class="defaultP" margin-top="true">§ 4-7 skal lyde:</article><article class="futureLegalArticle" data-name="§4-7" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 4-7</span>. <span class="legalArticleTitle">Beredskap</span></span><article class="legalP" id="kapittel-1-foreslåttparagraf-3-ledd-1">Den øverste ledelsen har ansvaret for at jernbanevirksomheten har beredskap for nødssituasjoner. Beredskapen skal være dimensjonert på grunnlag av resultatene fra beredskapsanalyser og være beskrevet i egne beredskapsplaner.</article><article class="legalP" id="kapittel-1-foreslåttparagraf-3-ledd-2">Jernbanevirksomheten skal sikre at nødvendige tiltak blir satt i verk raskest mulig slik at faresituasjoner ikke utvikler seg til ulykkessituasjoner og personer kan evakueres effektivt og trygt.</article><article class="legalP" id="kapittel-1-foreslåttparagraf-3-ledd-3">Beredskapen skal omfatte blant annet:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-3-punkt-1"><article class="legalP" id="kapittel-1-foreslåttparagraf-3-ledd-3-punkt-1-ledd-1">kompetent og øvet personell,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-3-punkt-2"><article class="legalP" id="kapittel-1-foreslåttparagraf-3-ledd-3-punkt-2-ledd-1">organisering, utstyr og materiell for effektiv beredskapsinnsats,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-3-punkt-3"><article class="legalP" id="kapittel-1-foreslåttparagraf-3-ledd-3-punkt-3-ledd-1">oversikt over grensesnitt mot andre relevante virksomheter som har beredskapsressurser,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-3-ledd-3-punkt-4"><article class="legalP" id="kapittel-1-foreslåttparagraf-3-ledd-3-punkt-4-ledd-1">et dokumentert beredskapsplanverk, med tydelig rollefordeling, varslingslister og innsatsplaner og</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-3-ledd-3-punkt-5"><article class="legalP" id="kapittel-1-foreslåttparagraf-3-ledd-3-punkt-5-ledd-1">informasjonsberedskap i krisesituasjoner som sikrer at reisende og publikum får informasjon om hvordan de skal forholde seg.</article></article></li></ul></article><article class="legalP" id="kapittel-1-foreslåttparagraf-3-ledd-4">Beredskapen skal være samordnet med relevante offentlige myndigheter .</article><article class="legalP" id="kapittel-1-foreslåttparagraf-3-ledd-5">Infrastrukturforvalter har ansvaret for at egne beredskapsplaner og beredskapsplanene til andre jernbaneforetak som trafikkerer det nasjonale jernbanenettet er koordinert.</article><article class="legalP" id="kapittel-1-foreslåttparagraf-3-ledd-6">Infrastrukturforvalter skal fastsette og formidle bestemmelser som er nødvendige for å opprettholde effektiv kommunikasjon med jernbaneforetak og andre relevante aktører i nødssituasjoner. Bestemmelsene skal utarbeides i samarbeid med jernbaneforetakene.</article></article> <article class="defaultP" margin-top="true">§ 4-8 første ledd skal lyde:</article><article class="legalP" id="kapittel-1-ledd-15">Jernbanevirksomhetens øverste ledelse skal ved behov og minst en gang per år, gjennomgå sikkerhetsstyringssystemet og resultatet fra virksomhetens sikkerhetsarbeid for å sikre at sikkerhetsstyringssystemet fortsatt er hensiktsmessig og oppdatert. Ved gjennomgåelsen skal det tas hensyn til blant annet:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-15-punkt-1"><article class="legalP" id="kapittel-1-ledd-15-punkt-1-ledd-1">resultater og gjennomføring av tiltak etter interne revisjoner og revisjoner av leverandører, samt vurdering av samsvar med lovgivningens krav og interne krav,</article></article></li><li data-li-identifier="b)" data-name="b)"><article class="listArticle" id="kapittel-1-ledd-15-punkt-2"><article class="legalP" id="kapittel-1-ledd-15-punkt-2-ledd-1">i hvilken grad sikkerhetsmål er oppnådd,</article></article></li><li data-li-identifier="c)" data-name="c)"><article class="listArticle" id="kapittel-1-ledd-15-punkt-3"><article class="legalP" id="kapittel-1-ledd-15-punkt-3-ledd-1">nye og oppdaterte risikovurderinger,</article></article></li><li data-li-identifier="d)" data-name="d)"><article class="listArticle" id="kapittel-1-ledd-15-punkt-4"><article class="legalP" id="kapittel-1-ledd-15-punkt-4-ledd-1">endrede forutsetninger, herunder endringer i lover og/eller forskrifter,</article></article></li><li data-li-identifier="e)" data-name="e)"><article class="listArticle" id="kapittel-1-ledd-15-punkt-5"><article class="legalP" id="kapittel-1-ledd-15-punkt-5-ledd-1">analyser av jernbaneulykker, alvorlige jernbanehendelser og jernbanehendelser,</article></article></li><li data-li-identifier="f)" data-name="f)"><article class="listArticle" id="kapittel-1-ledd-15-punkt-6"><article class="legalP" id="kapittel-1-ledd-15-punkt-6-ledd-1">avvik og oppfølgingen av disse og</article></article></li><li data-li-identifier="g)" data-name="g)"><article class="listArticle" id="kapittel-1-ledd-15-punkt-7"><article class="legalP" id="kapittel-1-ledd-15-punkt-7-ledd-1">oppfølgingstiltak etter ledelsens tidligere gjennomgåelser.</article></article></li></ul></article> <article class="defaultP" margin-top="true">§ 6-1 skal lyde:</article><article class="futureLegalArticle" data-name="§6-1" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 6-1</span>. <span class="legalArticleTitle">Risikovurderinger</span></span><article class="legalP" id="kapittel-1-foreslåttparagraf-4-ledd-1">Jernbanevirksomheten skal planlegge og gjennomføre de risikovurderinger som er nødvendige for å fastslå om driften av virksomheten er innenfor akseptabel risiko. Risikovurderingene skal planlegges og gjennomføres på en systematisk og koordinert måte gjennom alle virksomhetsfaser.</article><article class="legalP" id="kapittel-1-foreslåttparagraf-4-ledd-2">Det skal fremgå hva som er formålet med de enkelte risikovurderinger samt hvilke forutsetninger og avgrensninger som ligger til grunn.</article><article class="legalP" id="kapittel-1-foreslåttparagraf-4-ledd-3">Risikovurderinger skal gjennomføres i henhold til anerkjente og hensiktsmessige metoder.</article><article class="legalP" id="kapittel-1-foreslåttparagraf-4-ledd-4">Fareidentifiseringen som inngår i risikovurderingen skal være på et tilstrekkelig detaljert nivå.</article><article class="legalP" id="kapittel-1-foreslåttparagraf-4-ledd-5">Ved behov skal det utføres sensitivitetsvurdering for å fastslå om risikovurderingen er tilstrekkelig robust.</article><article class="legalP" id="kapittel-1-foreslåttparagraf-4-ledd-6">Ved vesentlige endringer skal felles metode for risikovurderinger regulert i forskrift 12. mars 2010 nr. 401 om gjennomføring av kommisjonsforordning (EF) nr. 352/2009 om innføring av felles sikkerhetsmetode for risikovurderinger i henhold til artikkel 6. pkt. 3a i direktiv 2004/49/EF (forskrift om felles sikkerhetsmetode for risikovurderinger) benyttes i den grad forskriften selv bestemmer.</article></article> <article class="defaultP" margin-top="true">§ 6-2 tredje ledd første punktum skal lyde:</article><article class="legalP" id="kapittel-1-ledd-16">Jernbanevirksomheten skal ha oversikt over utførte risikovurderinger, samt deres gyldighetsstatus, forutsetninger og avgrensninger.</article> <article class="defaultP" margin-top="true">§ 7-1 første ledd skal lyde:</article><article class="legalP" id="kapittel-1-ledd-17">Jernbanevirksomheten skal systematisk gjennomføre revisjoner av sitt sikkerhetsstyringssystem for å vurdere om det er tilfredsstillende dokumentert og etterlevd og om det tilfredsstiller krav i jernbanelovgivningen.</article> <article class="defaultP" margin-top="true">§ 7-2 skal lyde:</article><article class="futureLegalArticle" data-name="§7-2" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 7-2</span>. <span class="legalArticleTitle">Oppfølging av jernbaneulykker og jernbanehendelser</span></span><article class="legalP" id="kapittel-1-foreslåttparagraf-5-ledd-1">Jernbanevirksomheten skal ha system for intern rapportering, registrering, granskning og analyse av jernbaneulykker, alvorlige jernbanehendelser og jernbanehendelser.</article><article class="legalP" id="kapittel-1-foreslåttparagraf-5-ledd-2">Jernbanevirksomheten skal undersøke og analysere jernbaneulykker, alvorlige jernbanehendelser og jernbanehendelser. Hendelsene skal analyseres både enkeltvis og i forhold til andre hendelser for å sikre at nødvendige tiltak identifiseres.</article><article class="legalP" id="kapittel-1-foreslåttparagraf-5-ledd-3">Tiltakene skal følges opp og effekten evalueres. Inntil nødvendige tiltak er iverksatt skal det ved behov gjennomføres kompenserende tiltak.</article></article> <article class="defaultP" margin-top="true">§ 7-3 annet ledd skal lyde:</article><article class="legalP" id="kapittel-1-ledd-18">Jernbanevirksomhetene skal samordne slike øvelser i den grad det er nødvendig.</article> <article class="defaultP" margin-top="true">§ 7-4 skal lyde:</article><article class="futureLegalArticle" data-name="§7-4" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 7-4</span>. <span class="legalArticleTitle">Oppfølging av avvik</span></span><article class="legalP" id="kapittel-1-foreslåttparagraf-6-ledd-1">Jernbanevirksomheten skal registrere og følge opp avvik fra jernbanelovgivningen og interne bestemmelser. Det skal tas stilling til avvikenes betydning for sikkerheten, både enkeltvis og i forhold til andre avvik.</article><article class="legalP" id="kapittel-1-foreslåttparagraf-6-ledd-2">Jernbanevirksomheten skal rette avvik, avdekke årsakene til avvikene og iverksette tiltak for å hindre gjentakelse. Tiltakene skal følges opp og effekten av tiltakene evalueres. Inntil avvik er rettet skal det ved behov gjennomføres kompenserende tiltak.</article></article> <article class="defaultP" margin-top="true">§ 8-1 første ledd første punktum skal lyde:</article><article class="legalP" id="kapittel-1-ledd-19">Jernbanevirksomheten skal årlig rapportere felles sikkerhetsindikatorer, jf. vedlegg I til denne forskriften, til Statens jernbanetilsyn.</article> <article class="defaultP" margin-top="true">§ 8-1 andre ledd bokstav c skal lyde:</article><article class="legalP" id="kapittel-1-ledd-20">resultatene av revisjoner og revisjoner av leverandører og</article> <article class="defaultP" margin-top="true">Ny § 9-1 skal lyde:</article><article class="futureLegalArticle" data-name="§9-1" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 9-1</span>. <span class="legalArticleTitle">Unntak fra forskriften</span></span><article class="legalP" id="kapittel-1-foreslåttparagraf-7-ledd-1">Statens jernbanetilsyn kan i det enkelte tilfellet gjøre unntak fra denne forskriften dersom særlige grunner tilsier det og dette ikke er i strid med internasjonale avtaler som Norge har inngått.</article></article> <article class="defaultP" margin-top="true">Gjeldende § 9-1 og § 9-2 blir henholdsvis § 9-2 og § 9-3.</article></section><section class="section" data-name="kapII" id="kapittel-2" data-lovdata-URL="LTI/forskrift/2014-12-10-1578/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer ikraft 1. januar 2015.</article></section></main></body></html>