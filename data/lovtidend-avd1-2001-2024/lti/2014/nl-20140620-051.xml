<!DOCTYPE html><html lang="no"><head><title>Lov om fiskeretten i Tanavassdraget (Tanaloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2014-06-20-51</dd><dt class="dokid">DokumentID</dt><dd class="dokid">LTI/lov/2014-06-20-51</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 8 s 1196</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1888-06-23-1</li><li>lov/1992-05-15-47</li><li>lov/2005-06-17-85</li></ul></dd><dt class="legalArea">Rettsområde</dt><dd class="legalArea"><ul><li>Fiskeri- og fangstrett og havbruk &gt; Fiskeri</li> <li>Landbruk, jakt og skogbruk &gt; Jakt og innlandsfiske</li></ul></dd><dt class="dateOfPublication">Kunngjort</dt><dd class="dateOfPublication">2014-06-20 15:50</dd><dt class="journalNumber">Journalnummer</dt><dd class="journalNumber">2014-0513</dd><dt class="titleShort">Korttittel</dt><dd class="titleShort">Tanaloven</dd><dt class="title">Tittel</dt><dd class="title">Lov om fiskeretten i Tanavassdraget (Tanaloven)</dd><dt class="miscInformation">Annet om dokumentet</dt><dd class="miscInformation">Prop.58 L (2013–2014), Innst.247 L (2013–2014), Lovvedtak 61 (2013–2014). Stortingets første og andre gangs behandling hhv. 12. og 19. juni 2014. Fremmet av Klima- og miljødepartementet.</dd><dt class="refid">RefID</dt><dd class="refid">lov/2014-06-20-51</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om fiskeretten i Tanavassdraget (Tanaloven)<ul class="tocSubUl"><li>§ 1. Lovens formål</li><li>§ 2. Stedlig virkeområde</li><li>§ 3. Forholdet til folkeretten</li><li>§ 4. Fiskeberettigete</li><li>§ 5. Rett til stangfiske</li><li>§ 6. Forskrifter og forhandlinger</li><li>§ 7. Straff</li><li>§ 8. Ikraftsetting og overgangsbestemmelser</li><li>§ 9. Endringer i andre lover<ul class="tocSubUl"><li>§ 28. Fisket i Neidenvassdraget</li><li>§ 28 a. Fisket i Tanavassdraget</li><li>§ 24. Særlige rettigheter i Finnmark</li></ul></li></ul></li></ul></dd></dl></header><main class="documentBody" data-lovdata-URL="LTI/lov/2014-06-20-51" id="dokument"><h1>Lov om fiskeretten i Tanavassdraget (Tanaloven)</h1><article class="defaultP" data-text-size="small">Følgende lov oppheves:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 23. juni 1888 nr. 1 om Retten til Fiskeri i Tanavasdraget i Finmarkens Amt.</article></article></li></ul></article><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 15. mai 1992 nr. 47 om laksefisk og innlandsfisk mv. (lakse- og innlandsfiskloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 17. juni 2005 nr. 85 om rettsforhold og forvaltning av grunn og naturressurser i Finnmark fylke (finnmarksloven).</article></article></li></ul></article><article class="legalArticle" data-lovdata-URL="LTI/lov/2014-06-20-51/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Lovens formål</span></h2><article class="legalP" id="paragraf-1-ledd-1">Lovens formål er å sikre de særskilte rettigheter lokalbefolkningen har til fiske i Tanavassdraget på grunnlag av lov, alders tids bruk og lokal sedvane.</article></article><article class="legalArticle" data-lovdata-URL="LTI/lov/2014-06-20-51/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Stedlig virkeområde</span></h2><article class="legalP" id="paragraf-2-ledd-1">Loven gjelder for lakseførende deler av Tanavassdraget.</article></article><article class="legalArticle" data-lovdata-URL="LTI/lov/2014-06-20-51/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forholdet til folkeretten</span></h2><article class="legalP" id="paragraf-3-ledd-1">Loven gjelder med de begrensninger som følger av ILO-konvensjon nr. 169 om urfolk og stammefolk i selvstendige stater. Loven skal anvendes i samsvar med folkerettens regler om urfolk og minoriteter og bestemmelser i overenskomster med Finland om fisket i Tanavassdraget.</article></article><article class="legalArticle" data-lovdata-URL="LTI/lov/2014-06-20-51/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fiskeberettigete</span></h2><article class="legalP" id="paragraf-4-ledd-1">Den som avler minst 2000 kg høy i året eller tilsvarende mengde annet grovfôr på grunn som vedkommende eier eller leier på åremål og bor på eller i nærheten av, og som ligger mindre enn to kilometer fra elvebredden, har rett til å fiske etter alle fiskeslag og med alle tillatte fiskeredskaper i de lakseførende delene av Tanavassdraget.</article><article class="legalP" id="paragraf-4-ledd-2">Fiskeretten etter første ledd ligger til ett medlem av husstanden. Dersom flere personer driver fiskeberettiget jordbruk i fellesskap på samme grunn, har bare én av dem rett til garnfiske.</article></article><article class="legalArticle" data-lovdata-URL="LTI/lov/2014-06-20-51/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Rett til stangfiske</span></h2><article class="legalP" id="paragraf-5-ledd-1">De personer som bor i Tana eller Karasjok kommuner har rett til å fiske med stang eller håndsnøre fra land og båt i de lakseførende delene av Tanavassdraget mot løsning av fiskekort til lav pris. Det samme gjelder for personer som bor langs lakseførende sideelver til Tana i Kautokeino kommune. Reindriftsutøvere som ikke bor i disse områdene, har rett til stangfiske når de driver reindrift i elvedistriktet.</article><article class="legalP" id="paragraf-5-ledd-2">Fiskerett etter første ledd må ikke utøves til fortrengsel for de fiskeberettigete etter § 4.</article></article><article class="legalArticle" data-lovdata-URL="LTI/lov/2014-06-20-51/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Forskrifter og forhandlinger</span></h2><article class="legalP" id="paragraf-6-ledd-1">Departementet kan gi forskrift om adgang til stangfiske for andre enn dem som er nevnt i §§ 4 og 5.</article><article class="legalP" id="paragraf-6-ledd-2">Departementet kan ved forskrift også gi nærmere regler om forvaltningen og utøvelsen av fisket. Forskriften skal legge til rette for en lokal, rettighetsbasert forvaltning av fiskeressursene i samsvar med overenskomster med Finland om fisket.</article><article class="legalP" id="paragraf-6-ledd-3">Utarbeidelsen av forskrifter og forhandlinger med Finland om fisket i lakseførende deler av Tanavassdraget skal skje i samråd med Tanavassdragets fiskeforvaltning og Sametinget.</article></article><article class="legalArticle" data-lovdata-URL="LTI/lov/2014-06-20-51/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Straff</span></h2><article class="legalP" id="paragraf-7-ledd-1">Den som forsettlig eller uaktsomt utøver uberettiget fiske eller som krenker en annens fiskerett etter §§ 4 eller 5, straffes med bøter.</article></article><article class="legalArticle" data-lovdata-URL="LTI/lov/2014-06-20-51/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikraftsetting og overgangsbestemmelser</span></h2><article class="legalP" id="paragraf-8-ledd-1">Loven gjelder fra den tid Kongen bestemmer.</article><article class="legalP" id="paragraf-8-ledd-2">Forskrifter gitt med hjemmel i finnmarksloven § 28 annet ledd og lov 23. juni 1888 nr. 1 om Retten til Fiskeri i Tanavasdraget i Finmarkens Amt gjelder også etter at loven her har trådt i kraft.</article></article><article class="legalArticle" data-lovdata-URL="LTI/lov/2014-06-20-51/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Endringer i andre lover</span></h2><article class="legalP" id="paragraf-9-ledd-1">Fra den tid loven trer i kraft, gjøres følgende endringer i andre lover:</article> <article class="defaultP" margin-top="true">1. Lov 23. juni 1888 nr. 1 om Retten til Fiskeri i Tanavasdraget i Finmarkens Amt oppheves.</article> <article class="defaultP" margin-top="true">2. I lov 17. juni 2005 nr. 85 om rettsforhold og forvaltning av grunn og naturressurser i Finnmark fylke (finnmarksloven) skal kapittel 4 lyde:</article><span class="futuretitle" id="paragraf-9-foreslåttittel-1">Kapittel 4. Tana og Neiden</span><article class="futureLegalArticle" data-name="§28" id="paragraf-9-foreslåttparagraf-1"><span class="futureLegalArticleHeader">§ 28. <span class="legalArticleTitle">Fisket i Neidenvassdraget</span></span><article class="legalP" id="paragraf-9-foreslåttparagraf-1-ledd-1">I Neidenvassdraget har lokalbefolkningen særskilte rettigheter til fiske på grunnlag av alders tids bruk og lokal sedvane.</article><article class="legalP" id="paragraf-9-foreslåttparagraf-1-ledd-2">Kongen kan ved forskrift gi nærmere regler om forvaltningen og utøvelsen av fisket. Forskriften skal legge til rette for en lokal, rettighetsbasert forvaltning av fiskeressursene i samsvar med overenskomster med Finland om fisket i Neidenvassdraget.</article><article class="legalP" id="paragraf-9-foreslåttparagraf-1-ledd-3">Utarbeidelsen av forskrifter og forhandlinger med Finland om fisket i Neidenvassdraget skal skje i samråd med Sametinget, berørte kommuner og de som har særskilte rettigheter til fisket i vassdraget.</article></article><article class="futureLegalArticle" data-name="§28a" id="paragraf-9-foreslåttparagraf-2"><span class="futureLegalArticleHeader">§ 28 a. <span class="legalArticleTitle">Fisket i Tanavassdraget</span></span><article class="legalP" id="paragraf-9-foreslåttparagraf-2-ledd-1">For fiskerettigheter i Tanavassdraget gjelder Tanaloven.</article></article> <article class="defaultP" margin-top="true">3. I lov 15. mai 1992 nr. 47 om laksefisk og innlandsfisk m.v. skal § 24 lyde:</article><article class="futureLegalArticle" data-name="§24" id="paragraf-9-foreslåttparagraf-3"><span class="futureLegalArticleHeader">§ 24. <span class="legalArticleTitle">Særlige rettigheter i Finnmark</span></span><article class="legalP" id="paragraf-9-foreslåttparagraf-3-ledd-1">Denne lov medfører ingen endringer i de særlige regler som gjelder for den lokale befolknings rett til fiske i Finnmark etter kgl. res. av 27. mai 1775 angående Jorddelingen i Finnmarken samt Bopladses Udvisning og Skyldlægning sammesteds, finnmarksloven kapittel 4 og Tanaloven.</article></article></article></main></body></html>