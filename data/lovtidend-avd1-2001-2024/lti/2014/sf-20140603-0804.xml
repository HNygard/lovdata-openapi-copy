<!DOCTYPE html><html lang="no"><head><title>Forskrift om endring i forskrift om graden ph.d. ved MF</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-06-03-804</dd><dt class="dokid">DokumentID</dt><dd class="dokid">LTI/forskrift/2014-06-03-804</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 8 s 1228</dd><dt class="dateInForce">I kraft fra</dt><dd class="dateInForce">2014-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2012-06-05-645</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li><li>lov/2005-04-01-15/§3-9</li></ul></dd><dt class="dateOfPublication">Kunngjort</dt><dd class="dateOfPublication">2014-06-24 14:20</dd><dt class="journalNumber">Journalnummer</dt><dd class="journalNumber">2014-0560</dd><dt class="titleShort">Korttittel</dt><dd class="titleShort">Forskrift om endring i forskrift om ph.d. ved MF</dd><dt class="title">Tittel</dt><dd class="title">Forskrift om endring i forskrift om graden ph.d. ved MF</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Det teologiske Menighetsfakultet 3. juni 2014 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3 og § 3-9.</dd><dt class="refid">RefID</dt><dd class="refid">forskrift/2014-06-03-804</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om graden ph.d. ved MF<ul class="tocSubUl"><li>I<ul class="tocSubUl"><li>§ 7. Veiledning</li><li>§ 9. Rapportering og midtveisevaluering</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2014-06-03-804" id="dokument"><h1>Forskrift om endring i forskrift om graden ph.d. ved MF</h1><section class="section" data-name="kapI" id="kapittel-1" data-lovdata-URL="LTI/forskrift/2014-06-03-804/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 5. juni 2012 nr. 645 for graden philosophiae doctor (ph.d.) ved Det teologiske Menighetsfakultet gjøres følgende endringer:</article> <article class="defaultP" margin-top="true">§ 2 tredje ledd skal lyde:</article><article class="legalP" id="kapittel-1-ledd-2">Ph.d.-utdanningens viktigste komponent er et selvstendig forskningsarbeid eller kombinert forsknings- og utviklingsarbeid som gjennomføres under aktiv veiledning.</article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Veiledning</span></span><article class="legalP" id="kapittel-1-foreslåttparagraf-1-ledd-1">Arbeidet med doktoravhandlingen skal foregå under individuell veiledning. Veileder har ansvar for å følge opp kandidatens faglige utvikling. Institusjonen og veilederne skal sammen sikre at ph.d.-kandidaten deltar i et aktivt forskningsmiljø.</article></article> <article class="defaultP" margin-top="true">§ 8-1 tredje ledd første punktum skal lyde:</article><article class="legalP" id="kapittel-1-ledd-3">Opplæringsdelen skal, sammen med avhandlingsarbeidet, gi utdanning på høyt faglig nivå og i henhold til internasjonal standard, med gjennomføring av et vitenskapelig forskningsarbeid, trening i faglig formidling og innføring i forskningsetikk, vitenskapsteori og vitenskapsmetode.</article> <article class="defaultP" margin-top="true">§ 9 ny paragrafoverskrift skal lyde:</article><article class="futureLegalArticle" data-name="§9" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Rapportering og midtveisevaluering</span></span></article> <article class="defaultP" margin-top="true">§ 9 første til tredje ledd blir ny § 9-1 Rapportering.</article> <article class="defaultP" margin-top="true">Ny § 9-2 skal lyde:</article> <article class="defaultP" margin-top="true">§ 9-2. <i>Midtveisevaluering</i></article><article class="legalP" id="kapittel-1-ledd-4">En midtveisevaluering av doktorgradsarbeidet bør normalt finne sted i tredje eller fjerde semester. Kandidaten skal presentere sitt arbeid og bli evaluert av en gruppe på minst to personer som er oppnevnt av institusjonen. Evalueringsgruppen skal ta stilling til doktorgradsarbeidets faglige status og fremdrift, og skal gi tilbakemelding til både kandidaten, veilederen og institusjonen.</article><article class="legalP" id="kapittel-1-ledd-5">Dersom evalueringsgruppen rapporterer om vesentlige svakheter ved forskningsarbeidet, skal det iverksettes tiltak for å korrigere situasjonen.</article><article class="legalP" id="kapittel-1-ledd-6">For kandidater som er tatt opp på ph.d.-program ved institusjonen før denne bestemmelsens ikrafttredelse, er midtveisevalueringen frivillig.</article> <article class="defaultP" margin-top="true">§ 10-1 skal lyde:</article> <article class="defaultP" margin-top="true">§ 10-1. <i>Krav til avhandlingen</i></article><article class="legalP" id="kapittel-1-ledd-7">Avhandlingen skal være et selvstendig, vitenskapelig forskningsarbeid eller forsknings- og utviklingsarbeid som oppfyller internasjonale standarder med hensyn til etiske krav, faglig nivå og metode innen fagområdet.</article><article class="legalP" id="kapittel-1-ledd-8">Avhandlingen skal bidra til å utvikle ny faglig kunnskap og ligge på et nivå som tilsier at den vil kunne publiseres som en del av fagets vitenskapelige litteratur eller offentliggjøres i egnet format som en del av fagets forskningsbaserte kunnskapsutvikling.</article><article class="legalP" id="kapittel-1-ledd-9">Avhandlingen kan bestå av en monografi eller en sammenstilling av flere mindre arbeider. En sammenstilling av flere mindre arbeider kan godtas som avhandling dersom det er en sammenheng mellom disse arbeidene og det er redegjort for denne sammenhengen.</article><article class="legalP" id="kapittel-1-ledd-10">En avhandling kan innleveres til bedømmelse av flere i fellesskap dersom de individuelle bidragene kan identifiseres.</article><article class="legalP" id="kapittel-1-ledd-11">Dersom avhandlingen eller deler av den er blitt til i samarbeid med andre forfattere eller samarbeidspartnere, skal ph.d.-kandidaten følge de normer for medforfatterskap som er allment akseptert i fagmiljøet og institusjonens retningslinjer for medforfatterskap. Dersom avhandlingen hovedsakelig består av artikler, skal kandidaten normalt være førsteforfatter på minst halvparten av artiklene.</article><article class="legalP" id="kapittel-1-ledd-12">I avhandlinger hvor det inngår arbeider med flere forfattere eller samarbeidspartnere, skal det følge en underskrevet erklæring som beskriver kandidatens innsats i hvert enkelt arbeid.</article><article class="legalP" id="kapittel-1-ledd-13">Forskningsutvalget avgjør hvilke språk som kan benyttes i en avhandling.</article> <article class="defaultP" margin-top="true">§ 17 nytt tredje ledd skal lyde:</article><article class="legalP" id="kapittel-1-ledd-14">Dersom ny innlevering skjer ved annen institusjon, skal det foretas nytt opptak ved denne, jf. § 5.</article> <article class="defaultP" margin-top="true">§ 19-2 sjette ledd skal lyde:</article><article class="legalP" id="kapittel-1-ledd-15">Første ordinære opponent innleder opposisjonen. Institusjonen kan eventuelt fastsette en annen oppgavefordeling mellom doktoranden og førsteopponenten. Etter at første opponent har avsluttet sin opposisjon, gis de øvrige tilstedeværende anledning til å kommentere ex auditorio. Andre ordinære opponent avslutter opposisjonen. Disputasleder avslutter disputasen.</article> <article class="defaultP" margin-top="true">§ 25-2 skal lyde:</article> <article class="defaultP" margin-top="true">§ 25-2. <i>Overgangsbestemmelser</i></article><article class="legalP" id="kapittel-1-ledd-16">Den som når denne forskriften trer i kraft, har opptak på ph.d.-program etter forskrift 5. juni 2005 nr. 1339, beholder de rettigheter som står i denne dersom dette er til gunst for vedkommende.</article></section><section class="section" data-name="kapII" id="kapittel-2" data-lovdata-URL="LTI/forskrift/2014-06-03-804/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. august 2014.</article></section></main></body></html>