<!DOCTYPE html><html lang="no"><head><title>Forskrift om endring i forskrift om studier og eksamen ved Universitetet i Agder</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-11-26-1708</dd><dt class="dokid">DokumentID</dt><dd class="dokid">LTI/forskrift/2014-11-26-1708</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 17 s 2760</dd><dt class="dateInForce">I kraft fra</dt><dd class="dateInForce">2015-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-06-22-833</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-9</li></ul></dd><dt class="dateOfPublication">Kunngjort</dt><dd class="dateOfPublication">2014-12-19 15:50</dd><dt class="journalNumber">Journalnummer</dt><dd class="journalNumber">2014-1234</dd><dt class="titleShort">Korttittel</dt><dd class="titleShort">Endr. i forskrift om studier og eksamen ved UiA</dd><dt class="title">Tittel</dt><dd class="title">Forskrift om endring i forskrift om studier og eksamen ved Universitetet i Agder</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret for Universitetet i Agder 26. november 2014 med hjemmel i lov 1. april 2005 nr. 15 universiteter og høyskoler (universitets- og høyskoleloven) § 3-9.</dd><dt class="refid">RefID</dt><dd class="refid">forskrift/2014-11-26-1708</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om studier og eksamen ved Universitetet i Agder<ul class="tocSubUl"><li>I<ul class="tocSubUl"><li>§ 29a. Uttalelse ved merknad på politiattest</li><li>§ 38a. Klage over formelle feil ved eksamen</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2014-11-26-1708" id="dokument"><h1>Forskrift om endring i forskrift om studier og eksamen ved Universitetet i Agder</h1><section class="section" data-name="kapI" id="kapittel-1" data-lovdata-URL="LTI/forskrift/2014-11-26-1708/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. juni 2005 nr. 833 om studier og eksamen ved Universitetet i Agder gjøres følgende endringer:</article> <article class="defaultP" margin-top="true">§ 2 andre setning skal lyde:</article><article class="legalP" id="kapittel-1-ledd-2">§ 19 gjelder for doktorgradsutdanninger.</article> <article class="defaultP" margin-top="true">§ 2 ny tredje setning skal lyde:</article><article class="legalP" id="kapittel-1-ledd-3">§ 31, § 33 og § 37 gjelder for eksamener eller prøver underveis i doktorgradsutdanningen.</article> <article class="defaultP" margin-top="true">§ 2 nåværende tredje til femte setning blir ny fjerde til sjette setning.</article> <article class="defaultP" margin-top="true">§ 2 nåværende fjerde, ny femte setning skal lyde:</article><article class="legalP" id="kapittel-1-ledd-4">Styret kan dispensere fra bestemmelser i denne forskriften i fag-/programplan eller studieplan for eksternt finansierte studier og emner, og i særlige tilfelle også for ordinære studier og emner.</article> <article class="defaultP" margin-top="true">§ 5 2. ledd skal lyde:</article><article class="legalP" id="kapittel-1-ledd-5">For bachelorgrad oppnådd på grunnlag av selvvalgt bachelorløp tildeles graden «bachelor» uten tilleggsbenevnelse.</article> <article class="defaultP" margin-top="true">§ 6 4. ledd går ut.</article> <article class="defaultP" margin-top="true">§ 7 3. ledd går ut.</article> <article class="defaultP" margin-top="true">I § 16 1. ledd skal betegnelsen for karakteren D endres fra «Brukbar» til «Nokså godt».</article> <article class="defaultP" margin-top="true">§ 20 6. ledd skal lyde:</article><article class="legalP" id="kapittel-1-ledd-6">Studenter i permisjon har adgang til ny, utsatt eller ekstraordinær eksamen i samsvar med § 26.</article> <article class="defaultP" margin-top="true">§ 26 ny 7. setning i 1. ledd bokstav b skal lyde:</article><article class="legalP" id="kapittel-1-ledd-7">Studenter som får barn under studiene har krav på utsatt eksamen i samsvar med lov om universiteter og høyskoler § 4-5 første ledd.</article> <article class="defaultP" margin-top="true">§ 26 tidligere 7.–10. setning blir ny 8.–11. setning.</article> <article class="defaultP" margin-top="true">§ 28 ny andre og tredje setning i 7. ledd skal lyde:</article><article class="legalP" id="kapittel-1-ledd-8">Fakultetsstyret selv kan bestemme at for masteroppgaver med justerende muntlig eksamen skal sensuren for skriftlig eller utøvende masteroppgave offentliggjøres samtidig med den endelige karakteren. Det skal da kunngjøres minimum 24 timer før muntlig eksamen hvorvidt skriftlig eller utøvende del er vurdert til bestått karakter.</article> <article class="defaultP" margin-top="true">Ny § 29a skal lyde:</article><article class="futureLegalArticle" data-name="§29a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 29a</span>. <span class="legalArticleTitle">Uttalelse ved merknad på politiattest</span></span><article class="legalP" id="kapittel-1-foreslåttparagraf-1-ledd-1">Fakultetsstyret/styret for lærerutdanningene avgir uttalelse til klagenemnda i saker der det oppstår spørsmål om hvorvidt en student som har merknad på politiattesten skal nektes retten til å delta i klinisk undervisning eller praksisstudier, jf. lov om universiteter og høyskoler § 4-9.</article></article> <article class="defaultP" margin-top="true">§ 31 1. ledd skal lyde:</article><article class="legalP" id="kapittel-1-ledd-9">Konsekvenser av fusk eller forsøk på fusk eller medvirkning til dette reguleres av Lov om universiteter og høyskoler § 4-7 og § 4-8.</article> <article class="defaultP" margin-top="true">§ 31 ny tredje setning i 3. ledd skal lyde:</article><article class="legalP" id="kapittel-1-ledd-10">Dersom det gjennomføres kontroll av tillatte hjelpemidler før oppgaveteksten er utlevert, anses eksamen påbegynt når eksamenskandidaten har levert inn sine hjelpemidler for kontroll.</article> <article class="defaultP" margin-top="true">§ 31 nåværende tredje setning blir ny fjerde setning.</article> <article class="defaultP" margin-top="true">Ny § 38a skal lyde:</article><article class="futureLegalArticle" data-name="§38a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 38a</span>. <span class="legalArticleTitle">Klage over formelle feil ved eksamen</span></span><article class="legalP" id="kapittel-1-foreslåttparagraf-2-ledd-1">Klage over formelle feil etter lov om universiteter og høyskoler § 5-2 behandles av fakultetsstyret ved det fakultet som har faglig ansvar for emnet. Klage over formelle feil ved praksis i lærerutdanninger som Avdeling for lærerutdanning har faglig ansvar for, behandles av styret for lærerutdanningene.</article></article> <article class="defaultP" margin-top="true">§ 41 nytt 2. ledd skal lyde:</article><article class="legalP" id="kapittel-1-ledd-11">Det skal ikke gis dobbel uttelling for samme faginnhold innenfor samme grad.</article> <article class="defaultP" margin-top="true">§ 41 nåværende 2. ledd blir nytt 3. ledd.</article></section><section class="section" data-name="kapII" id="kapittel-2" data-lovdata-URL="LTI/forskrift/2014-11-26-1708/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2015.</article></section></main></body></html>