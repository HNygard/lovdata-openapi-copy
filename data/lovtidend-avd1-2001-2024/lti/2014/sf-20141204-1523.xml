<!DOCTYPE html><html lang="no"><head><title>Forskrift om endring i forskrift for graden philosophiae doctor (ph.d.) ved Universitetet i Tromsø</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-12-04-1523</dd><dt class="dokid">DokumentID</dt><dd class="dokid">LTI/forskrift/2014-12-04-1523</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 16 s 2559</dd><dt class="dateInForce">I kraft fra</dt><dd class="dateInForce">2014-12-04</dd><dt class="changesToDocuments">Endrer</dt><dd class="changesToDocuments"><ul><li>forskrift/2012-10-25-1150</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li><li>lov/2005-04-01-15/§3-7</li><li>lov/2005-04-01-15/§3-9</li><li>lov/2005-04-01-15/§4-13</li></ul></dd><dt class="dateOfPublication">Kunngjort</dt><dd class="dateOfPublication">2014-12-09 15:00</dd><dt class="journalNumber">Journalnummer</dt><dd class="journalNumber">2014-1129</dd><dt class="titleShort">Korttittel</dt><dd class="titleShort">Endr. i forskrift for graden ph.d. ved UiT</dd><dt class="title">Tittel</dt><dd class="title">Forskrift om endring i forskrift for graden philosophiae doctor (ph.d.) ved Universitetet i Tromsø</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av Rektor på fullmakt for Styret ved Universitetet i Tromsø – Noregs arktiske universitet 4. desember 2014 med heimel i lov 1. april 2005 nr. 15 om universiteter og høyskoler (universitets- og høyskoleloven) § 3-3, § 3-7, § 3-9 og § 4-13.</dd><dt class="refid">RefID</dt><dd class="refid">forskrift/2014-12-04-1523</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift for graden philosophiae doctor (ph.d.) ved Universitetet i Tromsø<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2014-12-04-1523" id="dokument"><h1>Forskrift om endring i forskrift for graden philosophiae doctor (ph.d.) ved Universitetet i Tromsø</h1><section class="section" data-name="kapI" id="kapittel-1" data-lovdata-URL="LTI/forskrift/2014-12-04-1523/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 25. oktober 2012 nr. 1150 for graden philosophiae doctor (ph.d.) ved Universitetet i Tromsø blir det gjort følgjande endringar:</article> <article class="defaultP" margin-top="true">Overskrifta vert endra til:</article> <article class="defaultP" margin-top="true"><i>Forskrift om graden philosophiae doctor (ph.d.) ved Universitetet i Tromsø – Noregs arktiske universitet (UiT)</i></article> <article class="defaultP" margin-top="true">I § 1 skal det stå <i>Universitetet i Tromsø – Noregs arktiske universitet (UiT)</i> i staden for Universitetet i Tromsø.</article> <article class="defaultP" margin-top="true">I § 4 i definisjonen av emnebeskriving og ph.d.-student (doktorgradsstudent), i § 22 første ledd og i § 23 første ledd skal det stå <i>UiT</i> staden for Universitetet i Tromsø.</article> <article class="defaultP" margin-top="true">§ 5 første ledd første strekpunkt vert endra til:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">eit sjølvstendig forskingsarbeid eller kombinert forskings- og utviklingsarbeid i aktivt samarbeid med rettleiar(ar) og andre forskarar</article></article></li></ul></article> <article class="defaultP" margin-top="true">§ 14 siste setning vert sletta.</article> <article class="defaultP" margin-top="true">§ 15 første ledd får slik ny andre setning:</article><article class="legalP" id="kapittel-1-ledd-2">Opplæringa skal bidra til at forventa læringsutbyte, slik det går fram av det nasjonale kvalifikasjonsrammeverket for høgare utdanning, vert oppnådd.</article> <article class="defaultP" margin-top="true">§ 15 første ledd andre til fjerde setning blir tredje til femte setning.</article> <article class="defaultP" margin-top="true">§ 25 <i>Tvungen avslutning</i> får slik ordlyd:</article><article class="numberedLegalP" data-numerator="1" id="kapittel-1-nummer-1">(1) Fakultetet kan med heimel i uhl. § 4-13 første ledd vedta tvungen avslutning av doktorgradsutdanninga ved vitskapleg uærlegdom etter forskingsetikklova § 5 andre ledd.</article><article class="numberedLegalP" data-numerator="2" id="kapittel-1-nummer-2">(2) Fakultetet kan med heimel i § 4-13 andre ledd i lov om universiteter og høyskoler (uhl.) vedta tvungen avslutning av doktorgradsutdanninga når ein ph.d.-student i vesentleg grad ikkje oppfyller sine plikter etter doktorgradsavtalen. Døme på avtalebrot som kan føra til tvungen avslutning:<ul class="defaultList"><li data-li-identifier="-" data-name="-"><article class="listArticle" id="kapittel-1-nummer-2-punkt-1"><article class="legalP" id="kapittel-1-nummer-2-punkt-1-ledd-1">Studenten har brote informasjons-, oppfølgings- eller rapporteringsplikta fleire gonger eller på vesentlege punkt.</article></article></li><li data-li-identifier="-" data-name="-"><article class="listArticle" id="kapittel-1-nummer-2-punkt-2"><article class="legalP" id="kapittel-1-nummer-2-punkt-2-ledd-1">Framdrifta av forskingsprosjektet er så mykje forseinka at det skaper rimeleg tvil om studenten vil kunna fullføra prosjektet innafor avtala tid, og forseinkinga skuldast forhold som han/ho sjølv har herredømme over.</article></article></li><li data-li-identifier="-" data-name="-"><article class="listArticle" id="kapittel-1-nummer-2-punkt-3"><article class="legalP" id="kapittel-1-nummer-2-punkt-3-ledd-1">Gjennomføringa av opplæringsdelen er vesentlig forseinka, av grunnar studenten sjølv har herredømme over.</article></article></li><li data-li-identifier="-" data-name="-"><article class="listArticle" id="kapittel-1-nummer-2-punkt-4"><article class="legalP" id="kapittel-1-nummer-2-punkt-4-ledd-1">Studenten har handla på ein måte som er i strid med den tilliten som må vera mellom universitet og student under gjennomføringa, medrekna ulovlege forhold knytt til gjennomføring av utdanninga som t.d. fusk på enkeltemne i opplæringsdelen.</article></article></li><li data-li-identifier="-" data-name="-"><article class="listArticle" id="kapittel-1-nummer-2-punkt-5"><article class="legalP" id="kapittel-1-nummer-2-punkt-5-ledd-1">Finansieringa som er grunnlag for opptak til ph.d.-studiet vert stansa, t.d. ved at studenten vert sagt opp frå stillinga si.</article></article></li></ul></article><article class="numberedLegalP" data-numerator="3" id="kapittel-1-nummer-3">(3) Ved mistanke om fusk som kunne ha vore ramma av uhl. § 4-7, men der studenten er stipendiat ved UiT, skal fakultetet vurdera om forholdet gir grunnlag for tvungen avslutning. Ved mistanke om fusk som kan vera ramma av uhl. § 4-7, og studenten ikkje er stipendiat ved UiT, skal fakultetet vurdera om saka skal leggjast fram for Universitetets klagenemnd etter uhl. § 4-8, jf. § 4-7 eller om forholdet skal handsamast som sak om tvungen avslutning, jf. uhl. § 4-13 tredje ledd. Ved sak om tvungen avslutning, skal det også vurderast om bestått eksamen eller prøve eller godkjenning av kurs skal annullerast etter forvaltningslova § 35.</article><article class="numberedLegalP" data-numerator="4" id="kapittel-1-nummer-4">(4) Studenten og vedkommande institutt skal få høve til å uttala seg før vedtak om tvungen avslutning vert gjort.</article><article class="numberedLegalP" data-numerator="5" id="kapittel-1-nummer-5">(5) Departementet, eller særskilt klageorgan oppnemnt av departementet, er klageinstans for vedtak om tvungen avslutning, jf. uhl. § 4-13 første ledd. Universitetets klagenemnd er klageinstans for vedtak om tvungen avslutning etter uhl. § 4-13 andre ledd.</article></section><section class="section" data-name="kapII" id="kapittel-2" data-lovdata-URL="LTI/forskrift/2014-12-04-1523/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskrifta tek til å gjelda straks.</article></section></main></body></html>