<!DOCTYPE html><html lang="no"><head><title>Lov om endringer i utlendingsloven (utvidelse av fremstillingsfristen ved pågripelse m.m.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2014-12-12-70</dd><dt class="dokid">DokumentID</dt><dd class="dokid">LTI/lov/2014-12-12-70</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 16 s 2555</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/2008-05-15-35</li></ul></dd><dt class="legalArea">Rettsområde</dt><dd class="legalArea"><ul><li>Internasjonal rett &gt; Folkerett</li> <li>Stats-, statsforfatnings- og statsborgerrett &gt; Valg</li></ul></dd><dt class="dateOfPublication">Kunngjort</dt><dd class="dateOfPublication">2014-12-12 15:00</dd><dt class="journalNumber">Journalnummer</dt><dd class="journalNumber">2014-1102</dd><dt class="titleShort">Korttittel</dt><dd class="titleShort">Endringslov til utlendingsloven (fremstillingsfristen)</dd><dt class="title">Tittel</dt><dd class="title">Lov om endringer i utlendingsloven (utvidelse av fremstillingsfristen ved pågripelse m.m.)</dd><dt class="miscInformation">Annet om dokumentet</dt><dd class="miscInformation">Prop.112 L (2013–2014), Innst.49 L (2014–2015), Lovvedtak 8 (2014–2015). Stortingets første og andre gangs behandling hhv. 25. november og 2. desember 2014. Fremmet av Justis- og beredskapsdepartementet.</dd><dt class="refid">RefID</dt><dd class="refid">lov/2014-12-12-70</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i utlendingsloven (utvidelse av fremstillingsfristen ved pågripelse m.m.)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2014-12-12-70" id="dokument"><h1>Lov om endringer i utlendingsloven (utvidelse av fremstillingsfristen ved pågripelse m.m.)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 15. mai 2008 nr. 35 om utlendingers adgang til riket og deres opphold her (utlendingsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2014-12-12-70/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 15. mai 2008 nr. 35 om utlendingers adgang til riket og deres opphold her blir det gjort følgende endringer:</article> <article class="defaultP" margin-top="true">§ 92 fjerde ledd skal lyde:</article><article class="legalP" id="kapittel-1-ledd-2">Retten skal oppnevne en prosessfullmektig når den prøver spørsmålet om fengsling etter § 106. Det skal så vidt mulig oppnevnes en prosessfullmektig straks det er klart at en pågrepet utlending ikke vil bli løslatt, uttransportert eller fremstilt for fengsling etter § 106 innen utløpet av den andre dagen etter pågripelsen. Retten skal også oppnevne en prosessfullmektig når den prøver spørsmålet om beslag eller pålegg etter § 104 annet ledd og § 105 annet ledd, med mindre det ville medføre særlig ulempe eller tidsspille, eller retten finner det ubetenkelig å unnlate å oppnevne prosessfullmektig. Dersom utlendingen allerede har advokat på det offentliges bekostning, skal vedkommende advokat som regel oppnevnes. Oppnevningen faller bort når retten bestemmer det.</article> <article class="defaultP" margin-top="true">§ 106 tredje og fjerde ledd skal lyde:</article><article class="legalP" id="kapittel-1-ledd-3">Pågripelse besluttes av politimesteren eller den politimesteren gir fullmakt. Når det er fare ved opphold, kan en polititjenestemann foreta pågripelse. Vil politiet beholde den pågrepne, må vedkommende snarest mulig, og senest den tredje dagen etter pågripelsen, fremstilles for tingretten med begjæring om fengsling. Straffeprosessloven §§ 174 til 191 gjelder så langt de passer. Fengsling etter første ledd bokstav b til f kan besluttes for høyst fire uker av gangen.</article><article class="legalP" id="kapittel-1-ledd-4">Er den pågrepne under 18 år, må fremstilling skje snarest mulig og senest dagen etter pågripelsen. Ender fristen på en helgedag eller dag som etter lovgivningen er likestilt med helgedag, forlenges fristen med én dag.</article> <article class="defaultP" margin-top="true">§ 106 nåværende fjerde ledd blir femte ledd. Nåværende femte ledd blir nytt sjette ledd.</article> <article class="defaultP" margin-top="true">§ 130 annet ledd annet punktum skal lyde:</article><article class="legalP" id="kapittel-1-ledd-5">Bestemmelsene om lengste samlede fengslingstid i § 106 femte ledd gjelder ikke.</article></section><section class="section" data-name="kapII" id="kapittel-2" data-lovdata-URL="LTI/lov/2014-12-12-70/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelser til forskjellig tid.</article></section></main></body></html>