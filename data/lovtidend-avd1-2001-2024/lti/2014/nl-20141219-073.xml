<!DOCTYPE html><html lang="no"><head><title>Lov om endringer i lov om Statens pensjonskasse, folketrygdloven og i enkelte andre lover (justeringer i reglene om uføretrygd og ny uførepensjonsordning i offentlig tjenestepensjon mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2014-12-19-73</dd><dt class="dokid">DokumentID</dt><dd class="dokid">LTI/lov/2014-12-19-73</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2014 hefte 17 s 2733</dd><dt class="dateInForce">I kraft fra</dt><dd class="dateInForce">2014-12-19, Kongen bestemmer,</dd><dt class="changesToDocuments">Endrer</dt><dd class="changesToDocuments"><ul><li>lov/1948-12-03-7</li><li>lov/1949-07-28-26</li><li>lov/1953-06-26-11</li><li>lov/1957-07-06-26</li><li>lov/1962-06-22-12</li><li>lov/1997-02-28-19</li><li>lov/2010-02-19-5</li><li>lov/2011-12-16-59</li><li>lov/2011-12-16-60</li><li>lov/2014-03-07-5</li><li>lov/2014-06-20-24</li></ul></dd><dt class="legalArea">Rettsområde</dt><dd class="legalArea"><ul><li>Pensjons- og trygderett &gt; Medlemskap i folketrygden</li> <li>Pensjons- og trygderett &gt; Beregning av pensjoner m.m.</li> <li>Pensjons- og trygderett &gt; Dagpenger under arbeidsløshet</li> <li>Pensjons- og trygderett &gt; Ytelser ved sykdom m.m.</li> <li>Pensjons- og trygderett &gt; Utbetalingen og saksbehandlingen i trygdesaker m.m.</li> <li>25.08</li></ul></dd><dt class="dateOfPublication">Kunngjort</dt><dd class="dateOfPublication">2014-12-19 15:50</dd><dt class="journalNumber">Journalnummer</dt><dd class="journalNumber">2014-1239</dd><dt class="titleShort">Korttittel</dt><dd class="titleShort">Endringslov til ftrl. og div. pensjonslover</dd><dt class="title">Tittel</dt><dd class="title">Lov om endringer i lov om Statens pensjonskasse, folketrygdloven og i enkelte andre lover (justeringer i reglene om uføretrygd og ny uførepensjonsordning i offentlig tjenestepensjon mv.)</dd><dt class="miscInformation">Annet om dokumentet</dt><dd class="miscInformation">Prop.10 L (2014–2015), Innst.80 L (2014–2015), Lovvedtak 12 (2014–2015). Stortingets første og andre gangs behandling hhv. 8. og 15. desember 2014. Fremmet av Arbeids- og sosialdepartementet.</dd><dt class="refid">RefID</dt><dd class="refid">lov/2014-12-19-73</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov om Statens pensjonskasse, folketrygdloven og i enkelte andre lover (justeringer i reglene om uføretrygd og ny uførepensjonsordning i offentlig tjenestepensjon mv.)<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li><li>VII<ul class="tocSubUl"><li>§ 8. Forholdet til andre ytelser</li></ul></li><li>VIII<ul class="tocSubUl"><li>§ 12-3. Fortsatt medlemskap</li></ul></li><li>IX<ul class="tocSubUl"><li>§ 7-3. Regulering av midlertidig uførepensjon, uførepensjon og etterlattepensjon</li></ul></li><li>X</li><li>XI</li><li>XII</li></ul></li></ul></dd></dl></header><main class="documentBody" data-lovdata-URL="LTI/lov/2014-12-19-73" id="dokument"><h1>Lov om endringer i lov om Statens pensjonskasse, folketrygdloven og i enkelte andre lover (justeringer i reglene om uføretrygd og ny uførepensjonsordning i offentlig tjenestepensjon mv.)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 3. desember 1948 nr. 7 om pensjonstrygd for sjømenn.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 28. juli 1949 nr. 26 om Statens pensjonskasse.</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 26. juni 1953 nr. 11 om pensjonsordning for apotekvirksomhet mv.</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 6. juli 1957 nr. 26 om samordning av pensjons- og trygdeytelser.</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 22. juni 1962 nr. 12 om pensjonsordning for sykepleiere.</article></article></li><li data-li-identifier="6" data-name="6"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov 28. februar 1997 nr. 19 om folketrygd (folketrygdloven).</article></article></li><li data-li-identifier="7" data-name="7"><article class="listArticle" data-text-size="small" id="punkt-7"><article class="legalP" id="punkt-7-ledd-1">Lov 19. februar 2010 nr. 5 om statstilskott til arbeidstakere som tar ut avtalefestet pensjon i privat sektor (AFP-tilskottsloven).</article></article></li><li data-li-identifier="8" data-name="8"><article class="listArticle" data-text-size="small" id="punkt-8"><article class="legalP" id="punkt-8-ledd-1">Lov 16. desember 2011 nr. 59 om endringer i folketrygdloven (ny uføretrygd og alderspensjon til uføre).</article></article></li><li data-li-identifier="9" data-name="9"><article class="listArticle" data-text-size="small" id="punkt-9"><article class="legalP" id="punkt-9-ledd-1">Lov 16. desember 2011 nr. 60 om pensjonsordning for stortingsrepresentanter og regjeringsmedlemmer (stortings- og regjeringspensjonsloven).</article></article></li><li data-li-identifier="10" data-name="10"><article class="listArticle" data-text-size="small" id="punkt-10"><article class="legalP" id="punkt-10-ledd-1">Lov 7. mars 2014 nr. 5 om endringer i lov om Statens pensjonskasse og enkelte andre lover (ny uførepensjonsordning).</article></article></li><li data-li-identifier="11" data-name="11"><article class="listArticle" data-text-size="small" id="punkt-11"><article class="legalP" id="punkt-11-ledd-1">Lov 20. juni 2014 nr. 24 om endringer i folketrygdloven, lov om Statens pensjonskasse og enkelte andre lover (tilpasninger til ny uføretrygd i folketrygden og ny uførepensjonsordning for offentlig tjenestepensjon).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2014-12-19-73/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 3. desember 1948 nr. 7 om pensjonstrygd for sjømenn § 5 nr. 2 skal ordet «uførepensjon» erstattes med ordet «uføretrygd».</article></section><section class="section" data-name="kapII" id="kapittel-2" data-lovdata-URL="LTI/lov/2014-12-19-73/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 28. juli 1949 nr. 26 om Statens pensjonskasse gjøres følgende endringer:</article> <article class="defaultP" margin-top="true">§ 2 andre og fjerde ledd oppheves.</article> <article class="defaultP" margin-top="true">Nåværende tredje og femte ledd blir henholdsvis andre og tredje ledd.</article> <article class="defaultP" margin-top="true">§ 5 første ledd tredje punktum skal lyde:</article><article class="legalP" id="kapittel-2-ledd-2">Arbeidstakere som mottar løpende alderspensjon, midlertidig uførepensjon eller uførepensjon fra Pensjonskassen, er medlemmer også når arbeidstiden er kortere enn dette.</article> <article class="defaultP" margin-top="true">§ 17 andre ledd skal lyde:</article><article class="legalP" id="kapittel-2-ledd-3">Forfalt innskott er tvangsgrunnlag for utlegg. Etter forfall kan det kreves renter etter en rentefot som fastsettes av Pensjonskassen.</article> <article class="defaultP" margin-top="true">§ 20 første ledd bokstav e skal lyde:<ul class="defaultList"><li data-li-identifier="e)" data-name="e)"><article class="listArticle" id="kapittel-2-ledd-3-punkt-1"><article class="legalP" id="kapittel-2-ledd-3-punkt-1-ledd-1">har midlertidig uførepensjon eller uførepensjon, unntatt pensjon som ytes etter § 27 femte ledd,</article></article></li></ul></article> <article class="defaultP" margin-top="true">I § 20 femte ledd skal ordet «uførepensjon» erstattes med «midlertidig uførepensjon eller uførepensjon».</article> <article class="defaultP" margin-top="true">§ 20 nytt sjette ledd skal lyde:</article><article class="legalP" id="kapittel-2-ledd-4">Departementet gir forskrifter om medlemskap og opptjening når medlemmet har midlertidig uførepensjon og uførepensjon.</article> <article class="defaultP" margin-top="true">I § 22 femte ledd skal henvisningen til «§ 28 fjerde ledd» endres til «§ 31 første ledd».</article> <article class="defaultP" margin-top="true">§ 23 fjerde ledd første punktum skal lyde:</article><article class="legalP" id="kapittel-2-ledd-5">Når et medlem som ikke omfattes av tjenestemannsloven fratrer sin stilling, enten fordi den inndras eller etter oppsiing uten egen skyld og han verken har rett til straks å få alderspensjon etter § 21, eller med hjemmel i annen bestemmelse har krav på å beholde sin lønn, kan Pensjonskassen gi ham vartpenger hvis det antas at det vil være vanskelig for ham å skaffe seg et høvelig arbeid.</article> <article class="defaultP" margin-top="true">I § 26 andre ledd første punktum skal ordet «uførepensjon» erstattes med «midlertidig uførepensjon eller uførepensjon».</article> <article class="defaultP" margin-top="true">§ 31 første ledd andre punktum skal lyde:</article><article class="legalP" id="kapittel-2-ledd-6">Legeerklæring avgis etter et skjema som fastsettes av Pensjonskassen.</article> <article class="defaultP" margin-top="true">§ 31 tredje ledd andre punktum skal lyde:</article><article class="legalP" id="kapittel-2-ledd-7">Har pensjonisten selv krevd ny behandling etter § 30, kan Pensjonskassen bestemme at han selv skal betale omkostningene ved legeundersøkelsen.</article> <article class="defaultP" margin-top="true">§ 32 andre ledd andre punktum skal lyde:</article><article class="legalP" id="kapittel-2-ledd-8">Inntil dom eller kjennelse foreligger, kan Pensjonskassen gi ektefellen hel eller delvis pensjon i disse tilfellene.</article> <article class="defaultP" margin-top="true">§ 32 tredje ledd andre punktum skal lyde:</article><article class="legalP" id="kapittel-2-ledd-9">Når særlige grunner taler for det, kan Pensjonskassen gi hel eller delvis pensjon i disse tilfellene.</article> <article class="defaultP" margin-top="true">§ 33 fjerde ledd skal lyde:</article><article class="legalP" id="kapittel-2-ledd-10">Finner Pensjonskassen det godtgjort at medlemmets død skyldes skade eller sykdom som er en umiddelbar følge av usedvanlig påkjenning eller ulykkestilfelle i tjenesten, skal det ytes full enke- eller enkemannspensjon uten hensyn til tjenestetiden.</article> <article class="defaultP" margin-top="true">§ 33 femte ledd oppheves.</article> <article class="defaultP" margin-top="true">Nåværende sjette ledd blir femte ledd.</article> <article class="defaultP" margin-top="true">§ 37 fjerde ledd skal lyde:</article><article class="legalP" id="kapittel-2-ledd-11">Når en enke- eller enkemannspensjon er opphørt å løpe fordi enken eller enkemannen har inngått nytt ekteskap, kan Pensjonskassen bestemme at hun eller han skal få sin pensjon helt eller delvis tilbake dersom pensjonistens siste ektefelle på grunn av forhold som er inntrådt etter at ekteskapet er inngått, har mistet ervervsevnen og ektefellene ikke har tilstrekkelige eksistensmidler.</article> <article class="defaultP" margin-top="true">§ 38 første ledd andre punktum skal lyde:</article><article class="legalP" id="kapittel-2-ledd-12">Inntil dom eller kjennelse foreligger, kan Pensjonskassen innvilge hel eller delvis pensjon.</article> <article class="defaultP" margin-top="true">§ 38 femte ledd skal lyde:</article><article class="legalP" id="kapittel-2-ledd-13">Finner Pensjonskassen det godtgjort at medlemmets død skyldes skade eller sykdom som er en umiddelbar følge av usedvanlig påkjenning eller ulykkestilfelle i tjenesten, skal det ytes full barnepensjon uten hensyn til tjenestetiden.</article> <article class="defaultP" margin-top="true">§ 38 åttende ledd skal lyde:</article><article class="legalP" id="kapittel-2-ledd-14">Pensjonskassen kan gi barnepensjon til den avdødes stebarn og pleiebarn etter bestemmelsene i første til sjuende ledd.</article> <article class="defaultP" margin-top="true">§ 42 andre ledd første punktum skal lyde:</article><article class="legalP" id="kapittel-2-ledd-15">Regulering av midlertidig uførepensjon, uførepensjon og enke- og enkemannspensjon under utbetaling foretas ved at pensjonsgrunnlaget reguleres årlig fra 1. mai i samsvar med lønnsveksten fram til fylte 67 år.</article> <article class="defaultP" margin-top="true">§ 44 andre ledd andre punktum skal lyde:</article><article class="legalP" id="kapittel-2-ledd-16">For øvrig skjer utbetalingen av pensjonen direkte til den som har pensjonsretten, med mindre annet blir bestemt av Pensjonskassen.</article> <article class="defaultP" margin-top="true">§ 44 tredje ledd skal lyde:</article><article class="legalP" id="kapittel-2-ledd-17">Restpensjon når en alderspensjonist dør, eller når en person med midlertidig uførepensjon eller uførepensjon dør, utbetales til ektefellen, eller til boet dersom avdøde ikke etterlater seg ektefelle.</article> <article class="defaultP" margin-top="true">§ 46 første ledd første punktum skal lyde:</article><article class="legalP" id="kapittel-2-ledd-18">Med samtykke av departementet kan Pensjonskassen treffe overenskomst med en annen pensjonsinnretning eller en kommune om overføring av medlemmer og pensjonister.</article></section><section class="section" data-name="kapIII" id="kapittel-3" data-lovdata-URL="LTI/lov/2014-12-19-73/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 26. juni 1953 nr. 11 om pensjonsordning for apotekvirksomhet mv. gjøres følgende endringer:</article> <article class="defaultP" margin-top="true">§ 3 nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-3-ledd-1-punkt-1"><article class="legalP" id="kapittel-3-ledd-1-punkt-1-ledd-1">Som pensjonsgivende tjenestetid reknes tjeneste som nevnt i § 1, jfr. § 2, etter at pensjonsordningen er satt i verk, og som det er betalt pensjonspremie for, og den tid tjenesten er avbrudt på grunn av pliktig militærtjeneste eller liknende annen verneteneste. Videre medregnes den tid et medlem mottar midlertidig uførepensjon eller uførepensjon.</article><article class="legalP" id="kapittel-3-ledd-1-punkt-1-ledd-2">Departementet gir forskrifter om medlemskap og opptjening når medlemmet har midlertidig uførepensjon og uførepensjon.</article></article></li></ul></article> <article class="defaultP" margin-top="true">§ 8 nr. 1 fjerde ledd skal lyde:</article><article class="legalP" id="kapittel-3-ledd-2">For alderspensjon kommer bestemmelsen i § 14 første ledd om reduksjon for sykepenger til anvendelse dersom sykepengene er beregnet av inntekter som også har vært pensjonsgivende i pensjonsordningen.</article></section><section class="section" data-name="kapIV" id="kapittel-4" data-lovdata-URL="LTI/lov/2014-12-19-73/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 6. juli 1957 nr. 26 om samordning av pensjons- og trygdeytelser skal § 29 nr. 4 andre punktum lyde:</article><article class="legalP" id="kapittel-4-ledd-2">Det er et vilkår at pensjons- og trygdeordningen har informert om meldeplikten etter § 26.</article></section><section class="section" data-name="kapV" id="kapittel-5" data-lovdata-URL="LTI/lov/2014-12-19-73/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I lov 22. juni 1962 nr. 12 om pensjonsordning for sykepleiere gjøres følgende endringer:</article> <article class="defaultP" margin-top="true">§ 5 andre ledd første punktum skal lyde:</article><article class="legalP" id="kapittel-5-ledd-2">Ved fastsetting av alders-, ektefelle- og barnepensjon får pensjonist med midlertidig uførepensjon eller uførepensjon også regnet med pensjonstiden som tjenestetid.</article> <article class="defaultP" margin-top="true">§ 5 nytt tredje ledd skal lyde:</article><article class="legalP" id="kapittel-5-ledd-3">Departementet gir forskrifter om medlemskap og opptjening når medlemmet har midlertidig uførepensjon og uførepensjon.</article> <article class="defaultP" margin-top="true">I § 30 tredje ledd skal ordet «uførepensjon» erstattes med «midlertidig uførepensjon og uførepensjon».</article> <article class="defaultP" margin-top="true">§ 39 andre ledd første punktum skal lyde:</article><article class="legalP" id="kapittel-5-ledd-4">Regulering av midlertidig uførepensjon, uførepensjon og enke- og enkemannspensjon under utbetaling foretas ved at pensjonsgrunnlaget reguleres årlig fra 1. mai i samsvar med lønnsveksten fram til fylte 67 år.</article></section><section class="section" data-name="kapVI" id="kapittel-6" data-lovdata-URL="LTI/lov/2014-12-19-73/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">I lov 28. februar 1997 nr. 19 om folketrygd gjøres følgende endringer:</article> <article class="defaultP" margin-top="true">I følgende bestemmelser skal ordet «uførepensjon» erstattes med ordet «uføretrygd»:</article><article class="defaultP">§ 8-55 bokstav c, § 14-14 tredje ledd, § 15-14 første punktum, § 17-3 andre ledd andre punktum, § 18-2 andre ledd andre punktum, § 19-2 andre ledd bokstav a, § 19-9 a overskriften og første og andre ledd, § 19-17 første ledd bokstav a og § 25-7 første punktum.</article></section><section class="section" data-name="kapVII" id="kapittel-7" data-lovdata-URL="LTI/lov/2014-12-19-73/KAPITTEL_7"><h2 data-text-align="center">VII</h2><article class="legalP" id="kapittel-7-ledd-1">I lov 19. februar 2010 nr. 5 om statstilskott til arbeidstakere som tar ut avtalefestet pensjon i privat sektor skal § 8 lyde:</article><article class="futureLegalArticle" data-name="§8" id="kapittel-7-foreslåttparagraf-1"><span class="futureLegalArticleHeader">§ 8. <span class="legalArticleTitle">Forholdet til andre ytelser</span></span><article class="legalP" id="kapittel-7-foreslåttparagraf-1-ledd-1">Pensjon etter kapitlet her ytes ikke til personer som etter fylte 62 år har mottatt uføretrygd fra folketrygden. For personer født i årene 1944 til 1948 ses det i denne sammenhengen bort fra mottak av uførepensjon før 1. januar 2011.</article><article class="legalP" id="kapittel-7-foreslåttparagraf-1-ledd-2">Tidsrom der uføretrygd ikke er kommet til utbetaling, men vedkommende har hatt rett til å få tilbake uføretrygden etter reglene i folketrygdloven § 12-10 tredje ledd, regnes ikke som tidsrom med mottak av uføretrygd som nevnt i første ledd. Utbetaling av uføretrygd etter fylte 62 år som følge av etteroppgjør for tidsrom før fylte 62 år regnes ikke som mottak av uføretrygd som nevnt i første ledd.</article><article class="legalP" id="kapittel-7-foreslåttparagraf-1-ledd-3">Personer som har rett til, men som ikke har mottatt uføretrygd etter fylte 62 år, har rett til pensjon etter dette kapitlet dersom vedkommende senest ved uttak av pensjonen sier fra seg uføretrygden med virkning fra fylte 62 år.</article><article class="legalP" id="kapittel-7-foreslåttparagraf-1-ledd-4">Bestemmelsen i første ledd første punktum gjelder tilsvarende for personer som har mottatt statlig eller kommunal avtalefestet pensjon eller pensjon fra tilsvarende avtale- eller lovfestede ordninger som angitt i vedtektene etter § 19.</article></article> <article class="defaultP" margin-top="true">I § 17 første ledd første punktum skal henvisningen til «§ 8 tredje ledd» endres til «§ 8 fjerde ledd».</article> <article class="defaultP" margin-top="true">I § 18 første ledd første punktum skal henvisningen til «§ 8 tredje ledd» endres til «§ 8 fjerde ledd».</article></section><section class="section" data-name="kapVIII" id="kapittel-8" data-lovdata-URL="LTI/lov/2014-12-19-73/KAPITTEL_8"><h2 data-text-align="center">VIII</h2><article class="legalP" id="kapittel-8-ledd-1">I lov 16. desember 2011 nr. 59 om endringer i folketrygdloven (ny uføretrygd og alderspensjon til uføre) gjøres følgende endringer:</article> <article class="defaultP" margin-top="true">Endringen av § 12-3 skal lyde:</article><article class="futureLegalArticle" data-name="§12-3" id="kapittel-8-foreslåttparagraf-1"><span class="futureLegalArticleHeader"><span class="legalArticleValue">§ 12-3</span>. <span class="legalArticleTitle">Fortsatt medlemskap</span></span><article class="legalP" id="kapittel-8-foreslåttparagraf-1-ledd-1">Det er et vilkår for rett til uføretrygd at vedkommende fortsatt er medlem i folketrygden.</article><article class="legalP" id="kapittel-8-foreslåttparagraf-1-ledd-2">Den som ikke er medlem i folketrygden, får likevel uføretrygd dersom vedkommende har minst 20 års trygdetid etter § 12-12 andre ledd (botid). Til den som har mindre enn 20 års botid, ytes det uføretrygd på grunnlag av beregningsgrunnlaget etter § 12-11, men slik at år før uføretidspunktet da vedkommende ikke har hatt pensjonsgivende inntekt over grunnbeløpet, ikke regnes som trygdetid ved beregningen av ytelsen.</article><article class="legalP" id="kapittel-8-foreslåttparagraf-1-ledd-3">Uføretrygd etter § 12-2 tredje og fjerde ledd om unntak fra medlemskap i folketrygden fram til uføretidspunktet beholdes bare så lenge vedkommende er medlem i folketrygden. Det samme gjelder uføretrygd på grunnlag av § 12-13 tredje ledd og fjerde ledd andre punktum om uføretrygd til unge uføre og til flyktninger.</article><article class="legalP" id="kapittel-8-foreslåttparagraf-1-ledd-4">Ved endringer i uføretrygden etter bestemmelsene her skal tillegg til uføretrygd for gjenlevende ektefelle (gjenlevendetillegg) etter § 12-18 endres forholdsmessig.</article></article> <article class="defaultP" margin-top="true">Endringen av § 12-7 tredje ledd skal lyde:</article><article class="legalP" id="kapittel-8-ledd-2">Ved vurderingen av hvor mye inntektsevnen er nedsatt, legges det vekt på alder, evner, utdanning, yrkesbakgrunn og arbeidsmuligheter på hjemstedet eller andre steder der det er rimelig at vedkommende tar arbeid. Inntektsmulighetene i ethvert arbeid som vedkommende nå kan utføre (inntekt etter uførhet) sammenlignes med inntektsmulighetene som vedkommende hadde før uføretidspunktet (inntekt før uførhet). Dersom sykdommen, skaden eller lytet har redusert inntektsevnen gradvis over flere år, kan det tas utgangspunkt i inntektsevnen før sykdommen, skaden eller lytet oppsto.</article> <article class="defaultP" margin-top="true">I endringen av § 12-14 andre ledd andre punktum skal henvisningen til «§ 12-9 første til tredje ledd» endres til «§ 12-9 første og andre ledd».</article> <article class="defaultP" margin-top="true">I endringen av § 12-18 skal nytt niende ledd lyde:</article><article class="legalP" id="kapittel-8-ledd-3">Tillegget faller bort når den gjenlevende gifter seg igjen.</article> <article class="defaultP" margin-top="true">Endringen av § 12-19 andre ledd skal lyde:</article><article class="legalP" id="kapittel-8-ledd-4">Uføretrygd gis uten reduksjon i innleggelsesmåneden og de tre påfølgende månedene. Deretter blir uføretrygden redusert og skal under oppholdet utgjøre 14 prosent av uføretrygden. Ytelsen skal likevel utgjøre minst 45 prosent av grunnbeløpet.</article> <article class="defaultP" margin-top="true">I endringen av § 12-19 skal nytt femte ledd lyde:</article><article class="legalP" id="kapittel-8-ledd-5">Uføretrygden under opphold i institusjon må ikke overstige den uføretrygden vedkommende har rett til etter lovens vanlige bestemmelser.</article> <article class="defaultP" margin-top="true">I endringen av § 12-19 skal nåværende femte ledd bli nytt sjette ledd.</article></section><section class="section" data-name="kapIX" id="kapittel-9" data-lovdata-URL="LTI/lov/2014-12-19-73/KAPITTEL_9"><h2 data-text-align="center">IX</h2><article class="legalP" id="kapittel-9-ledd-1">I lov 16. desember 2011 nr. 60 om pensjonsordning for stortingsrepresentanter og regjeringsmedlemmer gjøres følgende endringer:</article> <article class="defaultP" margin-top="true">I følgende bestemmelser skal ordet «uførepensjon» erstattes med «midlertidig uførepensjon eller uførepensjon»:</article><article class="defaultP">§ 2-2 tredje ledd første punktum, § 3-4 andre ledd femte punktum, § 3-4 fjerde ledd og § 4-4 tredje ledd.</article> <article class="defaultP" margin-top="true">I § 2-2 tredje ledd andre punktum skal ordet «uførepensjonen» erstattes med ordet «uføreytelsen».</article> <article class="defaultP" margin-top="true">§ 7-3 overskriften skal lyde:</article><article class="futureLegalArticle" data-name="§7-3" id="kapittel-9-foreslåttparagraf-1"><span class="futureLegalArticleHeader">§ 7-3. <span class="legalArticleTitle">Regulering av midlertidig uførepensjon, uførepensjon og etterlattepensjon</span></span></article> <article class="defaultP" margin-top="true">§ 7-3 første ledd skal lyde:</article><article class="legalP" id="kapittel-9-ledd-2">Regulering av midlertidig uførepensjon, uførepensjon og etterlattepensjon til gjenlevende ektefelle under utbetaling foretas ved at pensjonsgrunnlaget reguleres årlig med virkning fra 1. mai i samsvar med lønnsveksten.</article> <article class="defaultP" margin-top="true">§ 8-5 første ledd tredje punktum skal lyde:</article><article class="legalP" id="kapittel-9-ledd-3">Restpensjon når en alderspensjonist dør, eller når en pensjonist med midlertidig uførepensjon eller uførepensjon dør, utbetales til ektefellen eller til boet dersom avdøde ikke etterlater seg ektefelle.</article></section><section class="section" data-name="kapX" id="kapittel-10" data-lovdata-URL="LTI/lov/2014-12-19-73/KAPITTEL_10"><h2 data-text-align="center">X</h2><article class="legalP" id="kapittel-10-ledd-1">I lov 7. mars 2014 nr. 5 om endringer i lov om Statens pensjonskasse og enkelte andre lover (ny uførepensjonsordning) gjøres følgende endringer:</article> <article class="defaultP" margin-top="true">I lovens del I skal endringen av § 28 andre ledd i lov 28. juli 1949 nr. 26 om Statens pensjonskasse lyde:</article><article class="legalP" id="kapittel-10-ledd-2">Dersom inntektsevnen er nedsatt, men ikke i en slik grad at medlemmet har rett til arbeidsavklaringspenger eller uføretrygd fra folketrygden, beregnes pensjonen etter første ledd og tillegges 66 prosent av pensjonsgrunnlaget opp til 6 ganger folketrygdens grunnbeløp. Dersom medlemmet får avtalefestet pensjon som omfattes av samordningsloven § 1 nr. 1 første ledd bokstav d første punktum, skal pensjonen likevel beregnes etter første ledd i paragrafen her, jf. tredje til sjuende ledd.</article> <article class="defaultP" margin-top="true">I lovens del I skal endringen av § 30 første ledd i lov 28. juli 1949 nr. 26 om Statens pensjonskasse lyde:</article><article class="legalP" id="kapittel-10-ledd-3">Det er et vilkår for å få rett til midlertidig uførepensjon og uførepensjon at medlemmet setter fram krav om det. Kravet skal settes fram innen ti år etter at medlemmet fratrådte med rett til hel eller delvis pensjon eller har fått permisjon fra sin stilling uten lønn eller med avkortet lønn. Krav om uførepensjon etter § 27 femte ledd skal settes fram innen ti år etter at uføretrygd fra folketrygden er innvilget.</article> <article class="defaultP" margin-top="true">I lovens del II skal endringen av § 11 andre ledd i lov 26. juni 1953 nr. 11 om pensjonsordning for apotekvirksomhet mv. lyde:</article><article class="legalP" id="kapittel-10-ledd-4">Dersom inntektsevnen er nedsatt, men ikke i en slik grad at medlemmet har rett til arbeidsavklaringspenger eller uføretrygd fra folketrygden, beregnes pensjonen etter første ledd og tillegges 66 prosent av pensjonsgrunnlaget opp til 6 ganger folketrygdens grunnbeløp. Dersom medlemmet får avtalefestet pensjon som omfattes av samordningsloven § 1 nr. 1 første ledd bokstav d første punktum, skal pensjonen likevel beregnes etter første ledd i paragrafen her, jf. tredje til sjuende ledd.</article> <article class="defaultP" margin-top="true">I lovens del II skal endringen av § 13 første ledd i lov 26. juni 1953 nr. 11 om pensjonsordning for apotekvirksomhet mv. lyde:</article><article class="legalP" id="kapittel-10-ledd-5">Det er et vilkår for å få rett til midlertidig uførepensjon og uførepensjon at medlemmet setter fram krav om det. Kravet skal settes fram innen ti år etter at medlemmet fratrådte med rett til hel eller delvis pensjon eller har fått permisjon fra sin stilling uten lønn eller med avkortet lønn. Krav om uførepensjon etter § 10 femte ledd skal settes fram innen ti år etter at uføretrygd fra folketrygden er innvilget.</article> <article class="defaultP" margin-top="true">I lovens del III skal endringen av § 13 andre ledd i lov 22. juni 1962 nr. 12 om pensjonsordning for sykepleiere lyde:</article><article class="legalP" id="kapittel-10-ledd-6">Dersom inntektsevnen er nedsatt, men ikke i en slik grad at medlemmet har rett til arbeidsavklaringspenger eller uføretrygd fra folketrygden, beregnes pensjonen etter første ledd og tillegges 66 prosent av pensjonsgrunnlaget opp til 6 ganger folketrygdens grunnbeløp. Dersom medlemmet får avtalefestet pensjon som omfattes av samordningsloven § 1 nr. 1 første ledd bokstav d første punktum, skal pensjonen likevel beregnes etter første ledd i paragrafen her, jf. tredje til sjuende ledd.</article> <article class="defaultP" margin-top="true">I lovens del III skal endringen av § 16 første ledd i lov 22. juni 1962 nr. 12 om pensjonsordning for sykepleiere lyde:</article><article class="legalP" id="kapittel-10-ledd-7">Det er et vilkår for å få rett til midlertidig uførepensjon og uførepensjon at medlemmet setter fram krav om det. Kravet skal settes fram innen ti år etter at medlemmet fratrådte med rett til hel eller delvis pensjon eller har fått permisjon fra sin stilling uten lønn eller med avkortet lønn. Krav om uførepensjon etter § 12 femte ledd skal settes fram innen ti år etter at uføretrygd fra folketrygden er innvilget.</article> <article class="defaultP" margin-top="true">I lovens del IV skal endringen av § 1-3 første ledd i lov 16. desember 2011 nr. 60 om pensjonsordning for stortingsrepresentanter og regjeringsmedlemmer lyde:</article><article class="legalP" id="kapittel-10-ledd-8">Alderspensjon etter kapittel 2 er nettoberegnet ytelse og skal ikke samordnes etter bestemmelsene i lov 6. juli 1957 nr. 26 om samordning av pensjons- og trygdeytelser. Det samme gjelder midlertidig uførepensjon og uførepensjon etter kapittel 5, med unntak av når den midlertidige uførepensjonen og uførepensjonen er beregnet etter lov 28. juli 1949 nr. 26 om Statens pensjonskasse § 28 andre ledd (bruttopensjon).</article></section><section class="section" data-name="kapXI" id="kapittel-11" data-lovdata-URL="LTI/lov/2014-12-19-73/KAPITTEL_11"><h2 data-text-align="center">XI</h2><article class="legalP" id="kapittel-11-ledd-1">I lov 20. juni 2014 nr. 24 om endringer i folketrygdloven, lov om Statens pensjonskasse og enkelte andre lover (tilpasninger til ny uføretrygd i folketrygden og ny uførepensjonsordning for offentlig tjenestepensjon) gjøres følgende endringer:</article> <article class="defaultP" margin-top="true">I lovens del IV i endringen av § 35 i lov 28. juli 1949 nr. 26 om Statens pensjonskasse skal første ledd lyde:</article><article class="legalP" id="kapittel-11-ledd-2">Dersom den gjenlevende ektefellen samtidig har alderspensjon, midlertidig uførepensjon eller uførepensjon fra Pensjonskassen eller fra en annen tjenestepensjonsordning, skal enke- eller enkemannspensjonen fra Pensjonskassen reduseres etter bestemmelsene her.</article> <article class="defaultP" margin-top="true">I lovens del IV i endringen av § 35 tredje ledd i lov 28. juli 1949 nr. 26 om Statens pensjonskasse skal ordene «uførepensjon» og «uførepensjonen» erstattes med henholdsvis «midlertidig uførepensjon eller uførepensjon» og «den midlertidige uførepensjonen eller uførepensjonen».</article> <article class="defaultP" margin-top="true">I lovens del V i endringen av § 18 i lov 26. juni 1953 nr. 11 om pensjonsordning for apotekvirksomhet mv. skal første ledd lyde:</article><article class="legalP" id="kapittel-11-ledd-3">Dersom den gjenlevende ektefellen samtidig har alderspensjon, midlertidig uførepensjon eller uførepensjon fra pensjonsordningen eller fra en annen tjenestepensjonsordning, skal enke- eller enkemannspensjonen fra pensjonsordningen reduseres etter bestemmelsene her.</article> <article class="defaultP" margin-top="true">I lovens del V i endringen av § 18 tredje ledd i lov 26. juni 1953 nr. 11 om pensjonsordning for apotekvirksomhet mv. skal ordene «uførepensjon» og «uførepensjonen» erstattes med henholdsvis «midlertidig uførepensjon eller uførepensjon» og «den midlertidige uførepensjonen eller uførepensjonen». I lovens del VIII i endringen av § 23 a første ledd i lov 6. juli 1957 nr. 26 om samordning av pensjons- og trygdeytelser skal nytt sjette punktum lyde:</article><article class="legalP" id="kapittel-11-ledd-4">Fradraget skal også settes ned forholdsmessig dersom enke- eller enkemannspensjonen ikke er beregnet for full pensjonsgivende tjenestetid.</article> <article class="defaultP" margin-top="true">I lovens del VIII i endringen av § 23 a tredje ledd i lov 6. juli 1957 nr. 26 om samordning av pensjons- og trygdeytelser skal nytt andre punktum lyde:</article><article class="legalP" id="kapittel-11-ledd-5">Fradraget skal settes ned forholdsmessig dersom enke- eller enkemannspensjonen ikke er beregnet for full pensjonsgivende tjenestetid.</article> <article class="defaultP" margin-top="true">I lovens del X i endringen av § 20 første ledd i lov 22. juni 1962 nr. 12 om pensjonsordning for sykepleiere skal bokstav a lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-11-ledd-5-punkt-1"><article class="legalP" id="kapittel-11-ledd-5-punkt-1-ledd-1">Dersom den gjenlevende ektefellen samtidig har alderspensjon, midlertidig uførepensjon eller uførepensjon fra denne eller fra en annen tjenestepensjonsordning, skal enke- eller enkemannspensjonen fra denne pensjonsordningen reduseres etter bestemmelsene her.</article><article class="legalP" id="kapittel-11-ledd-5-punkt-1-ledd-2">Har den gjenlevende ektefellen alderspensjon, skal pensjonene ikke overstige et beløp som svarer til 60 prosent av summen av den gjenlevendes og den avdødes alderspensjoner. Avdødes alderspensjon regnes av samme pensjonsgrunnlag og tjenestetid som er lagt til grunn for enke- eller enkemannspensjonen. Det overskytende beløpet skal gå til fradrag i enke- eller enkemannspensjonen.</article><article class="legalP" id="kapittel-11-ledd-5-punkt-1-ledd-3">Har den gjenlevende ektefellen midlertidig uførepensjon eller uførepensjon, skal enke- eller enkemannspensjonen utgjøre det beløpet som framkommer etter bokstav a annet ledd når en benytter en beregnet alderspensjon for den gjenlevende ektefellen med samme pensjonsgrunnlag og tjenestetid som den midlertidige uførepensjonen eller uførepensjonen. Dersom den midlertidige uførepensjonen eller uførepensjonen er gradert, skal den beregnede alderspensjonen graderes tilsvarende.</article></article></li></ul></article> <article class="defaultP" margin-top="true">I lovens del XIV skal endringen av folketrygdloven § 16-11 andre ledd lyde:</article><article class="legalP" id="kapittel-11-ledd-6">Ytelser etter dette kapitlet gis uten reduksjon i innleggelsesmåneden og de tre påfølgende månedene. Deretter blir ytelsene redusert og skal under oppholdet utgjøre 45 prosent av grunnbeløpet.</article> <article class="defaultP" margin-top="true">I lovens del XIV skal endringen av folketrygdloven § 16-11 femte ledd lyde:</article><article class="legalP" id="kapittel-11-ledd-7">Ytelsen etter denne paragrafen må ikke overstige den ytelsen vedkommende har rett til etter lovens vanlige bestemmelser.</article> <article class="defaultP" margin-top="true">Nåværende femte ledd blir nytt sjette ledd.</article> <article class="defaultP" margin-top="true">I lovens del XIV skal endringen av folketrygdloven § 17-13 andre ledd lyde:</article><article class="legalP" id="kapittel-11-ledd-8">Ytelser etter dette kapitlet gis uten reduksjon i innleggelsesmåneden og de tre påfølgende månedene. Deretter blir ytelsene redusert og skal under oppholdet utgjøre 45 prosent av grunnbeløpet.</article> <article class="defaultP" margin-top="true">I lovens del XIV skal endringen av folketrygdloven § 17-13 femte ledd lyde:</article><article class="legalP" id="kapittel-11-ledd-9">Ytelsen etter denne paragrafen må ikke overstige den ytelsen vedkommende har rett til etter lovens vanlige bestemmelser.</article> <article class="defaultP" margin-top="true">Nåværende femte ledd blir nytt sjette ledd.</article> <article class="defaultP" margin-top="true">I lovens del XIV skal endringen av folketrygdloven § 18-8 fjerde ledd lyde:</article><article class="legalP" id="kapittel-11-ledd-10">Dersom barnet har mistet begge foreldrene, skal den reduserte ytelsen utgjøre 45 prosent av grunnbeløpet. Redusert pensjon etter denne prosentsatsen gis også når barnet har mistet sin mor og farskapet ikke er fastslått.</article> <article class="defaultP" margin-top="true">I lovens del XIV skal endringen av folketrygdloven § 18-8 sjuende ledd lyde:</article><article class="legalP" id="kapittel-11-ledd-11">Barnepensjon under opphold i institusjon må ikke overstige den barnepensjonen vedkommende har rett til etter lovens vanlige bestemmelser.</article> <article class="defaultP" margin-top="true">Nåværende sjuende ledd blir nytt åttende ledd.</article> <article class="defaultP" margin-top="true">I lovens del XIV i endringen av folketrygdloven § 19-20 første ledd skal ordet «uførepensjon» erstattes med ordet «uføretrygd».</article> <article class="defaultP" margin-top="true">I lovens del XIV skal endringen av folketrygdloven § 19-21 andre ledd lyde:</article><article class="legalP" id="kapittel-11-ledd-12">Alderspensjon gis uten reduksjon i innleggelsesmåneden og de tre påfølgende månedene. Deretter blir alderspensjonen redusert og skal under oppholdet utgjøre 14 prosent av alderspensjonen. Alderspensjonen skal likevel utgjøre minst 22,5 prosent av minste pensjonsnivå med høy sats, jf. § 19-8.</article> <article class="defaultP" margin-top="true">I lovens del XIV skal endringen av folketrygdloven § 19-21 femte ledd lyde:</article><article class="legalP" id="kapittel-11-ledd-13">Alderspensjon under opphold i institusjon må ikke overstige den alderspensjonen vedkommende har rett til etter lovens vanlige bestemmelser.</article> <article class="defaultP" margin-top="true">Nåværende femte ledd blir nytt sjette ledd.</article> <article class="defaultP" margin-top="true">I lovens del XIV skal endringen av folketrygdloven § 20-22 andre ledd lyde:</article><article class="legalP" id="kapittel-11-ledd-14">Alderspensjon gis uten reduksjon i innleggelsesmåneden og de tre påfølgende månedene. Deretter blir alderspensjonen redusert og skal under oppholdet utgjøre 14 prosent av alderspensjonen. Alderspensjonen skal likevel utgjøre minst 22,5 prosent av minste pensjonsnivå med høy sats, jf. § 20-9.</article> <article class="defaultP" margin-top="true">I lovens del XIV skal endringen av folketrygdloven § 20-22 femte ledd lyde:</article><article class="legalP" id="kapittel-11-ledd-15">Alderspensjon under opphold i institusjon må ikke overstige den alderspensjonen vedkommende har rett til etter lovens vanlige bestemmelser.</article> <article class="defaultP" margin-top="true">Nåværende femte ledd blir nytt sjette ledd.</article> <article class="defaultP" margin-top="true">I lovens del XIV skal endringen av folketrygdloven § 22-16 andre ledd bokstav c lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-11-ledd-15-punkt-1"><article class="legalP" id="kapittel-11-ledd-15-punkt-1-ledd-1">uføretrygd når inntekten overstiger den fastsatte inntektsgrensen, se § 12-14.</article></article></li></ul></article></section><section class="section" data-name="kapXII" id="kapittel-12" data-lovdata-URL="LTI/lov/2014-12-19-73/KAPITTEL_12"><h2 data-text-align="center">XII</h2><article class="legalP" id="kapittel-12-ledd-1">Loven trer i kraft fra den tid Kongen bestemmer, med unntak av del VIII, X og XI, som trer i kraft straks.</article></section></main></body></html>