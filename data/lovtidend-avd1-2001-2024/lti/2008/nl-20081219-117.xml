<!DOCTYPE html><html lang="no"><head><title>Lov om endringer i pengespill- og lotterilovgivningen (betalingsformidling m.m.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2008-12-19-117</dd><dt class="dokid">DokumentID</dt><dd class="dokid">LTI/lov/2008-12-19-117</dd><dt class="ministry">Departement</dt><dd class="ministry"><ul><li>Kultur- og kirkedepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 14 s 1972</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1927-07-01-3</li><li>lov/1992-08-28-103</li><li>lov/1995-02-24-11</li></ul></dd><dt class="dateOfPublication">Kunngjort</dt><dd class="dateOfPublication">2008-12-19 15:10</dd><dt class="journalNumber">Journalnummer</dt><dd class="journalNumber">2008-1004</dd><dt class="titleShort">Korttittel</dt><dd class="titleShort">Endringslov til pengespill- og lotterilovgivningen</dd><dt class="title">Tittel</dt><dd class="title">Lov om endringer i pengespill- og lotterilovgivningen (betalingsformidling m.m.)</dd><dt class="miscInformation">Annet om dokumentet</dt><dd class="miscInformation">Ot.prp.nr.80 (2007–2008), Innst.O.nr.19 (2008–2009) og Besl.O.nr.15 (2008–2009). Odels- og lagtingsvedtak hhv. 28. november og 4. desember 2008. Fremmet av Kultur- og kirkedepartementet.</dd><dt class="refid">RefID</dt><dd class="refid">lov/2008-12-19-117</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i pengespill- og lotterilovgivningen (betalingsformidling m.m.)<ul class="tocSubUl"><li>I</li><li>II<ul class="tocSubUl"><li>§ 15. Pålegg om retting av ulovlig forhold. Tvangsmulkt</li></ul></li><li>III<ul class="tocSubUl"><li>§ 11. Markedsføring, formidling og betalingsformidling for lotterier</li></ul></li><li>IV</li></ul></li></ul></dd></dl></header><main class="documentBody" data-lovdata-URL="LTI/lov/2008-12-19-117" id="dokument"><h1>Lov om endringer i pengespill- og lotterilovgivningen (betalingsformidling m.m.)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 1. juli 1927 nr. 3 om veddemål ved totalisator.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 28. august 1992 nr. 103 om pengespill m.v. (pengespilloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 24. februar 1995 nr. 11 om lotterier m.v. (lotteriloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2008-12-19-117/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 1. juli 1927 nr. 3 om veddemål ved totalisator skal § 3 første ledd lyde:</article><article class="legalP" id="kapittel-1-ledd-2">Overtredelse av denne lov eller de i medhold av loven utferdigede bestemmelser straffes med bøter forsåvidt ingen strengere straffebestemmelse kommer til anvendelse på forholdet. Som overtredelse av denne lov regnes blant annet betalingsformidling av innsats og gevinst i veddemål ved hesteløp uten hjemmel i loven. Departementet kan gi nærmere bestemmelser om omfanget og gjennomføringen av betalingsformidlingsforbudet.</article></section><section class="section" data-name="kapII" id="kapittel-2" data-lovdata-URL="LTI/lov/2008-12-19-117/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 28. august 1992 nr. 103 om pengespill m.v. gjøres følgende endringer:</article> <article class="defaultP" margin-top="true">§ 2 første og andre ledd skal lyde:</article><article class="legalP" id="kapittel-2-ledd-2">Uten hjemmel i lov er det ikke tillatt å formidle pengespill i forbindelse med idrettskonkurranser og andre konkurranser, og tallspill. Det er like ens forbudt å selge eller falby kuponger og lignende i slike tiltak. Som formidling av pengespill uten hjemmel i lov regnes blant annet betalingsformidling av innsats og gevinst i slike pengespill.</article><article class="legalP" id="kapittel-2-ledd-3">Idrettsforeninger, humanitære foreninger og andre foreninger med allmennyttige formål og selskapets forhandlere har adgang til å opprette spillelag, som på medlemmenes vegne deltar i spill i selskapet. Departementet avgjør i tvilstilfelle om en forening går inn under bestemmelsen her.</article> <article class="defaultP" margin-top="true">§ 2 nytt fjerde ledd skal lyde:</article><article class="legalP" id="kapittel-2-ledd-4">Departementet kan gi forskrift med nærmere regler til gjennomføring av denne bestemmelsen, herunder om spillelag, ulovlig formidling, omfanget og gjennomføringen av betalingsformidlingsforbudet og bekjentgjørelse av pengespill.</article> <article class="defaultP" margin-top="true">§ 15 skal lyde:</article><article class="futureLegalArticle" data-name="§15" id="kapittel-2-foreslåttparagraf-1"><span class="futureLegalArticleHeader">§ 15. <span class="legalArticleTitle">Pålegg om retting av ulovlig forhold. Tvangsmulkt</span></span><article class="legalP" id="kapittel-2-foreslåttparagraf-1-ledd-1">Ved forhold i strid med bestemmelser gitt i eller i medhold av denne lov kan Lotteritilsynet gi pålegg til den ansvarlige om å rette det ulovlige forholdet, eller om at den ulovlige virksomheten skal opphøre eller stenge. Ved utferdigelse av pålegg skal det settes en frist for oppfyllelse.</article><article class="legalP" id="kapittel-2-foreslåttparagraf-1-ledd-2">For å sikre at plikter etter denne lov eller bestemmelsene gitt i medhold av loven blir oppfylt, kan Lotteritilsynet ilegge den ansvarlige tvangsmulkt. Tvangsmulkt kan fastsettes samtidig med pålegg.</article><article class="legalP" id="kapittel-2-foreslåttparagraf-1-ledd-3">Tvangsmulkten kan fastsettes som en løpende mulkt eller som et engangsbeløp. Ved løpende mulkt kan Lotteritilsynet bestemme at mulkten enten skal begynne å løpe en uke etter vedtaket om tvangsmulkt, eller fra en særskilt fastsatt frist for oppfyllelse av plikten dersom denne fristen er utløpt uten at plikten er oppfylt. Ved tvangsmulkt i form av et engangsbeløp kan Lotteritilsynet bestemme at mulkten skal betales ved en særskilt fastsatt frist for oppfyllelse av plikten dersom denne fristen er utløpt uten at plikten er oppfylt.</article><article class="legalP" id="kapittel-2-foreslåttparagraf-1-ledd-4">Tvangsmulkt tilfaller statskassen og er tvangsgrunnlag for utlegg.</article><article class="legalP" id="kapittel-2-foreslåttparagraf-1-ledd-5">Når Statens innkrevingssentral er pålagt å innkreve krav som nevnt i fjerde ledd, kan den inndrive kravene ved trekk i lønn og andre lignende ytelser etter reglene i dekningsloven § 2-7. Innkrevingssentralen kan også inndrive kravene ved å stifte utleggspant for kravet dersom panteretten kan gis rettsvern ved registrering i et register eller ved underretning til en tredjeperson, jf. panteloven kapittel 5, og utleggsforretningen kan holdes på Innkrevingssentralens kontor etter tvangsfullbyrdelsesloven § 7-9 første ledd.</article><article class="legalP" id="kapittel-2-foreslåttparagraf-1-ledd-6">Lotteritilsynet kan redusere eller frafalle påløpt tvangsmulkt når særlige grunner taler for det.</article><article class="legalP" id="kapittel-2-foreslåttparagraf-1-ledd-7">Kongen kan i forskrift fastsette nærmere bestemmelser om ileggelse av tvangsmulkt, herunder om vilkår for tvangsmulkt og om tvangsmulktens størrelse og renter ved forsinket betaling.</article></article> <article class="defaultP" margin-top="true">Nåværende §§ 15, 16 og 17 blir §§ 16, 17 og ny § 18.</article></section><section class="section" data-name="kapIII" id="kapittel-3" data-lovdata-URL="LTI/lov/2008-12-19-117/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 24. februar 1995 nr. 11 om lotterier m.v. gjøres følgende endringer:</article> <article class="defaultP" margin-top="true">§ 3 andre ledd andre punktum skal lyde:</article><article class="legalP" id="kapittel-3-ledd-2">Departementet kan bestemme at lotterimyndighetens utgifter ved behandling av søknader, godkjennelse, autorisasjon, registrering, trekning og kontroll av spilleinnretninger samt regnskapskontroll skal dekkes av lotteriarrangør eller annen rekvirent ved særskilt fastsatt gebyr.</article> <article class="defaultP" margin-top="true">§ 11 skal lyde:</article><article class="futureLegalArticle" data-name="§11" id="kapittel-3-foreslåttparagraf-1"><span class="futureLegalArticleHeader">§ 11. <span class="legalArticleTitle">Markedsføring, formidling og betalingsformidling for lotterier</span></span><article class="legalP" id="kapittel-3-foreslåttparagraf-1-ledd-1">Med unntak for lotterier som nevnt i § 7, er det forbudt å drive markedsføring eller formidling av lotterier som ikke er gitt tillatelse etter § 6 annet ledd. Som formidling av lotterier uten tillatelse regnes blant annet betalingsformidling av innsats og gevinst i slike lotterier. Kongen kan gi nærmere bestemmelser om omfanget og gjennomføringen av betalingsformidlingsforbudet.</article></article> <article class="defaultP" margin-top="true">I § 12 (tre steder) og § 13 (to steder) endres uttrykket «kontrollmyndigheten» til «lotterimyndigheten».</article></section><section class="section" data-name="kapIV" id="kapittel-4" data-lovdata-URL="LTI/lov/2008-12-19-117/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Loven her gjelder fra den tid Kongen bestemmer.</article></section></main></body></html>