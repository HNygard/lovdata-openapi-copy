<!DOCTYPE html><html lang="no"><head><title>Forskrift om endring i forskrift om opplysningsplikt ved tilbud om kjøp av sammensatte produkter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-02-12-133</dd><dt class="dokid">DokumentID</dt><dd class="dokid">LTI/forskrift/2008-02-12-133</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 2 s 375</dd><dt class="dateInForce">I kraft fra</dt><dd class="dateInForce">2008-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-09-25-1317</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-10-40/§2-11</li></ul></dd><dt class="dateOfPublication">Kunngjort</dt><dd class="dateOfPublication">2008-02-15 15:15</dd><dt class="lastupdated">Rettet</dt><dd class="lastupdated">2008-02-28 (rettet div. ledetekster)</dd><dt class="journalNumber">Journalnummer</dt><dd class="journalNumber">2008-0134</dd><dt class="titleShort">Korttittel</dt><dd class="titleShort">Endr. i forskrift om sammensatte produkter</dd><dt class="title">Tittel</dt><dd class="title">Forskrift om endring i forskrift om opplysningsplikt ved tilbud om kjøp av sammensatte produkter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kredittilsynet 12. februar 2008 med hjemmel i lov 10. juni 1988 nr. 40 om finansieringsvirksomhet og finansinstitusjoner (finansieringsvirksomhetsloven) § 2-11.</dd><dt class="refid">RefID</dt><dd class="refid">forskrift/2008-02-12-133</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opplysningsplikt ved tilbud om kjøp av sammensatte produkter<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2008-02-12-133" id="dokument"><h1>Forskrift om endring i forskrift om opplysningsplikt ved tilbud om kjøp av sammensatte produkter</h1><section class="section" data-name="kapI" id="kapittel-1" data-lovdata-URL="LTI/forskrift/2008-02-12-133/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 25. september 2006 nr. 1317 om opplysningsplikt ved tilbud om kjøp av sammensatte produkter gjøres følgende endringer:</article> <article class="defaultP" margin-top="true">§ 1 nytt fjerde ledd skal lyde:</article><article class="legalP" id="kapittel-1-ledd-2">Bestemmelsene i forskrift 29. juni 2007 nr. 876 til verdipapirhandelloven kapittel 10 gjelder tilsvarende for finansinstitusjoners salg av og rådgivning med hensyn til sammensatte produkter, med unntak av § 10-19, § 10-21 til § 10-24 og § 10-31 til § 10-37.</article> <article class="defaultP" margin-top="true">§ 4 nytt første ledd skal lyde:</article><article class="legalP" id="kapittel-1-ledd-3">Opplysninger om pris og totale kostnader skal tydelig fremkomme på første tekstside av produktets informasjonsmateriell og tegningsinnbydelse. Tegningskostnader oppgis eksplisitt.</article> <article class="defaultP" margin-top="true">Nåværende § 4 første til tredje ledd blir nye andre til fjerde ledd.</article> <article class="defaultP" margin-top="true">§ 6 nye annet og tredje ledd skal lyde:</article><article class="legalP" id="kapittel-1-ledd-4">Den historiske avkastningen skal fremstilles i diagrams form. En referansegraf for den samme avkastningen uten de begrensninger produktet legger på avkastningen skal også vises i samme diagram.</article><article class="legalP" id="kapittel-1-ledd-5">Dersom historisk avkastning er basert på konstruerte indekser som ikke gir et relevant bilde av avkastningenes historikk, skal denne ikke gjengis i informasjonsmateriellet.</article> <article class="defaultP" margin-top="true">§ 6 sjette ledd oppheves.</article> <article class="defaultP" margin-top="true">Nåværende § 6 annet til femte ledd blir nye fjerde til syvende ledd.</article> <article class="defaultP" margin-top="true">§ 6 nytt åttende, niende og tiende ledd skal lyde:</article><article class="legalP" id="kapittel-1-ledd-6">Det skal opplyses om hvilken avkastning en risikofri investering ville gitt i samme periode som produktets løpetid.</article><article class="legalP" id="kapittel-1-ledd-7">Det skal oppgis et konfidensintervall for produktets avkastning per anno, hvor produktets avkastning med 70&#xa0;% sikkerhet vil befinne seg. Intervallet skal angis både uten tegningskostnader og med tilbyders høyeste anslag for tegningskostnader.</article><article class="legalP" id="kapittel-1-ledd-8">Det skal opplyses om forventet årlig avkastning på produktet uten tegningskostnader, samt forventet årlig avkastning hensyntatt tilbyders høyeste anslag for tegningskostnader. Beregningen skal baseres på rimelige forutsetninger, understøttet av objektive data.</article> <article class="defaultP" margin-top="true">Nåværende § 6 syvende ledd blir nytt ellevte ledd.</article> <article class="defaultP" margin-top="true">§ 8 første ledd skal lyde:</article><article class="legalP" id="kapittel-1-ledd-9">Dersom institusjonen yter lån, eller medvirker til et låneopptak i en annen institusjon, med helt eller delvis sikkerhet i sammensatte produkter skal det spesifiseres<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-9-punkt-1"><article class="legalP" id="kapittel-1-ledd-9-punkt-1-ledd-1">hva som er effektiv rente p.a. på lånet,</article></article></li><li data-li-identifier="b)" data-name="b)"><article class="listArticle" id="kapittel-1-ledd-9-punkt-2"><article class="legalP" id="kapittel-1-ledd-9-punkt-2-ledd-1">effektiv rente p.a. på innbetalt beløp inkludert lånekostnader, når det tas hensyn til at bare det garanterte beløpet tilbakebetales, og</article></article></li><li data-li-identifier="c)" data-name="c)"><article class="listArticle" id="kapittel-1-ledd-9-punkt-3"><article class="legalP" id="kapittel-1-ledd-9-punkt-3-ledd-1">hvilken avkastning produktet må oppnå for at kunden skal få tilbake egenkapitalen. Det skal tas hensyn til alle renter og gebyrer kunden betaler i forbindelse med låneopptaket.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2008-02-12-133/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. mars 2008.</article></section></main></body></html>