<!DOCTYPE html><html lang="no"><head><title>Forskrift om endring i forskrift til opplæringslova og forskrift til privatskolelova</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-12-19-1526</dd><dt class="dokid">DokumentID</dt><dd class="dokid">LTI/forskrift/2008-12-19-1526</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 1 s 80</dd><dt class="dateInForce">I kraft fra</dt><dd class="dateInForce">2009-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-06-23-724</li><li>forskrift/2006-07-14-932</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1998-07-17-61/§9-2</li><li>lov/2003-07-04-84/§3-11</li></ul></dd><dt class="dateOfPublication">Kunngjort</dt><dd class="dateOfPublication">2009-01-05 13:50</dd><dt class="journalNumber">Journalnummer</dt><dd class="journalNumber">2008-1251</dd><dt class="titleShort">Korttittel</dt><dd class="titleShort">Endr. i forskrift til opplæringsl. og privatskolel.</dd><dt class="title">Tittel</dt><dd class="title">Forskrift om endring i forskrift til opplæringslova og forskrift til privatskolelova</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av Kunnskapsdepartementet 19. desember 2008 med heimel i lov 17. juli 1998 nr. 61 om grunnskolen og den vidaregåande opplæringa (opplæringslova) § 9-2 første ledd og lov 4. juli 2003 nr. 84 om private skolar med rett til statstilskot (privatskolelova) § 3-11.</dd><dt class="refid">RefID</dt><dd class="refid">forskrift/2008-12-19-1526</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til opplæringslova og forskrift til privatskolelova<ul class="tocSubUl"><li>I<ul class="tocSubUl"><li>§ 22-1. Generelt om retten til rådgiving</li><li>§ 22-2. Sosialpedagogisk rådgiving</li><li>§ 22-3. Utdannings- og yrkesrådgiving</li><li>§ 22-4. Ansvar</li></ul></li><li>II<ul class="tocSubUl"><li>§ 7-1. Generelt om retten til rådgiving</li><li>§ 7-2. Sosialpedagogisk rådgiving</li><li>§ 7-3. Utdannings- og yrkesrådgiving</li><li>§ 7-4. Ansvar</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2008-12-19-1526" id="dokument"><h1>Forskrift om endring i forskrift til opplæringslova og forskrift til privatskolelova</h1><section class="section" data-name="kapI" id="kapittel-1" data-lovdata-URL="LTI/forskrift/2008-12-19-1526/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 23. juni 2006 nr. 724 til opplæringslova blir det gjort følgjande endring:</article> <article class="defaultP" margin-top="true">Kapittel 22 skal lyde:</article><article class="futureLegalArticle" data-name="§22-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 22-1</span>. <span class="legalArticleTitle">Generelt om retten til rådgiving</span></span><article class="legalP" id="kapittel-1-foreslåttparagraf-1-ledd-1">Den enkelte eleven har rett til to ulike former for nødvendig rådgiving: sosialpedagogisk rådgiving og utdannings- og yrkesrådgiving. Tilbodet skal vere kjent for elevar og føresette, og vere tilgjengeleg for elevane ved den enkelte skolen.</article><article class="legalP" id="kapittel-1-foreslåttparagraf-1-ledd-2">Retten til nødvendig rådgiving inneber at eleven skal kunne få informasjon, rettleiing, oppfølging og hjelp til å finne seg til rette på skolen og ta avgjerd i tilknyting til framtidige yrkes- og utdanningsval. Rådgivinga kan vere både individuell og gruppevis. Eleven sitt behov og ønskje vil avgjere forma som blir teken i bruk.</article><article class="legalP" id="kapittel-1-foreslåttparagraf-1-ledd-3">Rådgivinga skal medverke til å utjamne sosial ulikskap, førebyggje fråfall og integrere etniske minoritetar. For at rådgivinga skal bli best mogleg for eleven, skal skolen ha eit heilskapleg perspektiv på eleven og sjå den sosialpedagogiske rådgivinga og utdannings- og yrkesrådgivinga i samanheng.</article><article class="legalP" id="kapittel-1-foreslåttparagraf-1-ledd-4">Eleven skal få den hjelpa han/ho treng for å utvikle seg vidare og utnytte eigne ressursar, utan omsyn til tradisjonelle kjønnsroller.</article></article><article class="futureLegalArticle" data-name="§22-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 22-2</span>. <span class="legalArticleTitle">Sosialpedagogisk rådgiving</span></span><article class="legalP" id="kapittel-1-foreslåttparagraf-2-ledd-1">Den enkelte eleven har rett til nødvendig rådgiving om sosiale spørsmål. Formålet med den sosialpedagogiske rådgivinga er å medverke til at den enkelte eleven finn seg til rette i opplæringa og hjelpe eleven med personlege, sosiale og emosjonelle vanskar som kan ha noko å seie for opplæringa og for eleven sine sosiale forhold på skolen.</article><article class="legalP" id="kapittel-1-foreslåttparagraf-2-ledd-2">Ved behov kan eleven få hjelp til mellom anna å:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-2-punkt-1"><article class="legalP" id="kapittel-1-foreslåttparagraf-2-ledd-2-punkt-1-ledd-1">klarleggje problem og omfanget av desse</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-2-punkt-2"><article class="legalP" id="kapittel-1-foreslåttparagraf-2-ledd-2-punkt-2-ledd-1">kartleggje kva skolen kan medverke til, og om det er behov for hjelpeinstansar utanom skolen</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-2-punkt-3"><article class="legalP" id="kapittel-1-foreslåttparagraf-2-ledd-2-punkt-3-ledd-1">finne dei rette hjelpeinstansane og formidle kontakt med desse.</article></article></li></ul></article><article class="legalP" id="kapittel-1-foreslåttparagraf-2-ledd-3">Eleven skal bli møtt med respekt av personalet på skolen i forhold til sine sosiale, personlege og emosjonelle problem.</article><article class="legalP" id="kapittel-1-foreslåttparagraf-2-ledd-4">Personalet på skolen skal ha tett kontakt og samarbeid med hjelpeinstansar utanfor skolen og heimen slik at det blir samanheng i tiltaka rundt eleven.</article></article><article class="futureLegalArticle" data-name="§22-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 22-3</span>. <span class="legalArticleTitle">Utdannings- og yrkesrådgiving</span></span><article class="legalP" id="kapittel-1-foreslåttparagraf-3-ledd-1">Den enkelte eleven har rett til rådgiving om utdanning, yrkestilbod og yrkesval. Utdannings- og yrkesrådgivinga har som formål å bevisstgjere og støtte eleven i val av utdanning og yrke og utvikle kompetansen til den enkelte til å planleggje utdanning og yrke i eit langsiktig læringsperspektiv.</article><article class="legalP" id="kapittel-1-foreslåttparagraf-3-ledd-2">Retten til nødvendig utdannings- og yrkesrådgiving inneber at eleven mellom anna har rett til:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-2-punkt-1"><article class="legalP" id="kapittel-1-foreslåttparagraf-3-ledd-2-punkt-1-ledd-1">rådgiving og rettleiing som er knytt til val av yrke og utdanning</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-2-punkt-2"><article class="legalP" id="kapittel-1-foreslåttparagraf-3-ledd-2-punkt-2-ledd-1">oppdatert informasjon om utdanningsvegar i Noreg og andre land</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-2-punkt-3"><article class="legalP" id="kapittel-1-foreslåttparagraf-3-ledd-2-punkt-3-ledd-1">oppdatert informasjon om yrkesområde og arbeidsmarknaden lokalt, nasjonalt og internasjonalt</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-2-punkt-4"><article class="legalP" id="kapittel-1-foreslåttparagraf-3-ledd-2-punkt-4-ledd-1">opplæring i å finne og orientere seg i informasjon og i bruk av rettleiingsverktøy</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-2-punkt-5"><article class="legalP" id="kapittel-1-foreslåttparagraf-3-ledd-2-punkt-5-ledd-1">informasjon om søknadsfristar, inntaksvilkår og finansieringsordningar</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-2-punkt-6"><article class="legalP" id="kapittel-1-foreslåttparagraf-3-ledd-2-punkt-6-ledd-1">opplæring og rettleiing om jobbsøking og andre søknadsprosedyrar.</article></article></li></ul></article><article class="legalP" id="kapittel-1-foreslåttparagraf-3-ledd-3">Eleven skal gradvis bli bevisst sine eigne interesser, dugleikar og verdiar, og få kunnskap, sjølvinnsikt og evne til sjølv å kunne ta avgjerd om yrkes- og utdanningsval. Rådgivinga skal også utvikle eleven sine evner til å vurdere moglege konsekvensar av val og førebyggje feilval. Frå 8.-13. årstrinn skal rådgivinga leggjast opp som ein prosess.</article><article class="legalP" id="kapittel-1-foreslåttparagraf-3-ledd-4">Utdannings- og yrkesrådgiving skal vere eit samarbeid mellom ulike personar og instansar på skolen, og skolen skal så langt det er mogleg og hensiktsmessig trekkje inn eksterne samarbeidspartnarar for å gje elevane best mogleg informasjon og tilbod om rådgiving om yrkes- og utdanningsval. Aktuelle samarbeidspartnarar er til dømes andre utdanningsnivå, lokalt næringsliv, partnerskap for karriererettleiing og heimen.</article></article><article class="futureLegalArticle" data-name="§22-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 22-4</span>. <span class="legalArticleTitle">Ansvar</span></span><article class="legalP" id="kapittel-1-foreslåttparagraf-4-ledd-1">Skoleeigar er ansvarleg for å oppfylle eleven sine rettar etter § 22-1 til § 22-3, jf. opplæringslova § 13-10. Ansvaret inneber mellom anna at begge formene for rådgiving skal utførast av personale med relevant kompetanse for dei to områda.</article><article class="legalP" id="kapittel-1-foreslåttparagraf-4-ledd-2">Skolen skal arbeide systematisk og planmessig for å sikre at rådgivingstilbodet blir tilfredsstillande.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2008-12-19-1526/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 14. juli 2006 nr. 932 til privatskolelova blir det gjort følgjande endring:</article> <article class="defaultP" margin-top="true">Kapittel 7 skal lyde:</article><article class="futureLegalArticle" data-name="§7-1" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 7-1</span>. <span class="legalArticleTitle">Generelt om retten til rådgiving</span></span><article class="legalP" id="kapittel-2-foreslåttparagraf-1-ledd-1">Den enkelte eleven har rett til to ulike former for nødvendig rådgiving: sosialpedagogisk rådgiving og utdannings- og yrkesrådgiving. Tilbodet skal vere kjent for elevar og føresette, og vere tilgjengeleg for elevane ved den enkelte skolen.</article><article class="legalP" id="kapittel-2-foreslåttparagraf-1-ledd-2">Retten til nødvendig rådgiving inneber at eleven skal kunne få informasjon, rettleiing, oppfølging og hjelp til å finne seg til rette på skolen og ta avgjerd i tilknyting til framtidige yrkes- og utdanningsval. Rådgivinga kan vere både individuell og gruppevis. Eleven sitt behov og ønskje vil avgjere forma som blir teken i bruk.</article><article class="legalP" id="kapittel-2-foreslåttparagraf-1-ledd-3">Rådgivinga skal medverke til å utjamne sosial ulikskap, førebyggje fråfall og integrere etniske minoritetar. For at rådgivinga skal bli best mogleg for eleven, skal skolen ha eit heilskapleg perspektiv på eleven og sjå den sosialpedagogiske rådgivinga og utdannings- og yrkesrådgivinga i samanheng.</article><article class="legalP" id="kapittel-2-foreslåttparagraf-1-ledd-4">Eleven skal få den hjelpa han/ho treng for å utvikle seg vidare og utnytte eigne ressursar, utan omsyn til tradisjonelle kjønnsroller.</article></article><article class="futureLegalArticle" data-name="§7-2" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 7-2</span>. <span class="legalArticleTitle">Sosialpedagogisk rådgiving</span></span><article class="legalP" id="kapittel-2-foreslåttparagraf-2-ledd-1">Den enkelte eleven har rett til nødvendig rådgiving om sosiale spørsmål. Formålet med den sosialpedagogiske rådgivinga er å medverke til at den enkelte eleven finn seg til rette i opplæringa og hjelpe eleven med personlege, sosiale og emosjonelle vanskar som kan ha noko å seie for opplæringa og for eleven sine sosiale forhold på skolen.</article><article class="legalP" id="kapittel-2-foreslåttparagraf-2-ledd-2">Ved behov kan eleven få hjelp til mellom anna å:<ul class="defaultList"><li data-li-identifier="-" data-name="-"><article class="listArticle" id="kapittel-2-foreslåttparagraf-2-ledd-2-punkt-1"><article class="legalP" id="kapittel-2-foreslåttparagraf-2-ledd-2-punkt-1-ledd-1">klarleggje problem og omfanget av desse</article></article></li><li data-li-identifier="-" data-name="-"><article class="listArticle" id="kapittel-2-foreslåttparagraf-2-ledd-2-punkt-2"><article class="legalP" id="kapittel-2-foreslåttparagraf-2-ledd-2-punkt-2-ledd-1">kartleggje kva skolen kan medverke til, og om det er behov for hjelpeinstansar utanom skolen</article></article></li><li data-li-identifier="-" data-name="-"><article class="listArticle" id="kapittel-2-foreslåttparagraf-2-ledd-2-punkt-3"><article class="legalP" id="kapittel-2-foreslåttparagraf-2-ledd-2-punkt-3-ledd-1">finne dei rette hjelpeinstansane og formidle kontakt med desse.</article></article></li></ul></article><article class="legalP" id="kapittel-2-foreslåttparagraf-2-ledd-3">Eleven skal bli møtt med respekt av personalet på skolen i forhold til sine sosiale, personlege og emosjonelle problem.</article><article class="legalP" id="kapittel-2-foreslåttparagraf-2-ledd-4">Personalet på skolen skal ha tett kontakt og samarbeid med hjelpeinstansar utanfor skolen og heimen slik at det blir samanheng i tiltaka rundt eleven.</article></article><article class="futureLegalArticle" data-name="§7-3" id="kapittel-2-foreslåttparagraf-3"><span class="futureLegalArticleHeader"><span class="legalArticleValue">§ 7-3</span>. <span class="legalArticleTitle">Utdannings- og yrkesrådgiving</span></span><article class="legalP" id="kapittel-2-foreslåttparagraf-3-ledd-1">Den enkelte eleven har rett til rådgiving om utdanning, yrkestilbod og yrkesval. Utdannings- og yrkesrådgivinga har som formål å bevisstgjere og støtte eleven i val av utdanning og yrke og utvikle kompetansen til den enkelte til å planleggje utdanning og yrke i eit langsiktig læringsperspektiv.</article><article class="legalP" id="kapittel-2-foreslåttparagraf-3-ledd-2">Retten til nødvendig utdannings- og yrkesrådgiving inneber at eleven mellom anna har rett til:<ul class="defaultList"><li data-li-identifier="-" data-name="-"><article class="listArticle" id="kapittel-2-foreslåttparagraf-3-ledd-2-punkt-1"><article class="legalP" id="kapittel-2-foreslåttparagraf-3-ledd-2-punkt-1-ledd-1">rådgiving og rettleiing som er knytt til val av yrke og utdanning</article></article></li><li data-li-identifier="-" data-name="-"><article class="listArticle" id="kapittel-2-foreslåttparagraf-3-ledd-2-punkt-2"><article class="legalP" id="kapittel-2-foreslåttparagraf-3-ledd-2-punkt-2-ledd-1">oppdatert informasjon om utdanningsvegar i Noreg og andre land</article></article></li><li data-li-identifier="-" data-name="-"><article class="listArticle" id="kapittel-2-foreslåttparagraf-3-ledd-2-punkt-3"><article class="legalP" id="kapittel-2-foreslåttparagraf-3-ledd-2-punkt-3-ledd-1">oppdatert informasjon om yrkesområde og arbeidsmarknaden lokalt, nasjonalt og internasjonalt</article></article></li><li data-li-identifier="-" data-name="-"><article class="listArticle" id="kapittel-2-foreslåttparagraf-3-ledd-2-punkt-4"><article class="legalP" id="kapittel-2-foreslåttparagraf-3-ledd-2-punkt-4-ledd-1">opplæring i å finne og orientere seg i informasjon og i bruk av rettleiingsverktøy</article></article></li><li data-li-identifier="-" data-name="-"><article class="listArticle" id="kapittel-2-foreslåttparagraf-3-ledd-2-punkt-5"><article class="legalP" id="kapittel-2-foreslåttparagraf-3-ledd-2-punkt-5-ledd-1">informasjon om søknadsfristar, inntaksvilkår og finansieringsordningar</article></article></li><li data-li-identifier="-" data-name="-"><article class="listArticle" id="kapittel-2-foreslåttparagraf-3-ledd-2-punkt-6"><article class="legalP" id="kapittel-2-foreslåttparagraf-3-ledd-2-punkt-6-ledd-1">opplæring og rettleiing om jobbsøking og andre søknadsprosedyrar.</article></article></li></ul></article><article class="legalP" id="kapittel-2-foreslåttparagraf-3-ledd-3">Eleven skal gradvis bli bevisst sine eigne interesser, dugleikar og verdiar, og få kunnskap, sjølvinnsikt og evne til sjølv å kunne ta avgjerd om yrkes- og utdanningsval. Rådgivinga skal også utvikle eleven sine evner til å vurdere moglege konsekvensar av val og førebyggje feilval. Frå 8.-13. årstrinn skal rådgivinga leggjast opp som ein prosess.</article><article class="legalP" id="kapittel-2-foreslåttparagraf-3-ledd-4">Utdannings- og yrkesrådgiving skal vere eit samarbeid mellom ulike personar og instansar på skolen, og skolen skal så langt det er mogleg og hensiktsmessig trekkje inn eksterne samarbeidspartnarar for å gje elevane best mogleg informasjon og tilbod om rådgiving om yrkes- og utdanningsval. Aktuelle samarbeidspartnarar er til dømes andre utdanningsnivå, lokalt næringsliv, partnarskap for karriererettleiing og heimen.</article></article><article class="futureLegalArticle" data-name="§7-4" id="kapittel-2-foreslåttparagraf-4"><span class="futureLegalArticleHeader"><span class="legalArticleValue">§ 7-4</span>. <span class="legalArticleTitle">Ansvar</span></span><article class="legalP" id="kapittel-2-foreslåttparagraf-4-ledd-1">Skolen sitt styre er ansvarleg for å oppfylle eleven sine rettar etter § 7-1 til § 7-3, jf. privatskolelova § 5-2. Ansvaret inneber mellom anna at begge formene for rådgiving skal utførast av personale med relevant kompetanse for dei to områda.</article><article class="legalP" id="kapittel-2-foreslåttparagraf-4-ledd-2">Skolen skal arbeide systematisk og planmessig for å sikre at rådgivingstilbodet blir tilfredsstillande.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2008-12-19-1526/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringane trer i kraft 1. januar 2009.</article></section></main></body></html>