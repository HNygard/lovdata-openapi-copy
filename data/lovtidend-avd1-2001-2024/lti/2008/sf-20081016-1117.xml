<!DOCTYPE html><html lang="no"><head><title>Forskrift om endring i forskrift om særskilte beskyttelsestiltak ved import av sammensatte produkter som inneholder melk fra Kina</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-10-16-1117</dd><dt class="dokid">DokumentID</dt><dd class="dokid">LTI/forskrift/2008-10-16-1117</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 11 s 1561</dd><dt class="dateInForce">I kraft fra</dt><dd class="dateInForce">2008-10-16</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-09-27-1051</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§23</li><li>lov/2003-12-19-124/§16</li></ul></dd><dt class="dateOfPublication">Kunngjort</dt><dd class="dateOfPublication">2008-10-17 15:35</dd><dt class="journalNumber">Journalnummer</dt><dd class="journalNumber">2008-0880</dd><dt class="titleShort">Korttittel</dt><dd class="titleShort">Endr i forskr om melkeproduktimport fra Kina</dd><dt class="title">Tittel</dt><dd class="title">Forskrift om endring i forskrift om særskilte beskyttelsestiltak ved import av sammensatte produkter som inneholder melk fra Kina</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 16. oktober 2008 med hjemmel i lov 19. desember 2003 nr. 124 om matproduksjon og mattrygghet mv. (matloven) § 23 første ledd, jf. 16.</dd><dt class="refid">RefID</dt><dd class="refid">forskrift/2008-10-16-1117</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om særskilte beskyttelsestiltak ved import av sammensatte produkter som inneholder melk fra Kina<ul class="tocSubUl"><li>I<ul class="tocSubUl"><li>§ 1. Virkeområde</li><li>§ 2. Import- og omsetningsforbud</li><li>§ 3. Importkontroll og forhåndsmelding</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2008-10-16-1117" id="dokument"><h1>Forskrift om endring i forskrift om særskilte beskyttelsestiltak ved import av sammensatte produkter som inneholder melk fra Kina</h1><section class="section" data-name="kapI" id="kapittel-1" data-lovdata-URL="LTI/forskrift/2008-10-16-1117/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 27. september 2008 nr. 1051 om særskilte beskyttelsestiltak ved import av sammensatte produkter som inneholder melk fra Kina gjøres følgende endringer:</article> <article class="defaultP" margin-top="true">§ 1, § 2 og § 3 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Denne forskriften får anvendelse på import av sammensatte produkter med opprinnelse i eller sendt fra Folkerepublikken Kina.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Import- og omsetningsforbud</span></span><article class="legalP" id="kapittel-1-foreslåttparagraf-2-ledd-1">Det er forbudt å importere og omsette sammensatte produkter fra Kina som inneholder melk eller melkeprodukter og som er bestemt til spedbarn og småbarn til bruk ved spesielle ernæringsmessige behov, som definert i forskrift 13. august 2008 nr. 936 om morsmelkerstatning og tilskuddsblandinger og forskrift 18. oktober 2002 nr. 1185 om bearbeidet kornbasert barnemat og annen barnemat til spedbarn og småbarn.</article></article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Importkontroll og forhåndsmelding</span></span><article class="legalP" id="kapittel-1-foreslåttparagraf-3-ledd-1">Sammensatte produkter fra Kina, inklusive fôrvarer, som inneholder melkeprodukter, skal føres inn i landet og fremstilles for importkontroll ved Mattilsynets distriktskontor for Oslo.</article><article class="legalP" id="kapittel-1-foreslåttparagraf-3-ledd-2">Før forsendelsen fysisk ankommer landet, skal den ansvarlige for varepartiet eller dennes representant gi melding om produktenes ankomst til Mattilsynets distriktskontor for Oslo. Meldingen skal inneholde forventet tid og dato for ankomst.</article><article class="legalP" id="kapittel-1-foreslåttparagraf-3-ledd-3">Mattilsynet gjennomfører dokumentkontroll og tar prøver og analyserer hver forsendelse av produkter omhandlet i første ledd. Forsendelsene skal ikke frigis til fri omsetning før analyseresultatene godtgjør at nivået av melamin ikke overskrider 2,5 mg/kg.</article><article class="legalP" id="kapittel-1-foreslåttparagraf-3-ledd-4">Alle produkter som overskrider nivået av melamin på 2,5 mg/kg skal destrueres.</article></article> <article class="defaultP" margin-top="true">§ 4 første ledd skal lyde:</article><article class="legalP" id="kapittel-1-ledd-2">Alle kostnader knyttet til dokumentkontroll, prøveuttak, analyser og andre tiltak for å gjennomføre § 3, skal dekkes av den ansvarlige for varepartiet eller dennes representant.</article></section><section class="section" data-name="kapII" id="kapittel-2" data-lovdata-URL="LTI/forskrift/2008-10-16-1117/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>