<!DOCTYPE html><html lang="no"><head><title>Forskrift om løyve til å gå opp som privatist til eksamen mv. ved Noregs veterinærhøgskole</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-04-10-410</dd><dt class="dokid">DokumentID</dt><dd class="dokid">LTI/forskrift/2008-04-10-410</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 5 s 906</dd><dt class="dateInForce">I kraft fra</dt><dd class="dateInForce">2008-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-10</li></ul></dd><dt class="dateOfPublication">Kunngjort</dt><dd class="dateOfPublication">2008-05-06 14:30</dd><dt class="journalNumber">Journalnummer</dt><dd class="journalNumber">2008-0386</dd><dt class="titleShort">Korttittel</dt><dd class="titleShort">Forskrift om privatisteksamen ved NVH</dd><dt class="title">Tittel</dt><dd class="title">Forskrift om løyve til å gå opp som privatist til eksamen mv. ved Noregs veterinærhøgskole</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av styret for Noregs veterinærhøgskole 10. april 2008 med heimel i lov 1. april 2005 nr. 15 om universiteter og høyskoler § 3-10.</dd><dt class="refid">RefID</dt><dd class="refid">forskrift/2008-04-10-410</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om løyve til å gå opp som privatist til eksamen mv. ved Noregs veterinærhøgskole<ul class="tocSubUl"><li>Kap. 1. Definisjonar<ul class="tocSubUl"><li>§ 1-1.</li><li>§ 1-2.</li><li>§ 1-3.</li></ul></li><li>Kap. 2. Rettar<ul class="tocSubUl"><li>§ 2-1.</li><li>§ 2-2.</li><li>§ 2-3.</li></ul></li><li>Kap. 3. Oppmelding<ul class="tocSubUl"><li>§ 3-1.</li><li>§ 3-2.</li></ul></li><li>Kap. 4. Eksamensavgift<ul class="tocSubUl"><li>§ 4-1.</li><li>§ 4-2.</li><li>§ 4-3.</li><li>§ 4-4.</li></ul></li><li>Kap. 5. Krav for å gå opp til eksamen<ul class="tocSubUl"><li>§ 5-1.</li><li>§ 5-2.</li><li>§ 5-3.</li><li>§ 5-4.</li><li>§ 5-5.</li></ul></li><li>Kap. 6. Registrering m.m.<ul class="tocSubUl"><li>§ 6-1.</li><li>§ 6-2.</li></ul></li><li>Kap. 7. Vedtaksmynde<ul class="tocSubUl"><li>§ 7-1.</li></ul></li><li>Kap. 8. Klage<ul class="tocSubUl"><li>§ 8-1.</li></ul></li><li>Kap. 9. Iverksetjing<ul class="tocSubUl"><li>§ 9-1.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2008-04-10-410" id="dokument"><h1>Forskrift om løyve til å gå opp som privatist til eksamen mv. ved Noregs veterinærhøgskole</h1><section class="section" data-name="kap1" id="kapittel-1" data-lovdata-URL="LTI/forskrift/2008-04-10-410/KAPITTEL_1"><h2>Kap. 1. Definisjonar</h2><article class="legalArticle" data-lovdata-URL="LTI/forskrift/2008-04-10-410/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>.</h3><article class="legalP" id="kapittel-1-paragraf-1-ledd-1"><i>Lova:</i> I denne forskrifta tyder «lova» lov 1. april 2005 nr. 15: Lov om universiteter og høyskoler.</article></article><article class="legalArticle" data-lovdata-URL="LTI/forskrift/2008-04-10-410/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>.</h3><article class="legalP" id="kapittel-1-paragraf-2-ledd-1"><i>Student:</i> Som student vert rekna den som gjennom opptak i samsvar med § 3-6 og § 3-7 i lova er oppteken til eit studium ved Noregs veterinærhøgskole.</article></article><article class="legalArticle" data-lovdata-URL="LTI/forskrift/2008-04-10-410/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>.</h3><article class="legalP" id="kapittel-1-paragraf-3-ledd-1"><i>Privatist:</i> Som privatist vert rekna den som går opp til eksamen etter vedtak i lova, § 3-10, utan å vere oppteken til eit studium ved Noregs veterinærhøgskole.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2008-04-10-410/KAPITTEL_2"><h2>Kap. 2. Rettar</h2><article class="legalArticle" data-lovdata-URL="LTI/forskrift/2008-04-10-410/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>.</h3><article class="legalP" id="kapittel-2-paragraf-1-ledd-1">Privatistane sine rettar ved NVH er normalt avgrensa til deltaking i offentlege førelesingar og løyve til å gå opp til eksamen i samsvar med lova. Med førelesing er meint formidling av kunnskapar til samla studentgruppe i emnet/emna, og der eigenaktiviteten til deltakarane som regel er avgrensa til enkeltspørsmål og kommentarar.</article></article><article class="legalArticle" data-lovdata-URL="LTI/forskrift/2008-04-10-410/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>.</h3><article class="legalP" id="kapittel-2-paragraf-2-ledd-1">Unntaksvis kan studie- og forskingsadministrativ avdeling (SFA), etter samråd med det instituttet som har ansvar for det aktuelle emnet, gje privatistar løyve til deltaking og undervising i vedkomande emne sjølv om det i sin karakter ikkje er offentleg.</article></article><article class="legalArticle" data-lovdata-URL="LTI/forskrift/2008-04-10-410/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>.</h3><article class="legalP" id="kapittel-2-paragraf-3-ledd-1">Dei rettane privatistar kan få innvilga med heimel i paragrafane 2-1 og 2-2, blir berre gitt under føresetnad av at det er ledig kapasitet i dei ulike undervisningslokala som blir nytta og at nødvendige ressursar er stilt til rådvelde.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2008-04-10-410/KAPITTEL_3"><h2>Kap. 3. Oppmelding</h2><article class="legalArticle" data-lovdata-URL="LTI/forskrift/2008-04-10-410/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>.</h3><article class="legalP" id="kapittel-3-paragraf-1-ledd-1">Privatistar må søke SFA om deltaking i emne som i sin karakter ikkje er offentlege, jf. § 2-2.</article></article><article class="legalArticle" data-lovdata-URL="LTI/forskrift/2008-04-10-410/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>.</h3><article class="legalP" id="kapittel-3-paragraf-2-ledd-1">Privatistar må søke om løyve til å gå opp til eksamen, og dei må melde seg opp innan fastsette fristar. Oppmeldinga må innehalde dokumentasjon på at privatisten tilfredsstiller krav til den generelle og eventuell særskilde kompetansen som krevst for opptak til vedkomande studium.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2008-04-10-410/KAPITTEL_4"><h2>Kap. 4. Eksamensavgift</h2><article class="legalArticle" data-lovdata-URL="LTI/forskrift/2008-04-10-410/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>.</h3><article class="legalP" id="kapittel-4-paragraf-1-ledd-1">Privatistar må betale eksamensavgift etter følgjande sats:<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">I emne med inntil 30 studiepoeng: kr 3000,-.</article></article></li></ul></article></article><article class="legalArticle" data-lovdata-URL="LTI/forskrift/2008-04-10-410/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>.</h3><article class="legalP" id="kapittel-4-paragraf-2-ledd-1">Styret kan endre satsen for eksamensavgifta når kostnadene ved eksamensgjennomføringa endrar seg.</article></article><article class="legalArticle" data-lovdata-URL="LTI/forskrift/2008-04-10-410/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>.</h3><article class="legalP" id="kapittel-4-paragraf-3-ledd-1">Eksamensavgifta må vere betalt innan fastsett frist. Privatistar som ikkje har betalt avgifta innan fristen, har ikkje tilgang til eksamen.</article></article><article class="legalArticle" data-lovdata-URL="LTI/forskrift/2008-04-10-410/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>.</h3><article class="legalP" id="kapittel-4-paragraf-4-ledd-1">Ein privatist som uansett grunn trekker seg frå eksamen som krev særskild tilrettelegging – t.d. klinisk eksamen – seinare enn fire veker før eksamensdato, må betale eksamensavgift på nytt dersom vedkomande melder seg opp til same eksamen igjen.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2008-04-10-410/KAPITTEL_5"><h2>Kap. 5. Krav for å gå opp til eksamen</h2><article class="legalArticle" data-lovdata-URL="LTI/forskrift/2008-04-10-410/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>.</h3><article class="legalP" id="kapittel-5-paragraf-1-ledd-1">Privatistar har normalt ikkje høve til å ta eksamen i emne som har krav på godkjende øvingar, semesteroppgåver eller andre obligatoriske aktivitetar.</article></article><article class="legalArticle" data-lovdata-URL="LTI/forskrift/2008-04-10-410/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>.</h3><article class="legalP" id="kapittel-5-paragraf-2-ledd-1">Privatistar, som i samsvar med § 2-2 har fått løyve til å delta i emne som i sin karakter ikkje er offentlege, har også høve til å ta eksamen i emnet.</article></article><article class="legalArticle" data-lovdata-URL="LTI/forskrift/2008-04-10-410/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>.</h3><article class="legalP" id="kapittel-5-paragraf-3-ledd-1">Privatistar som ikkje stettar fastsette krav nedfelt i studie- og emneplan har ikkje tilgang til eksamen.</article></article><article class="legalArticle" data-lovdata-URL="LTI/forskrift/2008-04-10-410/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>.</h3><article class="legalP" id="kapittel-5-paragraf-4-ledd-1">Privatistar blir ikkje gitt høve til fleire enn tre eksamensforsøk i eitt og same emne.</article></article><article class="legalArticle" data-lovdata-URL="LTI/forskrift/2008-04-10-410/§5-5" data-name="§5-5" id="kapittel-5-paragraf-5"><h3 class="legalArticleHeader"><span class="legalArticleValue">§ 5-5</span>.</h3><article class="legalP" id="kapittel-5-paragraf-5-ledd-1">Studentar som har mista studieplassen sin ved NVH grunna tre stryk til eksamen i eitt og same emne eller pga .manglande progresjon, blir ikkje gitt høve til å melde seg opp til eksamen som privatist, jf. § 5-4 i forskrift om opptak, studium og eksamen ved Noregs veterinærhøgskole.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2008-04-10-410/KAPITTEL_6"><h2>Kap. 6. Registrering m.m.</h2><article class="legalArticle" data-lovdata-URL="LTI/forskrift/2008-04-10-410/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>.</h3><article class="legalP" id="kapittel-6-paragraf-1-ledd-1">Privatistar skal registrere seg og betale avgifter som blir kravd for å gå opp til eksamen ved NVH.</article></article><article class="legalArticle" data-lovdata-URL="LTI/forskrift/2008-04-10-410/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>.</h3><article class="legalP" id="kapittel-6-paragraf-2-ledd-1">Privatistar må betale semesteravgift. Betalt semesteravgift gir rett til studentkort og tilgang til dei velferdstilbod som blir gitt av Studentsamskipnaden i Oslo (SiO).</article></article></section><section class="section" data-name="kap7" id="kapittel-7" data-lovdata-URL="LTI/forskrift/2008-04-10-410/KAPITTEL_7"><h2>Kap. 7. Vedtaksmynde</h2><article class="legalArticle" data-lovdata-URL="LTI/forskrift/2008-04-10-410/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>.</h3><article class="legalP" id="kapittel-7-paragraf-1-ledd-1">I saker der vedtaksmynde ikkje er lagt til styret, skal vedtak i samsvar med denne forskrifta treffast av rektor eller den han/ho gjev fullmakt.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2008-04-10-410/KAPITTEL_8"><h2>Kap. 8. Klage</h2><article class="legalArticle" data-lovdata-URL="LTI/forskrift/2008-04-10-410/§8-1" data-name="§8-1" id="kapittel-8-paragraf-1"><h3 class="legalArticleHeader"><span class="legalArticleValue">§ 8-1</span>.</h3><article class="legalP" id="kapittel-8-paragraf-1-ledd-1">Klage på vedtak etter denne forskrifta skal sendast Noregs veterinærhøgskole.</article><article class="legalP" id="kapittel-8-paragraf-1-ledd-2">Klagefristen er 3 veker, jf. § 29 i forvaltningslova.</article><article class="legalP" id="kapittel-8-paragraf-1-ledd-3">Klageorgan er klagenemnda ved høgskolen.</article></article></section><section class="section" data-name="kap9" id="kapittel-9" data-lovdata-URL="LTI/forskrift/2008-04-10-410/KAPITTEL_9"><h2>Kap. 9. Iverksetjing</h2><article class="legalArticle" data-lovdata-URL="LTI/forskrift/2008-04-10-410/§9-1" data-name="§9-1" id="kapittel-9-paragraf-1"><h3 class="legalArticleHeader"><span class="legalArticleValue">§ 9-1</span>.</h3><article class="legalP" id="kapittel-9-paragraf-1-ledd-1">Forskrifta er gjeldande f.o.m. 1. juli 2008.</article></article></section></main></body></html>