<!DOCTYPE html><html lang="no"><head><title>Forskrift om funksjonshemmedes og bevegelseshemmedes rettigheter i forbindelse med lufttransport</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-01-28-69</dd><dt class="dokid">DokumentID</dt><dd class="dokid">LTI/forskrift/2008-01-28-69</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 1 s 287</dd><dt class="dateInForce">I kraft fra</dt><dd class="dateInForce">2008-01-28</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§7-1</li><li>lov/1993-06-11-101/§10-42</li><li>lov/1993-06-11-101/§10-43</li><li>lov/1993-06-11-101/§15-4</li><li>lov/1993-06-11-101/§16-1</li></ul></dd><dt class="dateOfPublication">Kunngjort</dt><dd class="dateOfPublication">2008-01-29 13:20</dd><dt class="journalNumber">Journalnummer</dt><dd class="journalNumber">2008-0074</dd><dt class="titleShort">Korttittel</dt><dd class="titleShort">Forskrift om funksjonshemmedes rettigheter mv.</dd><dt class="title">Tittel</dt><dd class="title">Forskrift om funksjonshemmedes og bevegelseshemmedes rettigheter i forbindelse med lufttransport</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 28. januar 2008 med hjemmel i lov 11. juni 1993 nr. 101 om luftfart (luftfartsloven) § 7-1 tredje ledd, § 10-42, § 10-43, § 15-4 og § 16-1. <br /> <strong>EØS-henvisninger:</strong> EØS-avtalen vedlegg XIII nr. 68ac (forordning (EF) nr. 1107/2006).</dd><dt class="refid">RefID</dt><dd class="refid">forskrift/2008-01-28-69</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om funksjonshemmedes og bevegelseshemmedes rettigheter i forbindelse med lufttransport<ul class="tocSubUl"><li>§ 1. Gjennomføring av forordning (EF) nr. 1107/2006</li><li>§ 2. Svalbard</li><li>§ 3. Nasjonalt håndhevelsesorgan</li><li>§ 4. Kvalitetsstandarder for assistanse</li><li>§ 5. Konsultasjon med lufthavnbrukerne</li><li>§ 6. Klageordning</li><li>§ 7. Informasjonsplikt</li><li>§ 8. Ikrafttredelse</li><li>Forordning (EF) nr. 1107/2006</li></ul></li></ul></dd></dl></header><main class="documentBody" data-lovdata-URL="LTI/forskrift/2008-01-28-69" id="dokument"><h1>Forskrift om funksjonshemmedes og bevegelseshemmedes rettigheter i forbindelse med lufttransport</h1><article class="legalArticle" data-lovdata-URL="LTI/forskrift/2008-01-28-69/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Gjennomføring av forordning (EF) nr. 1107/2006</span></h2><article class="legalP" id="paragraf-1-ledd-1">EØS-avtalen vedlegg XIII nr. 68ac (forordning (EF) nr. 1107/2006) av 5. juli 2006 om funksjonshemmedes og bevegelseshemmedes rettigheter i forbindelse med lufttransport (heretter forordningen) gjelder som forskrift med de tilpasninger som følger av vedlegg XIII, protokoll 1 til avtalen og avtalen for øvrig.</article></article><article class="legalArticle" data-lovdata-URL="LTI/forskrift/2008-01-28-69/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Svalbard</span></h2><article class="legalP" id="paragraf-2-ledd-1">Forordningen gjelder for trafikk til, på og fra Svalbard på følgende måte:<ul class="defaultList"><li data-li-identifier="1." data-name="1."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">Svalbard lufthavn, Longyear regnes som en lufthavn på territoriet til en medlemsstat slik dette uttrykket er brukt i artikkel 1 nr. 2.</article></article></li><li data-li-identifier="2." data-name="2."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">Artikkel 3, 4 og 10 får anvendelse på passasjerer som reiser fra en lufthavn som ligger i en tredjestat til Svalbard lufthavn, Longyear dersom det utførende luftfartsselskapet er et luftfartsselskap innenfor EØS-området, jf. artikkel 1 nr. 3.</article></article></li></ul></article></article><article class="legalArticle" data-lovdata-URL="LTI/forskrift/2008-01-28-69/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Nasjonalt håndhevelsesorgan</span></h2><article class="legalP" id="paragraf-3-ledd-1">Luftfartstilsynet er ansvarlig for å håndheve forordningen i overensstemmelse med kravene i forordningen artikkel 14. I dette arbeidet kan tilsynet benytte seg av beføyelsene nevnt i luftfartsloven § 10-42, § 10-43 og § 13-4. Overtredelsesgebyr som nevnt i luftfartsloven § 10-43. første ledd nr. 1 kan ilegges for brudd på forordningen artikkel 3, 4, 5, 6, 7, 8, 10 og 11.</article></article><article class="legalArticle" data-lovdata-URL="LTI/forskrift/2008-01-28-69/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kvalitetsstandarder for assistanse</span></h2><article class="legalP" id="paragraf-4-ledd-1">[Foreløpig ikke gitt.]</article></article><article class="legalArticle" data-lovdata-URL="LTI/forskrift/2008-01-28-69/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Konsultasjon med lufthavnbrukerne</span></h2><article class="legalP" id="paragraf-5-ledd-1">Lufthavnadministrasjonen på lufthavner der det ikke finnes en Komité for lufthavnbrukere som nevnt i forordningen artikkel 5 nr. 2, 8 nr. 4 og 6, 9 nr. 1 skal melde fra til Luftfartstilsynet hvilket alternativt organ det tar sikte på å konsultere om de forholdene som er omhandlet i hver av disse bestemmelsene. Luftfartstilsynet tar stilling til om det valgte organet tilfredsstiller nødvendige krav til representativitet.</article></article><article class="legalArticle" data-lovdata-URL="LTI/forskrift/2008-01-28-69/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Klageordning</span></h2><article class="legalP" id="paragraf-6-ledd-1">Luftfartstilsynet er klageorgan etter forordningen artikkel 15 nr. 2. Fristen for klage til Luftfartstilsynet er fire uker fra opphør av den hendelsen som er grunnlag for klagen. Klagen kan avvises overfor passasjerer som har kunnet prøve saken sin for et klageorgan som er etablert gjennom bransjeavtale.</article><article class="legalP" id="paragraf-6-ledd-2">Etter at både klager og den innklagede tjenesteyteren har fått anledning til å uttale seg, gir Luftfartstilsynet en rådgivende uttalelse om det foreligger brudd på forordningens bestemmelser og hvilke eventuelle ytelser klageren har krav på fra tjenesteyteren.</article></article><article class="legalArticle" data-lovdata-URL="LTI/forskrift/2008-01-28-69/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Informasjonsplikt</span></h2><article class="legalP" id="paragraf-7-ledd-1">Luftfartstilsynet skal treffe tiltak for å underrette funksjonshemmede og bevegelseshemmede om deres rettigheter i henhold forordningen og om muligheten for å klage til Luftfartstilsynet i overensstemmelse med forordningen artikkel 15 nr. 4.</article></article><article class="legalArticle" data-lovdata-URL="LTI/forskrift/2008-01-28-69/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft straks.</article></article><section class="section" id="kapittel-1" data-lovdata-URL="LTI/forskrift/2008-01-28-69/KAPITTEL_1"><h2>Forordning (EF) nr. 1107/2006</h2><article class="legalP" id="kapittel-1-ledd-1">Se her for å lese forordning (EF) nr. 1107/2006:<p class="leddfortsettelse">(pdf)</p><ul class="defaultList" data-text-size="small"><li data-li-identifier="0" data-name="0"><article class="listArticle" data-text-size="small" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">Oversettelsen i pdf er uoffisiell.</article></article></li></ul></article></section></main></body></html>