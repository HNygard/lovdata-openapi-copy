<!DOCTYPE html><html lang="no"><head><title>Forskrift om kompensasjon for utgifter, merarbeid og økonomiske tap som reineiere påføres som følge av tiltak mot radioaktivitet i reinkjøtt</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-06-19-712</dd><dt class="dokid">DokumentID</dt><dd class="dokid">LTI/forskrift/2008-06-19-712</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 7 s 1172</dd><dt class="dateInForce">I kraft fra</dt><dd class="dateInForce">2008-06-19</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-09-16-1161</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2008-06-27 14:40</dd><dt class="journalNumber">Journalnummer</dt><dd class="journalNumber">2008-0597</dd><dt class="titleShort">Korttittel</dt><dd class="titleShort">Forskrift om radioaktivitet i reinkjøtt</dd><dt class="title">Tittel</dt><dd class="title">Forskrift om kompensasjon for utgifter, merarbeid og økonomiske tap som reineiere påføres som følge av tiltak mot radioaktivitet i reinkjøtt</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 19. juni 2008 med hjemmel i Stortingets årlige budsjettvedtak.</dd><dt class="refid">RefID</dt><dd class="refid">forskrift/2008-06-19-712</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kompensasjon for utgifter, merarbeid og økonomiske tap som reineiere påføres som følge av tiltak mot radioaktivitet i reinkjøtt<ul class="tocSubUl"><li>§ 1. Formål</li><li>§ 2. Geografisk virkeområde</li><li>§ 3. Vilkår for kompensasjon</li><li>§ 4. Inndeling i tiltaksgrupper</li><li>§ 5. Utmåling av kompensasjon</li><li>§ 6. Kassering av reinkjøtt</li><li>§ 7. Tap av dyr</li><li>§ 8. Tilgang på ikke forurenset rein til eget hushold</li><li>§ 9. Utbetaling og kontroll</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2008-06-19-712" id="dokument"><h1>Forskrift om kompensasjon for utgifter, merarbeid og økonomiske tap som reineiere påføres som følge av tiltak mot radioaktivitet i reinkjøtt</h1><article class="legalArticle" data-lovdata-URL="LTI/forskrift/2008-06-19-712/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Denne kompensasjonsordningen skal bidra til å opprettholde økonomisk og kulturell bærekraft i reindriften ved å forhindre at reindriftsutøvere påføres ekstraordinære kostnader som følge av reaktorulykken i Tsjernobyl.</article><article class="legalP" id="paragraf-1-ledd-2">Tiltakene som er omhandlet i denne forskrift skal resultere i<ul class="defaultList"><li data-li-identifier="a." data-name="a."><article class="listArticle" id="paragraf-1-ledd-2-punkt-1"><article class="legalP" id="paragraf-1-ledd-2-punkt-1-ledd-1">reduksjon av radioaktivitet i reinkjøtt,</article></article></li><li data-li-identifier="b." data-name="b."><article class="listArticle" id="paragraf-1-ledd-2-punkt-2"><article class="legalP" id="paragraf-1-ledd-2-punkt-2-ledd-1">gjenoppbygging av stabile miljøer og strukturer i næringen,</article></article></li><li data-li-identifier="c." data-name="c."><article class="listArticle" id="paragraf-1-ledd-2-punkt-3"><article class="legalP" id="paragraf-1-ledd-2-punkt-3-ledd-1">en høyest mulig produksjon av reinkjøtt til omsetning og eget forbruk,</article></article></li><li data-li-identifier="d." data-name="d."><article class="listArticle" id="paragraf-1-ledd-2-punkt-4"><article class="legalP" id="paragraf-1-ledd-2-punkt-4-ledd-1">at kassering av rein unngås i størst mulig grad,</article></article></li><li data-li-identifier="e." data-name="e."><article class="listArticle" id="paragraf-1-ledd-2-punkt-5"><article class="legalP" id="paragraf-1-ledd-2-punkt-5-ledd-1">en mest mulig kostnadseffektiv oppnåelse av målene.</article></article></li></ul></article></article><article class="legalArticle" data-lovdata-URL="LTI/forskrift/2008-06-19-712/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Geografisk virkeområde</span></h2><article class="legalP" id="paragraf-2-ledd-1">Forskriften gjelder for tamreinlag og reinbeitedistrikter sør for Saltfjellet.</article></article><article class="legalArticle" data-lovdata-URL="LTI/forskrift/2008-06-19-712/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for kompensasjon</span></h2><article class="legalP" id="paragraf-3-ledd-1">For at økonomisk kompensasjon skal kunne innvilges etter denne forskrift må<ul class="defaultList"><li data-li-identifier="a." data-name="a."><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">tiltakene og behovet for anlegg på forhånd være godkjent av reindriftsagronomen,</article></article></li><li data-li-identifier="b." data-name="b."><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">den endelige plassering i tiltaksgruppe være foretatt av reindriftsagronomen, jf. § 4,</article></article></li><li data-li-identifier="c." data-name="c."><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">eventuell kassering, jf. § 6, være godkjent av reindriftsagronomen,</article></article></li><li data-li-identifier="d." data-name="d."><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">eventuelle tap, jf. § 7, være dokumentert og godkjent av reindriftsagronomen,</article></article></li><li data-li-identifier="e." data-name="e."><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">reinkjøtt være levert slakteri hvor kjøttet kontrolleres av den offentlige kjøttkontrollen.</article></article></li></ul></article></article><article class="legalArticle" data-lovdata-URL="LTI/forskrift/2008-06-19-712/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Inndeling i tiltaksgrupper</span></h2><article class="legalP" id="paragraf-4-ledd-1">Reinbeitedistrikter, siida og tamreinlag inndeles i fire tiltaksgrupper,<sup class="footnotereference" data-footnotereferencevalue="1" data-unique-footnote-counter="1">1</sup> basert på radioaktivitetsnivå målt for levende eller slaktet rein i perioden 1. august-20. desember foregående driftsår, jf. dog § 8 fjerde ledd. Målingene skal være gjennomført slik at de etter gjeldende veterinærforskrifter kan danne grunnlag for beslutning om godkjenning til omsetning eller kassering.</article><article class="legalP" id="paragraf-4-ledd-2">Reinbeitedistrikter, siida og tamreinlag hvor målinger viser et gjennomsnittlig radioaktivitetsnivå per rein på<ul class="defaultList"><li data-li-identifier="a." data-name="a."><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">opp til og med 1,5 kBq/kg, og med ingen verdier på enkeltdyr på over 3,0 kBq/kg, skal plasseres i tiltaksgruppe A. Her gjennomfører reindriftsagronomen ingen tiltak. Det forventes at drift og slakteuttak rettes inn mot målsettingen om minst mulig radioaktivitet i reinkjøtt, selv om nivået er under grensen for særlige tiltak,</article></article></li><li data-li-identifier="b." data-name="b."><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">opp til og med 1,5 kBq/kg, men med verdier for enkeltdyr på over 3,0 kBq/kg, skal plasseres i tiltaksgruppe B. Her gjennomfører reindriftsagronomen særskilte overvåkningsmålinger av levende rein frem til 20. desember inneværende driftsår. Dersom målingene viser verdier for enkeltdyr over 3,0 kBq/kg, iverksetter reindriftsagronomen tiltak etter bokstavene c eller d,</article></article></li><li data-li-identifier="c." data-name="c."><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">fra 1,5 til og med 2,5 kBq/kg, skal plasseres i tiltaksgruppe C. Her stimuleres det til fremskyndet kalveslakt før 1. oktober eller i perioden 1. oktober-15. november,</article></article></li><li data-li-identifier="d." data-name="d."><article class="listArticle" id="paragraf-4-ledd-2-punkt-4"><article class="legalP" id="paragraf-4-ledd-2-punkt-4-ledd-1">over 2,5 kBq/kg, skal plasseres i tiltaksgruppe D. Her stimuleres det til tidlig kalveslakt før 1. oktober. Dersom det ikke er mulig å benytte tidlig kalveslakt ut fra beiteøkologiske, driftsmessige eller økonomiske hensyn, kan nedfôring benyttes som alternativ.</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. oversikt over tiltaksgrupper vedrørende radioaktivitet i reinkjøtt, driftsåret 2003/2004.</article></footer></article><article class="legalArticle" data-lovdata-URL="LTI/forskrift/2008-06-19-712/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utmåling av kompensasjon</span></h2><article class="legalP" id="paragraf-5-ledd-1">Økonomisk kompensasjon for tiltak vedrørende radioaktivitet i reinkjøtt ytes dels etter fastsatte satser,<sup class="footnotereference" data-footnotereferencevalue="1" data-unique-footnote-counter="1">1</sup> jf. annet og tredje ledd, og dels etter regning for dokumenterte kostnader, jf. fjerde og femte ledd.</article><article class="legalP" id="paragraf-5-ledd-2">For reinbeitedistrikter, siida og tamreinlag som plasseres i<ul class="defaultList"><li data-li-identifier="a." data-name="a."><article class="listArticle" id="paragraf-5-ledd-2-punkt-1"><article class="legalP" id="paragraf-5-ledd-2-punkt-1-ledd-1">tiltaksgruppe A ytes ingen økonomisk kompensasjon,</article></article></li><li data-li-identifier="b." data-name="b."><article class="listArticle" id="paragraf-5-ledd-2-punkt-2"><article class="legalP" id="paragraf-5-ledd-2-punkt-2-ledd-1">tiltaksgruppe B ytes ingen økonomisk kompensasjon, dersom ikke overvåkningsmålinger medfører overføring til tiltaksgruppe C eller D,</article></article></li><li data-li-identifier="c." data-name="c."><article class="listArticle" id="paragraf-5-ledd-2-punkt-3"><article class="legalP" id="paragraf-5-ledd-2-punkt-3-ledd-1">tiltaksgruppe C ytes økonomisk kompensasjon for <ul class="defaultList"><li data-li-identifier="-" data-name="-"><article class="listArticle" id="paragraf-5-ledd-2-punkt-3-ledd-1-punkt-1"><article class="legalP" id="paragraf-5-ledd-2-punkt-3-ledd-1-punkt-1-ledd-1">fremskyndet kalve og simleslakt før 1. oktober etter sats 1,</article></article></li><li data-li-identifier="-" data-name="-"><article class="listArticle" id="paragraf-5-ledd-2-punkt-3-ledd-1-punkt-2"><article class="legalP" id="paragraf-5-ledd-2-punkt-3-ledd-1-punkt-2-ledd-1">fremskyndet kalve og simleslakt i perioden 1. oktober-15. november etter sats 2. Der det er et klart skille mellom radioaktivitetsnivået i årstidsbeitene, kan reindriftsagronomen godkjenne at det ytes kompensasjon etter sats 2 ved fremskyndet kalveslakt utover 15. november,</article></article></li></ul></article></article></li><li data-li-identifier="d." data-name="d."><article class="listArticle" id="paragraf-5-ledd-2-punkt-4"><article class="legalP" id="paragraf-5-ledd-2-punkt-4-ledd-1">tiltaksgruppe D ytes økonomisk kompensasjon for <ul class="defaultList"><li data-li-identifier="-" data-name="-"><article class="listArticle" id="paragraf-5-ledd-2-punkt-4-ledd-1-punkt-1"><article class="legalP" id="paragraf-5-ledd-2-punkt-4-ledd-1-punkt-1-ledd-1">tidlig kalveslakt før 1. oktober etter sats 3,</article></article></li><li data-li-identifier="-" data-name="-"><article class="listArticle" id="paragraf-5-ledd-2-punkt-4-ledd-1-punkt-2"><article class="legalP" id="paragraf-5-ledd-2-punkt-4-ledd-1-punkt-2-ledd-1">tilleggsfôring etter sats 5 (2,5-5,0 kBq/kg) eller sats 6 (over 5,0 kBq/kg),</article></article></li><li data-li-identifier="-" data-name="-"><article class="listArticle" id="paragraf-5-ledd-2-punkt-4-ledd-1-punkt-3"><article class="legalP" id="paragraf-5-ledd-2-punkt-4-ledd-1-punkt-3-ledd-1">nedfôring på naturlig beite etter sats 7 (2,5-5,0 kBq/kg) eller sats 8 (over 5,0 kBq/kg),</article></article></li><li data-li-identifier="-" data-name="-"><article class="listArticle" id="paragraf-5-ledd-2-punkt-4-ledd-1-punkt-4"><article class="legalP" id="paragraf-5-ledd-2-punkt-4-ledd-1-punkt-4-ledd-1">etter søknad kan merutgifter til naturlig nedfôring utover sats 7 eller 8 dekkes dersom tiltaket på forhånd er godkjent av reindriftsagronomen.</article></article></li></ul></article></article></li></ul></article><article class="legalP" id="paragraf-5-ledd-3">Kompensasjon ved fôringstiltak skal dekke utgifter til kjøp og transport av fôr, for merarbeid, for mulig vekttap og nedklassifisering hos reinen, samt eventuelle andre kostnader.</article><article class="legalP" id="paragraf-5-ledd-4">For distrikter/siida/tamreinlag i tiltaksgruppene C og D dekkes etter regning dokumenterte ekstrakostnader til anlegg for gjennomføring av tiltak, når planene på forhånd er godkjent av reindriftsagronomen, jf. § 3 bokstav a. Anlegg etableres og eies av distriktet/ driftsgruppen/tamreinlaget. Arbeid ved bygging av gjerdeanlegg kompenseres ikke. Når gjerdeanlegg benyttes over flere år, kan kostnader til faste anlegg fordeles på opp til tre år.</article><article class="legalP" id="paragraf-5-ledd-5">For distrikter/siida/tamreinlag i tiltaksgruppe D dekkes i tillegg etter regning<ul class="defaultList"><li data-li-identifier="-" data-name="-"><article class="listArticle" id="paragraf-5-ledd-5-punkt-1"><article class="legalP" id="paragraf-5-ledd-5-punkt-1-ledd-1">dokumenterte kostnader til veterinærtjeneste,</article></article></li><li data-li-identifier="-" data-name="-"><article class="listArticle" id="paragraf-5-ledd-5-punkt-2"><article class="legalP" id="paragraf-5-ledd-5-punkt-2-ledd-1">transport av rein til fôringsgjerde,</article></article></li><li data-li-identifier="-" data-name="-"><article class="listArticle" id="paragraf-5-ledd-5-punkt-3"><article class="legalP" id="paragraf-5-ledd-5-punkt-3-ledd-1">brøyting av vei til fôringsgjerde,</article></article></li><li data-li-identifier="-" data-name="-"><article class="listArticle" id="paragraf-5-ledd-5-punkt-4"><article class="legalP" id="paragraf-5-ledd-5-punkt-4-ledd-1">direkte kostnader til forberedelse av godkjent fôringstiltak, jf. § 3 bokstav a, som det viser seg unødvendig å gjennomføre, herunder arbeid med lavplukking.</article></article></li></ul></article><article class="legalP" id="paragraf-5-ledd-6">Samlede utgifter til tiltak skal under enhver omstendighet ikke overstige kr 850,- per rein i tiltak.</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Jf. gjeldende satser for kompensasjoner for tiltak vedrørende radioaktivitet i reinkjøtt driftsåret 2003/04.</article></footer></article><article class="legalArticle" data-lovdata-URL="LTI/forskrift/2008-06-19-712/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kassering av reinkjøtt</span></h2><article class="legalP" id="paragraf-6-ledd-1">Det skal normalt ikke ytes erstatning for kassert reinkjøtt. Dersom særlige forhold tilsier det, kan reindriftsagronomen likevel godkjenne erstatning for kassert kjøtt<ul class="defaultList"><li data-li-identifier="a." data-name="a."><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">når det på forhånd er klart at tiltak etter § 4 ikke kan gjennomføres, eller i tilfeller der slike tiltak blir for dyre,</article></article></li><li data-li-identifier="b." data-name="b."><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">når tiltak er gjennomført i samsvar med godkjente planer, men hvor innholdet av radioaktivitet fortsatt er for høyt til at kjøttet blir godkjent for omsetning,</article></article></li><li data-li-identifier="c." data-name="c."><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">når tiltak må avbrytes før de er gjennomført,</article></article></li><li data-li-identifier="d." data-name="d."><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">for enkeltdyr fra tiltaksgruppene A eller C med radioaktivitetsnivå over 3,0 kBq/kg.</article></article></li></ul></article><article class="legalP" id="paragraf-6-ledd-2">Slakt som vil bli kassert, og som reindriftsagronomen har godkjent som erstatningsberettiget etter første ledd, skal leveres til slakteri, jf. § 3 bokstav e.</article></article><article class="legalArticle" data-lovdata-URL="LTI/forskrift/2008-06-19-712/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tap av dyr</span></h2><article class="legalP" id="paragraf-7-ledd-1">Tap av dyr ved måling av radioaktivitet, gjennomføring av nedfôring, jf. § 4, dekkes etter fastsatte satser.<sup class="footnotereference" data-footnotereferencevalue="1" data-unique-footnote-counter="1">1</sup> Tap av kalv dekkes etter sats 9, mens tap av rein over 1 år dekkes etter sats 10.</article><article class="legalP" id="paragraf-7-ledd-2">Tap etter første ledd kan medregnes som del av slakteuttak i forbindelse med søknad om produksjonstilskudd og kalveslaktetilskudd.<sup class="footnotereference" data-footnotereferencevalue="2" data-unique-footnote-counter="4">2</sup></article><footer class="footnotes"><article class="footnote" data-name="1" data-unique-footnote-counter="3"><span class="footnoteLabel">1</span> Jf. gjeldende satser for kompensasjoner for tiltak vedrørende radioaktivitet i reinkjøtt driftsåret 2003/04.</article><article class="footnote" data-name="2" data-unique-footnote-counter="4"><span class="footnoteLabel">2</span> Jf. gjeldende forskrift om tilskudd til siidaandeler og tamreinlag.</article></footer></article><article class="legalArticle" data-lovdata-URL="LTI/forskrift/2008-06-19-712/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilgang på ikke forurenset rein til eget hushold</span></h2><article class="legalP" id="paragraf-8-ledd-1">For å sikre at reindriftsutøvere har tilgang til reinkjøtt med verdier under den nasjonale grensen for radioaktiv forurensing i basismatvarer på 600 becquerel per kilo, kan det iverksettes følgende tiltak:<ul class="defaultList"><li data-li-identifier="-" data-name="-"><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1">utvelgelse av rein til eget hushold fra målte dyr ved slakting,</article></article></li><li data-li-identifier="-" data-name="-"><article class="listArticle" id="paragraf-8-ledd-1-punkt-2"><article class="legalP" id="paragraf-8-ledd-1-punkt-2-ledd-1">nedfôring av rein til eget hushold,</article></article></li><li data-li-identifier="-" data-name="-"><article class="listArticle" id="paragraf-8-ledd-1-punkt-3"><article class="legalP" id="paragraf-8-ledd-1-punkt-3-ledd-1">kjøp av rein fra mindre forurensede områder.</article></article></li></ul></article><article class="legalP" id="paragraf-8-ledd-2">Kostnadene med måling og kontroll av radioaktivitet i rein til eget hushold dekkes av myndighetene som for øvrig kontrollmåling.</article><article class="legalP" id="paragraf-8-ledd-3">Det gis kompensasjon for kostnader forbundet med nedfôring og for merkostnader ved kjøp av rein. Dette dekkes etter regning. Ved kjøp av rein dekkes kun kostnadsdifferansen mellom det inntektstap som vil følge av bruk av egen rein og kostnadene ved kjøp av tilsvarende mengde kjøtt fra andre.</article><article class="legalP" id="paragraf-8-ledd-4">Behov for måling av rein til eget hushold utenom ordinær slakting må meldes til myndighetene senest 1 uke før planlagt slakting.</article><article class="legalP" id="paragraf-8-ledd-5">Nødslakt som ikke kan nyttes som egen kost grunnet for høyt radioaktivitetsnivå, eller som leveres slakteri for kassering, jf. § 8, kompenseres som for tap av dyr under nedfôring, jf. § 9. Nødslaktingen må være skriftlig dokumentert med attestasjon fra veterinær og reindriftsagronom.</article></article><article class="legalArticle" data-lovdata-URL="LTI/forskrift/2008-06-19-712/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Utbetaling og kontroll</span></h2><article class="legalP" id="paragraf-9-ledd-1">Reindriftsagronomen godkjenner og attesterer alle krav om kompensasjoner etter at dyrene er levert offentlig slakteri og godkjent for omsetning. Reindriftssjefen anviser kompensasjonene til utbetaling. For fôring kan inntil 60&#xa0;% av den beregnede kompensasjonen utbetales når fôringen starter.</article><article class="legalP" id="paragraf-9-ledd-2">I særlige tilfeller, hvor bestemmelsene ovenfor ikke er dekkende i samsvar med § 1, har reindriftsagronomen fullmakt til å praktisere forskriften slik at målsettingen i § 1 i størst mulig grad oppfylles.</article></article><article class="legalArticle" data-lovdata-URL="LTI/forskrift/2008-06-19-712/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Denne forskrift trer i kraft 19. juni 2008. Samtidig oppheves forskrift 16. september 1999 nr. 1161 om kompensasjon for utgifter, merarbeid og økonomiske tap som reineiere påføres som følge av tiltak mot radioaktivitet i reinkjøtt.</article></article></main></body></html>