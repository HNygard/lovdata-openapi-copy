<!DOCTYPE html><html lang="no"><head><title>Forskrift om næringsmiddelhygiene</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-12-22-1623</dd><dt class="dokid">DokumentID</dt><dd class="dokid">LTI/forskrift/2008-12-22-1623</dd><dt class="ministry">Departement</dt><dd class="ministry"><ul><li>Fiskeridepartementet</li><li>Landbruks- og matdepartementet</li><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 1 s 159</dd><dt class="dateInForce">I kraft fra</dt><dd class="dateInForce">Departmentene bestemmer</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§5</li><li>lov/2003-12-19-124/§6</li><li>lov/2003-12-19-124/§7</li><li>lov/2003-12-19-124/§8</li><li>lov/2003-12-19-124/§9</li><li>lov/2003-12-19-124/§11</li><li>lov/2003-12-19-124/§14</li><li>lov/2003-12-19-124/§15</li><li>lov/2003-12-19-124/§16</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2009-01-23 15:00</dd><dt class="journalNumber">Journalnummer</dt><dd class="journalNumber">2009-0028</dd><dt class="titleShort">Korttittel</dt><dd class="titleShort">Forskrift om næringsmiddelhygiene</dd><dt class="title">Tittel</dt><dd class="title">Forskrift om næringsmiddelhygiene</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet, Helse- og omsorgsdepartementet og Landbruks- og matdepartementet 22. desember 2008 med hjemmel i lov 19. desember 2003 nr. 124 om matproduksjon og mattrygghet mv. (matloven) § 5, § 6, § 7, § 8, § 9, § 11, § 14, § 15 og § 16, jf. delegeringsvedtak 19. desember 2003 nr. 1790. <br /><strong>EØS-henvisninger:</strong> EØS-avtalen vedlegg I kap. I del 6.1 nr. 16 og vedlegg II kap. XII nr. 54zzzh (forordning (EF) nr. 852/2004) og vedlegg I kap. I del 6.2 nr. 52 (forordning (EF) nr. 2073/2005).</dd><dt class="refid">RefID</dt><dd class="refid">forskrift/2008-12-22-1623</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om næringsmiddelhygiene<ul class="tocSubUl"><li>Kapittel I. Gjennomføring av forordninger<ul class="tocSubUl"><li>§ 1. Gjennomføring av forordning (EF) nr. 852/2004</li><li>§ 2. Gjennomføring av forordning (EF) nr. 2073/2005</li></ul></li><li>Kapittel II. Bestemmelser om bulktransport av flytende oljer, fettstoffer og råsukker<ul class="tocSubUl"><li>§ 3. Bestemmelser om bulktransport</li></ul></li><li>Kapittel III. Utfyllende nasjonale bestemmelser om direkte levering av små mengder råvarer fra primærproduksjon<ul class="tocSubUl"><li>§ 4. Virkeområde</li><li>§ 5. Krav til produksjon</li><li>§ 6. Krav til lagring og transport</li><li>§ 7. Krav til registrering</li><li>§ 8. Unntak</li></ul></li><li>Kapittel IV. Utfyllende nasjonale bestemmelser om alternative toalettløsninger<ul class="tocSubUl"><li>§ 9. Virkeområde</li><li>§ 10. Toalett</li></ul></li><li>Kapittel V. Utfyllende nasjonale bestemmelser om temperaturkrav<ul class="tocSubUl"><li>§ 11. Virkeområde</li><li>§ 12. Særskilte bestemmelser om lett bedervelige næringsmidler</li><li>§ 13. Særskilte bestemmelser om varmebehandling og varmholding</li></ul></li><li>Kapittel VI. Administrative bestemmelser<ul class="tocSubUl"><li>§ 14. Krav til registrering av virksomhet</li><li>§ 15. Dispensasjon</li><li>§ 16. Tilsyn og vedtak</li><li>§ 17. Straff</li><li>§ 18. Ikrafttredelse</li></ul></li><li>Vedlegg 1: Liste over tillatte laster i henhold til § 3 annet ledd nr. 1</li><li>Forordninger</li></ul></li></ul></dd></dl></header><main class="documentBody" data-lovdata-URL="LTI/forskrift/2008-12-22-1623" id="dokument"><h1>Forskrift om næringsmiddelhygiene</h1><section class="section" data-name="kapI" id="kapittel-1" data-lovdata-URL="LTI/forskrift/2008-12-22-1623/KAPITTEL_1"><h2>Kapittel I. Gjennomføring av forordninger</h2><article class="legalArticle" data-lovdata-URL="LTI/forskrift/2008-12-22-1623/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Gjennomføring av forordning (EF) nr. 852/2004</span></h3><article class="legalP" id="kapittel-1-paragraf-1-ledd-1">EØS-avtalen vedlegg I kapittel I del 6.1 nr. 16 og vedlegg II kapittel XII nr. 54zzzh (forordning (EF) nr. 852/2004) om næringsmiddelhygiene gjelder som forskrift med de tilpasninger som følger av vedlegg I og II, protokoll 1 til avtalen og avtalen for øvrig.</article><article class="legalP" id="kapittel-1-paragraf-1-ledd-2">Unntak fra forordning (EF) nr. 852/2004 for næringsmidler med tradisjonell egenart er fastsatt i forskrift 22. desember 2008 nr. 1624 om særlige hygieneregler for næringsmidler av animalsk opprinnelse, jf. forordning (EF) nr. 2074/2005 om gjennomføringstiltak for visse produkter i henhold til europaparlaments- og rådsforordning (EF) nr. 853/2004 og for organiseringen av offentlig kontroll i henhold til europaparlaments- og rådsforordning (EF) nr. 854/2004 og europaparlaments- og rådsforordning (EF) nr. 882/2004, om unntak fra europaparlaments- og rådsforordning (EF) nr. 852/2004, og om endring av forordning (EF) nr. 853/2004 og (EF) nr. 854/2004.</article></article><article class="legalArticle" data-lovdata-URL="LTI/forskrift/2008-12-22-1623/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Gjennomføring av forordning (EF) nr. 2073/2005</span></h3><article class="legalP" id="kapittel-1-paragraf-2-ledd-1">EØS-avtalen vedlegg I kapittel I del 6.2 nr. 52 (forordning (EF) nr. 2073/2005) om mikrobiologiske kriterier for næringsmidler gjelder som forskrift med de tilpasninger som følger av vedlegg I, protokoll 1 til avtalen og avtalen for øvrig.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2008-12-22-1623/KAPITTEL_2"><h2>Kapittel II. Bestemmelser om bulktransport av flytende oljer, fettstoffer og råsukker</h2><article class="legalArticle" data-lovdata-URL="LTI/forskrift/2008-12-22-1623/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Bestemmelser om bulktransport</span></h3><article class="legalP" id="kapittel-2-paragraf-1-ledd-1">I dette kapitlet fastsettes bestemmelser om bulktransport av flytende oljer, fettstoffer og råsukker på sjøgående fartøy i containere, tanker og beholdere, når disse containere, tanker og beholdere ikke er forbeholdt transport av næringsmidler alene, men også brukes til transport av annen godkjent last.</article><article class="legalP" id="kapittel-2-paragraf-1-ledd-2">Bulktransport av flytende oljer, fettstoffer og råsukker på sjøgående fartøy er unntatt fra kravet i forordning (EF) nr. 852/2004 vedlegg II kapittel IV nr. 4, jf. artikkel 17 nr. 3, jf. direktiv 96/3/EF endret ved direktiv 2004/4/EF samt direktiv 98/28/EF, når følgende vilkår er oppfylt:<ul class="defaultList"><li data-li-identifier="1)" data-name="1)"><article class="listArticle" id="kapittel-2-paragraf-1-ledd-2-punkt-1"><span class="miscHeadline"><i>For flytende oljer og fettstoffer som skal bearbeides videre:</i></span><article class="legalP" id="kapittel-2-paragraf-1-ledd-2-punkt-1-ledd-1">Tankene er av rustfritt stål eller innvendig belagt med epoksyharpiks eller et teknisk likeverdig materiale, og den forrige lasten som er transportert i tankene, har vært et næringsmiddel eller en annen last som er oppført i vedlegg I.</article><article class="legalP" id="kapittel-2-paragraf-1-ledd-2-punkt-1-ledd-2">Dersom tankene ikke er av rustfritt stål eller innvendig belagt med epoksyharpiks eller et teknisk likeverdig materiale, skal de tre forrige laster som er transportert i tankene, ha vært et næringsmiddel eller en annen last som er oppført i vedlegg I.</article></article></li><li data-li-identifier="2)" data-name="2)"><article class="listArticle" id="kapittel-2-paragraf-1-ledd-2-punkt-2"><span class="miscHeadline"><i>For flytende oljer eller fettstoffer som ikke skal bearbeides videre:</i></span><article class="legalP" id="kapittel-2-paragraf-1-ledd-2-punkt-2-ledd-1">Tankene er av rustfritt stål eller innvendig belagt med epoksyharpiks eller et teknisk likeverdig materiale, og de tre forrige laster som er transportert i tankene, har vært et næringsmiddel.</article></article></li><li data-li-identifier="3)" data-name="3)"><article class="listArticle" id="kapittel-2-paragraf-1-ledd-2-punkt-3"><span class="miscHeadline"><i>For råsukker som ikke er bestemt til bruk som næringsmiddel eller næringsmiddelingrediens uten en fullstendig og effektiv raffineringsprosess:</i></span><article class="legalP" id="kapittel-2-paragraf-1-ledd-2-punkt-3-ledd-1">Tankene skal før lasting være grundig rengjort for å fjerne rester av forutgående last og annen forurensning, og inspisert for å fastslå at restene er effektivt fjernet. Den forutgående lasten skal ikke ha vært flytende. Før bruk som næringsmiddel eller næringsmiddelingrediens, skal råsukkeret gjennomgå en fullstendig og effektiv raffineringsprosess.</article></article></li></ul></article><article class="legalP" id="kapittel-2-paragraf-1-ledd-3">Kapteinen på sjøgående fartøy som transporterer flytende oljer og fettstoffer i henhold til bestemmelsene i første ledd nr. 1 og 2, skal være i besittelse av nøyaktig dokumentasjon om de tre forrige lastene som er transportert i tankene, hvordan tankene er rengjort og effekten av rengjøringen før tankene er tatt i bruk til ny last.</article><article class="legalP" id="kapittel-2-paragraf-1-ledd-4">Dersom en slik last har vært omlastet, skal kapteinen på det mottakende fartøyet i tillegg kunne dokumentere at lasten under den forrige transporten oppfyller bestemmelsene i denne paragrafen.</article><article class="legalP" id="kapittel-2-paragraf-1-ledd-5">Kapteinen skal på anmodning fra Mattilsynet kunne fremlegge den dokumentasjon som kreves i andre og tredje ledd.</article><article class="legalP" id="kapittel-2-paragraf-1-ledd-6">Den virksomheten som er ansvarlig for transport av råsukker i henhold til bestemmelsene i første ledd nr. 3, skal være i besittelse av nøyaktig dokumentasjon om den forutgående lasten som har vært transportert i tankene, hvordan tankene er rengjort og effekten av rengjøringen før transporten av råsukker. Rengjøringen skal anses som et kritisk styringspunkt, jf. forordning (EF) nr. 852/2004 artikkel 5. Dokumentasjonen skal følge forsendelsen under hele transporten til raffineriet, og skal oppbevares av raffineriet. Dokumentasjonen skal merkes tydelig og varig på ett eller flere EØS-språk: «Dette produktet skal raffineres før det brukes som næringsmiddel».</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2008-12-22-1623/KAPITTEL_3"><h2>Kapittel III. Utfyllende nasjonale bestemmelser om direkte levering av små mengder råvarer fra primærproduksjon</h2><article class="legalArticle" data-lovdata-URL="LTI/forskrift/2008-12-22-1623/§4" data-name="§4" id="kapittel-3-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Virkeområde</span></h3><article class="legalP" id="kapittel-3-paragraf-1-ledd-1">I dette kapitlet fastsettes bestemmelser om primærprodusentens direkte levering av små mengder råvarer til sluttforbruker eller til lokale detaljister som leverer direkte til sluttforbruker i henhold til forordning (EF) nr. 852/2004 artikkel 1 nr. 3, jf. artikkel 1 nr. 2 bokstav c.</article><article class="legalP" id="kapittel-3-paragraf-1-ledd-2">Med lokal detaljist forstås detaljist i det naturlige salgsområdet rundt produsenten. For viltlevende vilt i form av råvare eller kjøtt anses hele landet som det naturlige salgsområdet.</article></article><article class="legalArticle" data-lovdata-URL="LTI/forskrift/2008-12-22-1623/§5" data-name="§5" id="kapittel-3-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Krav til produksjon</span></h3><article class="legalP" id="kapittel-3-paragraf-2-ledd-1">Råvarer fra primærproduksjon kan kun omsettes dersom kravene til primærproduksjon i forordning (EF) nr. 852/2004 vedlegg I er overholdt.</article><article class="legalP" id="kapittel-3-paragraf-2-ledd-2">For visse råvarer av animalsk opprinnelse fra primærproduksjon stilles det ytterligere krav til produksjonen i forskrift 22. desember 2008 nr. 1624 om særlige hygieneregler for næringsmidler av animalsk opprinnelse kapittel II.</article></article><article class="legalArticle" data-lovdata-URL="LTI/forskrift/2008-12-22-1623/§6" data-name="§6" id="kapittel-3-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Krav til lagring og transport</span></h3><article class="legalP" id="kapittel-3-paragraf-3-ledd-1">Råvarer fra primærproduksjon skal lagres og transporteres slik at de er beskyttet mot forurensning, ikke forringes unødig og slik at deres naturlige kvalitet er tilstrekkelig ivaretatt.</article></article><article class="legalArticle" data-lovdata-URL="LTI/forskrift/2008-12-22-1623/§7" data-name="§7" id="kapittel-3-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Krav til registrering</span></h3><article class="legalP" id="kapittel-3-paragraf-4-ledd-1">Primærprodusenter og jegere som omfattes av dette kapitlet, skal på forhånd melde fra om aktiviteten til Mattilsynet på skjema fastsatt av Mattilsynet.</article></article><article class="legalArticle" data-lovdata-URL="LTI/forskrift/2008-12-22-1623/§8" data-name="§8" id="kapittel-3-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Unntak</span></h3><article class="legalP" id="kapittel-3-paragraf-5-ledd-1">Kravene i § 5 til § 7 gjelder ikke tilfeldig levering av råvarer fra primærproduksjon direkte til sluttforbruker. Kravene i § 5 til § 7 gjelder heller ikke levering av små mengder haredyr og fuglevilt direkte fra jeger til sluttforbruker eller til lokal detaljist som omsetter direkte til sluttforbruker.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2008-12-22-1623/KAPITTEL_4"><h2>Kapittel IV. Utfyllende nasjonale bestemmelser om alternative toalettløsninger</h2><article class="legalArticle" data-lovdata-URL="LTI/forskrift/2008-12-22-1623/§9" data-name="§9" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Virkeområde</span></h3><article class="legalP" id="kapittel-4-paragraf-1-ledd-1">I dette kapitlet fastsettes bestemmelser om alternative toalettløsninger i henhold til forordning (EF) nr. 852/2004 artikkel 13 nr. 3, jf. nr. 4 bokstav b.</article></article><article class="legalArticle" data-lovdata-URL="LTI/forskrift/2008-12-22-1623/§10" data-name="§10" id="kapittel-4-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Toalett</span></h3><article class="legalP" id="kapittel-4-paragraf-2-ledd-1">Alternative toalettløsninger som ikke forårsaker forurensning eller annen hygienisk ulempe for virksomheten eller miljøet, regnes som likeverdige med vannklosetter som omtalt i forordning (EF) nr. 852/2004 vedlegg II kapittel I nr. 3.</article></article></section><section class="section" data-name="kapV" id="kapittel-5" data-lovdata-URL="LTI/forskrift/2008-12-22-1623/KAPITTEL_5"><h2>Kapittel V. Utfyllende nasjonale bestemmelser om temperaturkrav</h2><article class="legalArticle" data-lovdata-URL="LTI/forskrift/2008-12-22-1623/§11" data-name="§11" id="kapittel-5-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Virkeområde</span></h3><article class="legalP" id="kapittel-5-paragraf-1-ledd-1">I dette kapitlet fastsettes bestemmelser om temperaturkrav i forbindelse med produksjon, bearbeiding, distribusjon og omsetning av næringsmidler i henhold til forordning (EF) nr. 852/2004 artikkel 17 nr. 3 annet punktum.</article><article class="legalP" id="kapittel-5-paragraf-1-ledd-2">Kapitlet omfatter ikke bestemmelser om temperaturkrav for prosesser eller produkter, der dette er uttømmende regulert i annet regelverk fastsatt med hjemmel i matloven.</article></article><article class="legalArticle" data-lovdata-URL="LTI/forskrift/2008-12-22-1623/§12" data-name="§12" id="kapittel-5-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Særskilte bestemmelser om lett bedervelige næringsmidler</span></h3><article class="legalP" id="kapittel-5-paragraf-2-ledd-1">Med lett bedervelige næringsmidler forstås næringsmidler som på grunn av mikrobiologisk eller enzymatisk aktivitet kan bli helseskadelige eller få vesentlig nedsatt hygienisk kvalitet allerede ved kortvarig lagring i romtemperatur.</article><article class="legalP" id="kapittel-5-paragraf-2-ledd-2">Når det i lett bedervelige næringsmidlers merking er angitt oppbevaringstemperatur, skal denne temperaturen overholdes.</article><article class="legalP" id="kapittel-5-paragraf-2-ledd-3">Dersom merking etter annet ledd ikke foreligger eller oppbevaringstemperatur ikke er fastsatt i nasjonale retningslinjer utarbeidet i henhold til forordning (EF) nr. 852/2004 artikkel 8, skal lett bedervelige næringsmidler oppbevares, transporteres og omsettes ved 4 °C eller lavere.</article></article><article class="legalArticle" data-lovdata-URL="LTI/forskrift/2008-12-22-1623/§13" data-name="§13" id="kapittel-5-paragraf-3"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Særskilte bestemmelser om varmebehandling og varmholding</span></h3><article class="legalP" id="kapittel-5-paragraf-3-ledd-1">Næringsmidler som omsettes varme, skal gis en varmebehandling som er tilstrekkelig for å hindre mikrobiell vekst, og deretter holdes ved 60 °C eller høyere.</article><article class="legalP" id="kapittel-5-paragraf-3-ledd-2">Med sikte på levering til sluttforbruker kan temperaturen ved transport og servering være lavere enn 60 °C, dersom dette ikke innebærer noen helserisiko.</article></article></section><section class="section" data-name="kapVI" id="kapittel-6" data-lovdata-URL="LTI/forskrift/2008-12-22-1623/KAPITTEL_6"><h2>Kapittel VI. Administrative bestemmelser</h2><article class="legalArticle" data-lovdata-URL="LTI/forskrift/2008-12-22-1623/§14" data-name="§14" id="kapittel-6-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Krav til registrering av virksomhet</span></h3><article class="legalP" id="kapittel-6-paragraf-1-ledd-1">Underretning som angitt i forordning (EF) nr. 852/2004 artikkel 6 nr. 2, skal gis på skjema fastsatt av Mattilsynet.</article></article><article class="legalArticle" data-lovdata-URL="LTI/forskrift/2008-12-22-1623/§15" data-name="§15" id="kapittel-6-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Dispensasjon</span></h3><article class="legalP" id="kapittel-6-paragraf-2-ledd-1">Mattilsynet kan i særlige tilfeller dispensere fra bestemmelsene i kapitlene II til V, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="LTI/forskrift/2008-12-22-1623/§16" data-name="§16" id="kapittel-6-paragraf-3"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Tilsyn og vedtak</span></h3><article class="legalP" id="kapittel-6-paragraf-3-ledd-1">Mattilsynet fører tilsyn og kan fatte nødvendige vedtak for gjennomføring av bestemmelsene i denne forskriften, jf. matloven § 23.</article></article><article class="legalArticle" data-lovdata-URL="LTI/forskrift/2008-12-22-1623/§17" data-name="§17" id="kapittel-6-paragraf-4"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Straff</span></h3><article class="legalP" id="kapittel-6-paragraf-4-ledd-1">Forsettlig eller uaktsom overtredelse av denne forskriften eller vedtak gitt i medhold av den, er straffbart i henhold til matloven § 28.</article></article><article class="legalArticle" data-lovdata-URL="LTI/forskrift/2008-12-22-1623/§18" data-name="§18" id="kapittel-6-paragraf-5"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Ikrafttredelse</span></h3><article class="legalP" id="kapittel-6-paragraf-5-ledd-1">Forskriften trer i kraft fra den tid departementene bestemmer.</article></article></section><section class="section" data-name="vedlegg1" id="kapittel-7" data-lovdata-URL="LTI/forskrift/2008-12-22-1623/KAPITTEL_7"><h2>Vedlegg 1: Liste over tillatte laster i henhold til § 3 annet ledd nr. 1</h2><article class="defaultP"><table><thead><tr><th data-text-align="center" data-vertical-align="top"><i>Stoff</i></th><th data-text-align="center" data-vertical-align="top"><i>CAS-nr.</i></th></tr></thead><tbody><tr><td data-text-align="left" data-vertical-align="top">Eddiksyre</td><td data-text-align="left" data-vertical-align="top">64-19-7</td></tr><tr><td data-text-align="left" data-vertical-align="top">Eddiksyreanhydrid (etansyreanhydrid)</td><td data-text-align="left" data-vertical-align="top">108-24-7</td></tr><tr><td data-text-align="left" data-vertical-align="top">Aceton (2-propanon, dimetylketon)</td><td data-text-align="left" data-vertical-align="top">67-64-1</td></tr><tr><td colspan="2" data-text-align="left" data-vertical-align="top">Sure oljer og fettsyredestillater av fettsyrer – fra vegetabilske oljer og fettstoffer og/eller blandinger av disse, samt animalske og marine fettstoffer og oljer</td></tr><tr><td data-text-align="left" data-vertical-align="top">Ammoniumhydroksid (ammoniumhydrat, ammoniakkløsning, ammoniakkvann)</td><td data-text-align="left" data-vertical-align="top">1336-21-6</td></tr><tr><td data-text-align="left" data-vertical-align="top">Ammoniumpolyfosfat</td><td data-text-align="left" data-vertical-align="top">68333-79-9<br />10124-31-9</td></tr><tr><td colspan="2" data-text-align="left" data-vertical-align="top">Animalske, marine, vegetabilske og hydrogenerte oljer og fettstoffer (unntatt kasjunøttolje og rå tallolje)</td></tr><tr><td data-text-align="left" data-vertical-align="top">Bivoks – hvit og gul</td><td data-text-align="left" data-vertical-align="top">8006-40-4<br />8012-89-3</td></tr><tr><td data-text-align="left" data-vertical-align="top">Benzylalkohol (kun i farmasøytisk kvalitet og analyseren)</td><td data-text-align="left" data-vertical-align="top">100-51-6</td></tr><tr><td data-text-align="left" data-vertical-align="top">Butylacetater (n-, sec-, tert-) (eddiksyrebutylester)</td><td data-text-align="left" data-vertical-align="top">123-86-4<br />105-46-4<br />540-88-5</td></tr><tr><td data-text-align="left" data-vertical-align="top">Kalsiumkloridoppløsning kan kun aksepteres som tidligere last, hvis den umiddelbart foregående lasten finnes på denne listen og ikke er omfattet av tilsvarende restriksjoner.</td><td data-text-align="left" data-vertical-align="top">10043-52-4</td></tr><tr><td data-text-align="left" data-vertical-align="top">Kalsiumlignosulfonat</td><td data-text-align="left" data-vertical-align="top">8061-52-7</td></tr><tr><td data-text-align="left" data-vertical-align="top">Candelillavoks</td><td data-text-align="left" data-vertical-align="top">8006-44-8</td></tr><tr><td data-text-align="left" data-vertical-align="top">Karnaubavoks</td><td data-text-align="left" data-vertical-align="top">8015-86-9</td></tr><tr><td data-text-align="left" data-vertical-align="top">Cykloheksan (heksametylen, heksanaften, heksahydrobenzen)</td><td data-text-align="left" data-vertical-align="top">8013-07-08</td></tr><tr><td data-text-align="left" data-vertical-align="top">Epoksydert soyaolje (med minst 7&#xa0;% og høyst 8&#xa0;% oksiran oksygen innhold)</td><td data-text-align="left" data-vertical-align="top">8013-07-08</td></tr><tr><td data-text-align="left" data-vertical-align="top">Etanol (etylalkohol)</td><td data-text-align="left" data-vertical-align="top">64-17-5</td></tr><tr><td data-text-align="left" data-vertical-align="top">Etylacetat (eddiksyreetylester)</td><td data-text-align="left" data-vertical-align="top">141-78-6</td></tr><tr><td data-text-align="left" data-vertical-align="top">2-etylheksa-alkohol (2-etylheksy-alkohol)</td><td data-text-align="left" data-vertical-align="top">104-76-7</td></tr><tr><td data-text-align="left" data-vertical-align="top">Fettsyrer:</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Arachinsyre (eikosansyre)</td><td data-text-align="left" data-vertical-align="top">506-30-9</td></tr><tr><td data-text-align="left" data-vertical-align="top">Behensyre (dokasansyre)</td><td data-text-align="left" data-vertical-align="top">112-85-6</td></tr><tr><td data-text-align="left" data-vertical-align="top">Smørsyre (butansyre)</td><td data-text-align="left" data-vertical-align="top">107-92-6</td></tr><tr><td data-text-align="left" data-vertical-align="top">Kaprinsyre (dekansyre)</td><td data-text-align="left" data-vertical-align="top">334-48-5</td></tr><tr><td data-text-align="left" data-vertical-align="top">Kapronsyre (heksansyre)</td><td data-text-align="left" data-vertical-align="top">142-62-1</td></tr><tr><td data-text-align="left" data-vertical-align="top">Kaprylsyre (oktansyre)</td><td data-text-align="left" data-vertical-align="top">124-07-2</td></tr><tr><td data-text-align="left" data-vertical-align="top">Erukasyre (cis-13-dokosensyre)</td><td data-text-align="left" data-vertical-align="top">112-86-7</td></tr><tr><td data-text-align="left" data-vertical-align="top">Heptansyre</td><td data-text-align="left" data-vertical-align="top">111-14-8</td></tr><tr><td data-text-align="left" data-vertical-align="top">Laurinsyre (dodekansyre)</td><td data-text-align="left" data-vertical-align="top">143-07-7</td></tr><tr><td data-text-align="left" data-vertical-align="top">Lauroleinsyre (dodecensyre)</td><td data-text-align="left" data-vertical-align="top">4998-71-4</td></tr><tr><td data-text-align="left" data-vertical-align="top">Linolsyre (9,12-oktadekadiensyre)</td><td data-text-align="left" data-vertical-align="top">60-33-3</td></tr><tr><td data-text-align="left" data-vertical-align="top">Linolensyre (9,12,15-oktadekatreinsyre)</td><td data-text-align="left" data-vertical-align="top">463-40-1</td></tr><tr><td data-text-align="left" data-vertical-align="top">Myristinsyre (tetradekansyre)</td><td data-text-align="left" data-vertical-align="top">544-63-8</td></tr><tr><td data-text-align="left" data-vertical-align="top">Myristoleinsyre (tetradecensyre)</td><td data-text-align="left" data-vertical-align="top">544-64-9</td></tr><tr><td data-text-align="left" data-vertical-align="top">Oleinsyre (oktadecensyre)</td><td data-text-align="left" data-vertical-align="top">112-80-1</td></tr><tr><td data-text-align="left" data-vertical-align="top">Palmitinsyre (heksadekansyre)</td><td data-text-align="left" data-vertical-align="top">57-10-3</td></tr><tr><td data-text-align="left" data-vertical-align="top">Palmitoleinsyre (cis-9-heksadecensyre)</td><td data-text-align="left" data-vertical-align="top">373-49-9</td></tr><tr><td data-text-align="left" data-vertical-align="top">Pelargonsyre (nonansyre)</td><td data-text-align="left" data-vertical-align="top">112-05-0</td></tr><tr><td data-text-align="left" data-vertical-align="top">Ricinolsyre (cis-12-hydroksyoktadecensyre)</td><td data-text-align="left" data-vertical-align="top">141-22-0</td></tr><tr><td data-text-align="left" data-vertical-align="top">Stearinsyre (oktadekansyre)</td><td data-text-align="left" data-vertical-align="top">57-11-4</td></tr><tr><td data-text-align="left" data-vertical-align="top">Valeriansyre (pentansyre)</td><td data-text-align="left" data-vertical-align="top">109-52-4</td></tr><tr><td data-text-align="left" data-vertical-align="top">Fettalkoholer:</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Butylalkohol (1-butanol)</td><td data-text-align="left" data-vertical-align="top">71-36-3</td></tr><tr><td data-text-align="left" data-vertical-align="top">Kaproylalkohol (1-heksanon)</td><td data-text-align="left" data-vertical-align="top">111-27-3</td></tr><tr><td data-text-align="left" data-vertical-align="top">Kaprylalkohol (1-oktanol)</td><td data-text-align="left" data-vertical-align="top">111-87-5</td></tr><tr><td data-text-align="left" data-vertical-align="top">Cetylalkohol (1-heksadekanol)</td><td data-text-align="left" data-vertical-align="top">36653-82-4</td></tr><tr><td data-text-align="left" data-vertical-align="top">Decylalkohol (1-dekanol)</td><td data-text-align="left" data-vertical-align="top">112-30-1</td></tr><tr><td data-text-align="left" data-vertical-align="top">Oenanthalkohol (1-heptanol)</td><td data-text-align="left" data-vertical-align="top">111-70-6</td></tr><tr><td data-text-align="left" data-vertical-align="top">Laurylalkohol (1-dodekanol)</td><td data-text-align="left" data-vertical-align="top">112-53-8</td></tr><tr><td data-text-align="left" data-vertical-align="top">Myristylalkohol (1-tetradekanol)</td><td data-text-align="left" data-vertical-align="top">112-72-1</td></tr><tr><td data-text-align="left" data-vertical-align="top">Nonylalkohol (1-nonalol)</td><td data-text-align="left" data-vertical-align="top">143-08-8</td></tr><tr><td data-text-align="left" data-vertical-align="top">Oleylalkohol (oktadecenol)</td><td data-text-align="left" data-vertical-align="top">143-28-2</td></tr><tr><td data-text-align="left" data-vertical-align="top">Stearylalkohol (1-oktadekanol)</td><td data-text-align="left" data-vertical-align="top">112-92-5</td></tr><tr><td data-text-align="left" data-vertical-align="top">Tridecylalkohol (1-tridekanol)</td><td data-text-align="left" data-vertical-align="top">27458-92-0<br />112-70-9</td></tr><tr><td data-text-align="left" data-vertical-align="top">Blandinger av fettalkoholer:</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Laurylmyristylalkohol (C12/C14-blanding)</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Cetylstearylalkohol (C16/C18-blanding)</td><td data-text-align="left" data-vertical-align="top" /></tr><tr><td colspan="2" data-text-align="left" data-vertical-align="top">Estere av fettsyrer – enhver ester produsert ved en kombinasjon av en hvilken som helst av ovennevnte fettsyrer med en hvilken som helst av ovennevnte fettalkoholer, slik som butylmyristat, oleylpalmitat og cetylstearat.</td></tr><tr><td data-text-align="left" data-vertical-align="top">Metylestere av fettsyrer:</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Metyllaurat (metyldodekanoat)</td><td data-text-align="left" data-vertical-align="top">111-82-0</td></tr><tr><td data-text-align="left" data-vertical-align="top">Metylpalmitat (metylheksadekanoat)</td><td data-text-align="left" data-vertical-align="top">112-39-0</td></tr><tr><td data-text-align="left" data-vertical-align="top">Metylstearat (metyloktadekanoat)</td><td data-text-align="left" data-vertical-align="top">112-61-8</td></tr><tr><td data-text-align="left" data-vertical-align="top">Metyloleat (metyloktadecenoat)</td><td data-text-align="left" data-vertical-align="top">112-62-9</td></tr><tr><td data-text-align="left" data-vertical-align="top">Glykoler:</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Butandiol:</td><td data-text-align="left" data-vertical-align="top" /></tr><tr><td data-text-align="left" data-vertical-align="top">-1,3 Butandiol (1,3-butylenglykol)</td><td data-text-align="left" data-vertical-align="top">107-88-0</td></tr><tr><td data-text-align="left" data-vertical-align="top">-1,4 Butandiol (1,4-butylenglykol)</td><td data-text-align="left" data-vertical-align="top">110-63-4</td></tr><tr><td data-text-align="left" data-vertical-align="top">Polypropylenglykol (molekylvekt over 400)</td><td data-text-align="left" data-vertical-align="top">25322-69-4</td></tr><tr><td data-text-align="left" data-vertical-align="top">Propylenglykol (1,2-propylenglykol, 1,2-propandiol, 1,2-dihydroksypropan, monopropylenglykol (MPG), metylglykol)</td><td data-text-align="left" data-vertical-align="top">57-55-6</td></tr><tr><td data-text-align="left" data-vertical-align="top">1,3-propylenglykol (trimetylenglykol, 1,3-propandiol)</td><td data-text-align="left" data-vertical-align="top">504-63-2</td></tr><tr><td data-text-align="left" data-vertical-align="top">n-Heptan</td><td data-text-align="left" data-vertical-align="top">142-82-5</td></tr><tr><td data-text-align="left" data-vertical-align="top">n-Heksan (teknisk rent)</td><td data-text-align="left" data-vertical-align="top">110-54-3<br />64742-49-0</td></tr><tr><td data-text-align="left" data-vertical-align="top">Isobutylacetat</td><td data-text-align="left" data-vertical-align="top">110-19-0</td></tr><tr><td data-text-align="left" data-vertical-align="top">Isodecylalkohol (isodekanol)</td><td data-text-align="left" data-vertical-align="top">25339-17-7</td></tr><tr><td data-text-align="left" data-vertical-align="top">Isononylalkohol (isononanol)</td><td data-text-align="left" data-vertical-align="top">27458-94-2</td></tr><tr><td data-text-align="left" data-vertical-align="top">Isooktylalkohol (isooktanol)</td><td data-text-align="left" data-vertical-align="top">26952-21-6</td></tr><tr><td data-text-align="left" data-vertical-align="top">Magnesiumkloridoppløsning</td><td data-text-align="left" data-vertical-align="top">7786-30-3</td></tr><tr><td data-text-align="left" data-vertical-align="top">Metanol (metylalkohol)</td><td data-text-align="left" data-vertical-align="top">67-56-1</td></tr><tr><td data-text-align="left" data-vertical-align="top">Butanon (metyletylketon)</td><td data-text-align="left" data-vertical-align="top">78-93-3</td></tr><tr><td data-text-align="left" data-vertical-align="top">4-metyl-2-pentanon (metylisobutylketon)</td><td data-text-align="left" data-vertical-align="top">108-10-1</td></tr><tr><td data-text-align="left" data-vertical-align="top">Metyltertiærbutyleter (MTBE)</td><td data-text-align="left" data-vertical-align="top">1634-04-4</td></tr><tr><td data-text-align="left" data-vertical-align="top">Melasse</td><td data-text-align="left" data-vertical-align="top">57-50-1</td></tr><tr><td data-text-align="left" data-vertical-align="top">Montanvoks</td><td data-text-align="left" data-vertical-align="top">8002-53-7</td></tr><tr><td data-text-align="left" data-vertical-align="top">Parafinvoks</td><td data-text-align="left" data-vertical-align="top">8002-74-2<br />63231-60-7</td></tr><tr><td data-text-align="left" data-vertical-align="top">Pentan</td><td data-text-align="left" data-vertical-align="top">109-66-0</td></tr><tr><td data-text-align="left" data-vertical-align="top">Fosforsyre (ortofosforsyre)</td><td data-text-align="left" data-vertical-align="top">7664-38-2</td></tr><tr><td colspan="2" data-text-align="left" data-vertical-align="top">Drikkevann kan kun godtas som tidligere last, såfremt den umiddelbart tidligere lasten finnes på listen og ikke er omfattet av tilsvarende restriksjoner.</td></tr><tr><td data-text-align="left" data-vertical-align="top">Kaliumhydroksid (kaustisk kali) kan kun godtas som tidligere last, såfremt den umiddelbart tidligere lasten finnes på listen og ikke er omfattet av tilsvarende restriksjoner.</td><td data-text-align="left" data-vertical-align="top">1310-58-3</td></tr><tr><td data-text-align="left" data-vertical-align="top">Propylacetat (propyletanoat)</td><td data-text-align="left" data-vertical-align="top">109-60-4</td></tr><tr><td data-text-align="left" data-vertical-align="top">Propylen tetramer</td><td data-text-align="left" data-vertical-align="top">6842-15-5</td></tr><tr><td data-text-align="left" data-vertical-align="top">Propylalkohol (propan-1-ol, 1-propanol)</td><td data-text-align="left" data-vertical-align="top">71-23-8</td></tr><tr><td data-text-align="left" data-vertical-align="top">Natriumhydroksid (kaustisk soda) kan kun godtas som tidligere last, såfremt den umiddelbart foregående lasten finnes på listen og ikke er omfattet av tilsvarende restriksjoner.</td><td data-text-align="left" data-vertical-align="top">1310-73-2</td></tr><tr><td data-text-align="left" data-vertical-align="top">Silisiumdioksid (mikrosilika)</td><td data-text-align="left" data-vertical-align="top">7631-86-9</td></tr><tr><td data-text-align="left" data-vertical-align="top">Natriumsilikat (vannglass)</td><td data-text-align="left" data-vertical-align="top">1344-09-8</td></tr><tr><td data-text-align="left" data-vertical-align="top">Sorbitol (D-sorbitol)</td><td data-text-align="left" data-vertical-align="top">50-70-4</td></tr><tr><td data-text-align="left" data-vertical-align="top">Svovelsyre</td><td data-text-align="left" data-vertical-align="top">7664-93-9</td></tr><tr><td data-text-align="left" data-vertical-align="top">Urinstoff ammoniumnitrat oppløsning (UAN)</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Vinberme</td><td data-text-align="left" data-vertical-align="top">868-14-4</td></tr><tr><td data-text-align="left" data-vertical-align="top">Parafinolje</td><td data-text-align="left" data-vertical-align="top">8042-47-5'</td></tr></tbody></table></article></section><section class="section" id="kapittel-8" data-lovdata-URL="LTI/forskrift/2008-12-22-1623/KAPITTEL_8"><h2>Forordninger</h2><article class="defaultP">Nedenfor gjengis EØS-avtalen vedlegg I kapittel I del 6.1 nr. 16 og vedlegg II kapittel XII nr. 54zzzh (forordning (EF) nr. 852/2004).</article> <article class="defaultP" margin-top="true"><i>Forordning (EF) nr. 852/2004</i></article><article class="legalP" id="kapittel-8-ledd-1">Se her for å lese forordningen: (pdf)</article> <article class="defaultP" margin-top="true">Nedenfor gjengis EØS-avtalen vedlegg I kapittel I del 6.2 nr. 52 (forordning (EF) nr. 2073/2005).</article> <article class="defaultP" margin-top="true"><i>Forordning (EF) nr. 2073/2005</i></article><article class="legalP" id="kapittel-8-ledd-2">Se her for å lese forordningen: (pdf)</article></section></main></body></html>