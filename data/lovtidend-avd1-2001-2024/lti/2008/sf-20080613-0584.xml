<!DOCTYPE html><html lang="no"><head><title>Forskrift om endring i forskrift om tilskudd til samiske aviser</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-06-13-584</dd><dt class="dokid">DokumentID</dt><dd class="dokid">LTI/forskrift/2008-06-13-584</dd><dt class="ministry">Departement</dt><dd class="ministry"><ul><li>Kultur- og kirkedepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 6 s 1042</dd><dt class="dateInForce">I kraft fra</dt><dd class="dateInForce">2008-06-13, med virkning fra 1. januar 2008</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-03-17-248</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2008-06-17 13:10</dd><dt class="journalNumber">Journalnummer</dt><dd class="journalNumber">2008-0492</dd><dt class="titleShort">Korttittel</dt><dd class="titleShort">Endr. i forskrift om tilskudd, samiske aviser</dd><dt class="title">Tittel</dt><dd class="title">Forskrift om endring i forskrift om tilskudd til samiske aviser</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kultur- og kirkedepartementet 13. juni 2008 med hjemmel i Stortingets årlige budsjettvedtak.</dd><dt class="refid">RefID</dt><dd class="refid">forskrift/2008-06-13-584</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilskudd til samiske aviser<ul class="tocSubUl"><li>I<ul class="tocSubUl"><li>§ 1. Formål</li><li>§ 9. Tilskudd til avissider på lule- og sørsamisk</li></ul></li><li>II Ikraftsetting</li><li>III Overgangsordning</li></ul></li></ul></dd></dl></header><main class="documentBody" data-lovdata-URL="LTI/forskrift/2008-06-13-584" id="dokument"><h1>Forskrift om endring i forskrift om tilskudd til samiske aviser</h1><section class="section" data-name="kapI" id="kapittel-1" data-lovdata-URL="LTI/forskrift/2008-06-13-584/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 17. mars 1997 nr. 248 om tilskudd til samiske aviser gjøres følgende endringer:</article> <article class="defaultP" margin-top="true">Ny § 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-1-ledd-1">Tilskuddet til samiske aviser og samisk språklige avissider skal legge til rette for demokratisk debatt, meningsdanning og språkutvikling i det samiske samfunnet.</article></article> <article class="defaultP" margin-top="true">Nåværende § 1 til § 15 blir nye § 2 til § 16.</article> <article class="defaultP" margin-top="true">§ 3 skal lyde:</article><article class="legalP" id="kapittel-1-ledd-2">Med samisk avis menes her avis som har den samiske befolkningen som hovedmålgruppe.</article> <article class="defaultP" margin-top="true">§ 7 første ledd skal lyde:</article><article class="legalP" id="kapittel-1-ledd-3">Kultur- og kirkedepartementet fastsetter fordelingen av bevilgningen over kap. 335, post 75 til henholdsvis produksjonstilskudd, tilskudd til produksjon av avissider på lule- og sørsamisk og eventuelle øremerkede tilskudd. Tilskuddet til lulesamiske og sørsamiske sider kan utgjøre til sammen inntil 4 prosent av årets bevilgning på posten.</article> <article class="defaultP" margin-top="true">§ 8 andre og tredje ledd skal lyde:</article><article class="legalP" id="kapittel-1-ledd-4">Grunntilskuddet skal samlet utgjøre 82,5 prosent av produksjonstilskuddet og fordeles med like store beløp på samtlige aviser som oppfyller vilkårene for produksjonstilskudd.</article><article class="legalP" id="kapittel-1-ledd-5">Det variable tilskuddet skal samlet utgjøre 17,5 prosent av produksjonstilskuddet og tildeles i forhold til antall utgivelser multiplisert med antall produserte sider samisk tekst.</article> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Tilskudd til avissider på lule- og sørsamisk</span></span><article class="legalP" id="kapittel-1-foreslåttparagraf-2-ledd-1">Tilskudd til avissider på lule- eller sørsamisk ytes til avis som utgis i eller har en betydelig dekning innenfor de lule- eller sørsamiske kjerneområdene. Det er ikke noe krav at avisen kan defineres som samisk avis etter forskriftens § 3. For øvrig gjelder vilkårene i § 4 og § 5. Tilskuddet beregnes ut fra antall utgivelser multiplisert med antall sider med egenprodusert nyhets- og aktualitetsstoff på lule- eller sørsamisk.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2008-06-13-584/KAPITTEL_2"><h2 data-text-align="center">II<br /><i>Ikraftsetting</i></h2><article class="legalP" id="kapittel-2-ledd-1">Endringene trer i kraft straks og gjelder for behandling av søknader om tilskudd til samiske aviser fra og med 2008.</article></section><section class="section" data-name="kapIII" id="kapittel-3" data-lovdata-URL="LTI/forskrift/2008-06-13-584/KAPITTEL_3"><h2 data-text-align="center">III<br /><i>Overgangsordning</i></h2><article class="legalP" id="kapittel-3-ledd-1">For tildeling av tilskudd til samiske aviser for 2008 og 2009 gjelder følgende overgangsordning:<ul class="defaultList"><li data-li-identifier="1." data-name="1."><article class="listArticle" id="kapittel-3-ledd-1-punkt-1"><article class="legalP" id="kapittel-3-ledd-1-punkt-1-ledd-1">Kravet om at vilkårene for tilskudd må ha vært oppfylt i minst ett kalenderår, jf. § 4 tredje ledd, gjelder ikke for det tilfelle at den aktuelle avisen er etablert gjennom sammenslåing av to aviser som begge har oppfylt vilkårene for støtte i minst ett kalenderår.</article></article></li><li data-li-identifier="2." data-name="2."><article class="listArticle" id="kapittel-3-ledd-1-punkt-2"><article class="legalP" id="kapittel-3-ledd-1-punkt-2-ledd-1">Grunntilskuddet deles i to like deler hvor den ene halvparten skal gå til samiske aviser som i hovedsak benytter norsk skriftspråk, mens den andre halvparten skal gå til samiske aviser som i hovedsak benytter samisk skriftspråk. Innenfor disse to gruppene fordeles grunntilskuddet likt på alle aviser som oppfyller vilkårene for tilskudd.</article></article></li><li data-li-identifier="3." data-name="3."><article class="listArticle" id="kapittel-3-ledd-1-punkt-3"><article class="legalP" id="kapittel-3-ledd-1-punkt-3-ledd-1">Tilskuddet beregnes på bakgrunn av forventet antall samiske sider og utgivelseshyppighet i tilskuddsåret.</article></article></li></ul></article></section></main></body></html>