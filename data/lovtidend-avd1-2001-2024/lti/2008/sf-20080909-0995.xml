<!DOCTYPE html><html lang="no"><head><title>Forskrift om endring i forskrift om levering av ligningsoppgaver fra forvaltningsselskaper og verdipapirregistre til ligningsmyndighetene</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-09-09-995</dd><dt class="dokid">DokumentID</dt><dd class="dokid">LTI/forskrift/2008-09-09-995</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 10 s 1473</dd><dt class="dateInForce">I kraft fra</dt><dd class="dateInForce">2008-09-09, med virkning fra og med inntektsåret 2008</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-12-22-1779</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-24/§6-5</li><li>lov/1980-06-13-24/§6-6</li><li>lov/1980-06-13-24/§6-11</li><li>forskrift/2006-02-17-201</li></ul></dd><dt class="dateOfPublication">Kunngjort</dt><dd class="dateOfPublication">2008-09-09 13:55</dd><dt class="journalNumber">Journalnummer</dt><dd class="journalNumber">2008-0787</dd><dt class="titleShort">Korttittel</dt><dd class="titleShort">Endr. i forskrift om ligningsoppgaver</dd><dt class="title">Tittel</dt><dd class="title">Forskrift om endring i forskrift om levering av ligningsoppgaver fra forvaltningsselskaper og verdipapirregistre til ligningsmyndighetene</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Skattedirektoratet 9. september 2008 med hjemmel i lov 13. juni 1980 nr. 24 om ligningsforvaltning (ligningsloven) § 6-5, § 6-6 og § 6-11 og delegeringsvedtak 17. februar 2006 nr. 201.</dd><dt class="refid">RefID</dt><dd class="refid">forskrift/2008-09-09-995</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om levering av ligningsoppgaver fra forvaltningsselskaper og verdipapirregistre til ligningsmyndighetene<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2008-09-09-995" id="dokument"><h1>Forskrift om endring i forskrift om levering av ligningsoppgaver fra forvaltningsselskaper og verdipapirregistre til ligningsmyndighetene</h1><section class="section" data-name="kapI" id="kapittel-1" data-lovdata-URL="LTI/forskrift/2008-09-09-995/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. desember 2003 nr. 1779 om levering av ligningsoppgaver fra forvaltningsselskaper og verdipapirregistre til ligningsmyndighetene gjøres følgende endringer:</article> <article class="defaultP" margin-top="true">§ 2a skal lyde:</article><article class="numberedLegalP" data-numerator="1" id="kapittel-1-nummer-1">(1) Med aksjefond menes i denne forskrift et verdipapirfond som eier en eller flere aksjer, jf. skatteloven § 10-1 tredje ledd.</article><article class="numberedLegalP" data-numerator="2" id="kapittel-1-nummer-2">(2) Med obligasjonsfond menes i denne forskrift et verdipapirfond som etter vedtektene skal plassere midlene i andre verdipapirer enn aksjer, jf. skatteloven § 10-1 tredje ledd.</article> <article class="defaultP" margin-top="true">§ 3 fjerde og femte ledd skal lyde:</article><article class="numberedLegalP" data-numerator="4" id="kapittel-1-nummer-3">(4) Oppgave etter første, annet og tredje ledd gis samlet innen 10. februar i året etter inntektsåret for alle skattytere som i inntektsåret har hatt andeler i fondet. Oppgaven skal kunne leses maskinelt. Det må opplyses hvor mange skattytere det gis oppgave for. Beløpene må være summert for samtlige skattytere. Skattedirektoratet fastsetter hvordan oppgaven skal være formet og følgeskriv som skal benyttes ved kontroll av oppgaven.</article><article class="numberedLegalP" data-numerator="5" id="kapittel-1-nummer-4">(5) Forvaltningsselskapet skal gi opplysninger som nevnt i første, annet og tredje ledd til skattyteren innen 10. februar året etter inntektsåret, med melding om at tilsvarende opplysninger vil bli sendt skattemyndighetene. Skattedirektoratet kan fastsette en annen frist enn den som følger av første punktum.</article> <article class="defaultP" margin-top="true">§ 4 fjerde ledd skal lyde:</article><article class="numberedLegalP" data-numerator="4" id="kapittel-1-nummer-5">(4) Forvaltningsselskapet skal gi opplysninger som nevnt i første og annet og tredje ledd til skattyteren innen 10. februar i året etter inntektsåret, med melding om at tilsvarende opplysninger vil bli sendt skattemyndighetene. For øvrig gjelder reglene i § 3 fjerde og femte ledd tilsvarende for oppgaver etter denne paragraf.</article> <article class="defaultP" margin-top="true">§ 4a tredje ledd skal lyde:</article><article class="numberedLegalP" data-numerator="3" id="kapittel-1-nummer-6">(3) Forvaltningsselskapet skal sende opplysninger som nevnt i første og annet ledd til skattyteren innen 10. februar i året etter inntektsåret, med melding om at tilsvarende opplysninger vil bli sendt skattemyndighetene. For øvrig gjelder reglene i § 3 fjerde og femte ledd tilsvarende for oppgaver etter denne paragraf, med unntak av innleveringsfristen til ligningsmyndighetene som er 10. februar.</article></section><section class="section" data-name="kapII" id="kapittel-2" data-lovdata-URL="LTI/forskrift/2008-09-09-995/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene under I trer i kraft straks med virkning fra og med inntektsåret 2008.</article></section></main></body></html>