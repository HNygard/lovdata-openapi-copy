<!DOCTYPE html><html lang="no"><head><title>Forskrift om særskilte beskyttelsestiltak ved import av muslinger fra Peru</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-11-18-1236</dd><dt class="dokid">DokumentID</dt><dd class="dokid">LTI/forskrift/2008-11-18-1236</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 12 s 1712</dd><dt class="dateInForce">I kraft fra</dt><dd class="dateInForce">2008-11-18 – 2009-03-31</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-05-03-490</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§23</li><li>lov/2003-12-19-124/§16</li></ul></dd><dt class="dateOfPublication">Kunngjort</dt><dd class="dateOfPublication">2008-11-21 14:20</dd><dt class="journalNumber">Journalnummer</dt><dd class="journalNumber">2008-0962</dd><dt class="titleShort">Korttittel</dt><dd class="titleShort">Forskrift om muslingimport fra Peru</dd><dt class="title">Tittel</dt><dd class="title">Forskrift om særskilte beskyttelsestiltak ved import av muslinger fra Peru</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 18. november 2008 med hjemmel i lov 19. desember 2003 nr. 124 om matproduksjon og mattrygghet mv. (matloven) § 23 tredje ledd, jf. § 16. <br /><strong>EØS-henvisninger:</strong> EØS-avtalen vedlegg I (vedtak 2008/866/EF).</dd><dt class="refid">RefID</dt><dd class="refid">forskrift/2008-11-18-1236</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særskilte beskyttelsestiltak ved import av muslinger fra Peru<ul class="tocSubUl"><li>§ 1. Virkeområde</li><li>§ 2. Importforbud</li><li>§ 3. Unntak</li><li>§ 4. Kostnader</li><li>§ 5. Tilsyn og vedtak</li><li>§ 6. Straff</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2008-11-18-1236" id="dokument"><h1>Forskrift om særskilte beskyttelsestiltak ved import av muslinger fra Peru</h1><article class="legalArticle" data-lovdata-URL="LTI/forskrift/2008-11-18-1236/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften får anvendelse på import av muslinger fra Peru beregnet til menneskemat.</article><article class="legalP" id="paragraf-1-ledd-2">Med muslinger forstås næringsfiltrerende bløtdyr med todelt skall (<i>Lamellibranchiata</i>).</article></article><article class="legalArticle" data-lovdata-URL="LTI/forskrift/2008-11-18-1236/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Importforbud</span></h2><article class="legalP" id="paragraf-2-ledd-1">Det er forbudt å importere muslinger fra Peru.</article></article><article class="legalArticle" data-lovdata-URL="LTI/forskrift/2008-11-18-1236/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak</span></h2><article class="legalP" id="paragraf-3-ledd-1">Unntatt fra § 2 er:<ul class="defaultList"><li data-li-identifier="1." data-name="1."><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">kamskjell (<i>Pectinidae</i>) høstet i akvakulturområder, forutsatt at innvollene er fjernet</article></article></li><li data-li-identifier="2." data-name="2."><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">muslinger som har gjennomgått varmebehandling beskrevet i annet ledd.</article></article></li></ul></article><article class="legalP" id="paragraf-3-ledd-2">Varmebehandling etter første ledd nr. 2 omfatter:<ul class="defaultList"><li data-li-identifier="1." data-name="1."><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">nedsenking i kokende vann i den tiden det tar å heve kjernetemperaturen i muslingenes kjøtt til minst 90 °C og opprettholdelse av denne minstetemperaturen i 90 sekunder eller mer</article></article></li><li data-li-identifier="2." data-name="2."><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">koking i 3-5 minutter i en lukket beholder der temperaturen ligger på mellom 120 og 160 °C og trykket er på mellom 2 og 5 kg/cm<sup>2</sup> , etterfulgt av fjerning av skall og frysing av kjøttet til en kjernetemperatur på -20 °C</article></article></li><li data-li-identifier="3." data-name="3."><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">dampkoking under trykk i en lukket beholder der kravene til koketid og kjernetemperatur i muslingenes kjøtt nevnt i nr. 1 er oppfylt. Det skal benyttes en validert metode. Det skal være innført framgangsmåter basert på HACCP-prinsippene for å bekfrefte at varmen fordeles jevnt.</article></article></li></ul></article></article><article class="legalArticle" data-lovdata-URL="LTI/forskrift/2008-11-18-1236/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kostnader</span></h2><article class="legalP" id="paragraf-4-ledd-1">Alle kostnader knyttet til tiltak for å gjennomføre kravene gitt i denne forskriften, skal dekkes av importør eller dennes representant.</article></article><article class="legalArticle" data-lovdata-URL="LTI/forskrift/2008-11-18-1236/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilsyn og vedtak</span></h2><article class="legalP" id="paragraf-5-ledd-1">Mattilsynet fører tilsyn og kan fatte nødvendige vedtak for gjennomføring av bestemmelsene i denne forskriften, jf. matloven § 23.</article></article><article class="legalArticle" data-lovdata-URL="LTI/forskrift/2008-11-18-1236/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Straff</span></h2><article class="legalP" id="paragraf-6-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til matloven § 28.</article></article><article class="legalArticle" data-lovdata-URL="LTI/forskrift/2008-11-18-1236/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Denne forskriften trer i kraft straks, og gjelder til 31. mars 2009.</article><article class="legalP" id="paragraf-7-ledd-2">Samtidig oppheves forskrift 3. mai 2001 nr. 490 om forbud, inntil videre, mot import av toskallete bløtdyr, pigghuder, sekkedyr og sjølevende snegler med opprinnelse i Peru.</article></article></main></body></html>