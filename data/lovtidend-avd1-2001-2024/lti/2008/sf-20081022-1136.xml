<!DOCTYPE html><html lang="no"><head><title>Forskrift om markedsregulering til å fremme omsetningen av jordbruksvarer</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-10-22-1136</dd><dt class="dokid">DokumentID</dt><dd class="dokid">LTI/forskrift/2008-10-22-1136</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 11 s 1603</dd><dt class="dateInForce">I kraft fra</dt><dd class="dateInForce">2008-10-22</dd><dt class="changesToDocuments">Endrer</dt><dd class="changesToDocuments"><ul><li>forskrift/1979-05-21-4272</li><li>forskrift/1991-09-25-1018</li><li>forskrift/1993-06-29-1439</li><li>forskrift/1993-11-30-1440</li><li>forskrift/1993-09-23-1442</li><li>forskrift/1995-06-08-1217</li><li>forskrift/1996-03-14-1477</li><li>forskrift/1996-11-28-1478</li><li>forskrift/1997-05-13-1556</li><li>forskrift/1997-06-05-1557</li><li>forskrift/1998-05-12-1569</li><li>forskrift/1998-11-27-1570</li><li>forskrift/2000-09-25-1707</li><li>forskrift/2002-06-21-772</li><li>forskrift/2003-12-05-1602</li><li>forskrift/2003-06-19-1885</li><li>forskrift/2004-03-17-554</li><li>forskrift/2004-09-29-1372</li><li>forskrift/2008-06-17-761</li><li>forskrift/2008-06-17-762</li><li>forskrift/2008-06-17-763</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1936-07-10-6/§11</li><li>forskrift/2003-07-01-919</li></ul></dd><dt class="dateOfPublication">Kunngjort</dt><dd class="dateOfPublication">2008-10-24 14:20</dd><dt class="journalNumber">Journalnummer</dt><dd class="journalNumber">2008-0893</dd><dt class="titleShort">Korttittel</dt><dd class="titleShort">Forskrift om markedsregulering, jordbruksvarer</dd><dt class="title">Tittel</dt><dd class="title">Forskrift om markedsregulering til å fremme omsetningen av jordbruksvarer</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Omsetningsrådet 22. oktober 2008 med hjemmel i lov 10. juli 1936 nr. 6 til å fremja umsetnaden av jordbruksvaror § 11 jf. forskrift 1. juli 2003 nr. 919 om Omsetningsrådets myndighet vedrørende markedsregulering av jordbruksråvarer.</dd><dt class="refid">RefID</dt><dd class="refid">forskrift/2008-10-22-1136</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om markedsregulering til å fremme omsetningen av jordbruksvarer<ul class="tocSubUl"><li>§ 1. Formål – avgrensning</li><li>§ 2. Definisjoner</li><li>§ 3. Markedsregulator</li><li>§ 4. Forsyningsplikt</li><li>§ 5. Mottaksplikt</li><li>§ 6. Informasjonsplikt</li><li>§ 7. Sluttbestemmelser</li></ul></li></ul></dd></dl></header><main class="documentBody" data-lovdata-URL="LTI/forskrift/2008-10-22-1136" id="dokument"><h1>Forskrift om markedsregulering til å fremme omsetningen av jordbruksvarer</h1><article class="legalArticle" data-lovdata-URL="LTI/forskrift/2008-10-22-1136/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål – avgrensning</span></h2><article class="legalP" id="paragraf-1-ledd-1">Markedsreguleringens formål er gjennom et sett av virkemidler å bidra til at markedsreguleringen kan gjennomføres på en mest mulig effektiv måte og å bidra til uttak av avtalt målpris i samsvar med forutsetningene om at målpris skal kunne oppnås ved markedsbalanse. Markedsreguleringen gjelder bare norskproduserte varer.</article><article class="legalP" id="paragraf-1-ledd-2">Tilskudd skal i samsvar med omsetningsloven utformes konkurransenøytralt i forhold til produsentene og omsetningsleddene.</article></article><article class="legalArticle" data-lovdata-URL="LTI/forskrift/2008-10-22-1136/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><ul class="defaultList"><li data-li-identifier="a)" data-name="a)"><article class="listArticle" id="paragraf-2-punkt-1"><article class="legalP" id="paragraf-2-punkt-1-ledd-1"><i>Markedsregulator:</i> Nortura BA, Norske Felleskjøp BA og Tine BA.</article></article></li><li data-li-identifier="b)" data-name="b)"><article class="listArticle" id="paragraf-2-punkt-2"><article class="legalP" id="paragraf-2-punkt-2-ledd-1"><i>Uavhengige aktører:</i> Virksomhet som ikke er organisatorisk tilknyttet markedsregulator.</article></article></li><li data-li-identifier="c)" data-name="c)"><article class="listArticle" id="paragraf-2-punkt-3"><article class="legalP" id="paragraf-2-punkt-3-ledd-1"><i>Markedsbalanse:</i> At innenlandsk forbruk av jordbruksvarer tilsvarer summen av norsk produksjon og supplerende import og at omsetningen av norskproduserte varer skjer til de priser som er avtalt i jordbruksavtalen. Markedsbalansen knytter seg til råvarenivå.</article></article></li><li data-li-identifier="d)" data-name="d)"><article class="listArticle" id="paragraf-2-punkt-4"><article class="legalP" id="paragraf-2-punkt-4-ledd-1"><i>Reguleringsvare:</i> Norskprodusert vare som blir regulert gjennom ulike avsetningstiltak.</article></article></li><li data-li-identifier="e)" data-name="e)"><article class="listArticle" id="paragraf-2-punkt-5"><article class="legalP" id="paragraf-2-punkt-5-ledd-1"><i>Underskuddssituasjon:</i> En situasjon hvor det er underskudd av et produkt innenlands og tollen på produktet er satt ned etter forskrift om administrative tollnedsettelser.</article></article></li><li data-li-identifier="f)" data-name="f)"><article class="listArticle" id="paragraf-2-punkt-6"><article class="legalP" id="paragraf-2-punkt-6-ledd-1"><i>Målpris:</i> Pris på råvare fastsatt i jordbruksoppgjøret.</article></article></li><li data-li-identifier="g)" data-name="g)"><article class="listArticle" id="paragraf-2-punkt-7"><article class="legalP" id="paragraf-2-punkt-7-ledd-1"><i>Noteringspris:</i> Den pris markedsregulator oppnår på noteringspunktet på målprisproduktet.</article></article></li><li data-li-identifier="h)" data-name="h)"><article class="listArticle" id="paragraf-2-punkt-8"><article class="legalP" id="paragraf-2-punkt-8-ledd-1"><i>Dekningsgrad:</i> Forholdet mellom markedsregulators tilførsler i den aktuelle uke og bestillinger hos markedsregulator.</article></article></li><li data-li-identifier="i)" data-name="i)"><article class="listArticle" id="paragraf-2-punkt-9"><article class="legalP" id="paragraf-2-punkt-9-ledd-1"><i>Overføringskostnader:</i> Omfatter ekstraordinære transport- og behandlingskostnader som markedsregulator har i forbindelse med overføringstransporten og som ikke er dekket på annen måte.</article></article></li><li data-li-identifier="j)" data-name="j)"><article class="listArticle" id="paragraf-2-punkt-10"><article class="legalP" id="paragraf-2-punkt-10-ledd-1"><i>Korn:</i> Hvete, rug, rughvete, bygg, havre, oljefrø og andre arter fastsatt av Statens landbruksforvaltning som omsettes gjennom markedsordningen for korn.</article></article></li><li data-li-identifier="k)" data-name="k)"><article class="listArticle" id="paragraf-2-punkt-11"><article class="legalP" id="paragraf-2-punkt-11-ledd-1"><i>Kornkjøper:</i> Foretak som kjøper korn fra produsent gjennom markedsordningen for korn.</article></article></li><li data-li-identifier="l)" data-name="l)"><article class="listArticle" id="paragraf-2-punkt-12"><article class="legalP" id="paragraf-2-punkt-12-ledd-1"><i>Meieriselskap:</i> Andelslag, aksjeselskap, annet selskap eller annen juridisk enhet som kjøper eller på annen måte tar imot melk, fløte eller myse til videre foredling eller produksjon av melkeprodukter.</article></article></li><li data-li-identifier="m)" data-name="m)"><article class="listArticle" id="paragraf-2-punkt-13"><article class="legalP" id="paragraf-2-punkt-13-ledd-1"><i>Melk:</i> flytende ku- og geitemelk, ubehandlet eller varmebehandlet (termisert eller pasteurisert).</article></article></li><li data-li-identifier="n)" data-name="n)"><article class="listArticle" id="paragraf-2-punkt-14"><article class="legalP" id="paragraf-2-punkt-14-ledd-1"><i>Rå melk:</i> Ubehandlet melk.</article></article></li><li data-li-identifier="o)" data-name="o)"><article class="listArticle" id="paragraf-2-punkt-15"><article class="legalP" id="paragraf-2-punkt-15-ledd-1"><i>Melkeprodukter:</i> Bearbeidede produkter av melk.</article></article></li><li data-li-identifier="p)" data-name="p)"><article class="listArticle" id="paragraf-2-punkt-16"><article class="legalP" id="paragraf-2-punkt-16-ledd-1"><i>Tilvirkningskostnad:</i> Direkte og indirekte kostnader i foredlingen som er påløpt frem til det aktuelle reguleringstiltaket.</article></article></li><li data-li-identifier="q)" data-name="q)"><article class="listArticle" id="paragraf-2-punkt-17"><article class="legalP" id="paragraf-2-punkt-17-ledd-1"><i>Tilvirkningsverdi:</i> Varens verdi ut fra påløpte tilvirkningskostnader frem til markedsregulators sentrallager.</article></article></li><li data-li-identifier="r)" data-name="r)"><article class="listArticle" id="paragraf-2-punkt-18"><article class="legalP" id="paragraf-2-punkt-18-ledd-1"><i>Egg:</i> Skallegg.</article></article></li><li data-li-identifier="s)" data-name="s)"><article class="listArticle" id="paragraf-2-punkt-19"><article class="legalP" id="paragraf-2-punkt-19-ledd-1"><i>Eggprodukter:</i> Heleggpulver, heleggmasse, eggehvite (fersk og frossen) og eggeplomme.</article></article></li><li data-li-identifier="t)" data-name="t)"><article class="listArticle" id="paragraf-2-punkt-20"><article class="legalP" id="paragraf-2-punkt-20-ledd-1"><i>Felleskjøpsgruppen:</i> Medlemsorganisasjoner i Norske Felleskjøp.</article></article></li></ul></article><article class="legalArticle" data-lovdata-URL="LTI/forskrift/2008-10-22-1136/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Markedsregulator</span></h2> <article class="defaultP" margin-top="true"><strong>§ 3-1.</strong> <i>Markedsregulators rolle</i></article><article class="legalP" id="paragraf-3-ledd-1">Markedsregulator har ansvaret for å søke å ta ut avtalt målpris i samsvar med forutsetningene om at målpris skal kunne oppnås ved markedsbalanse.</article><article class="legalP" id="paragraf-3-ledd-2">Markedsregulator har ansvaret for effektivt og konkurransenøytralt å gjennomføre markedsregulering slik at kostnadene blir lavest mulige.</article><article class="legalP" id="paragraf-3-ledd-3">På basis av løpende markedsprognoser skal markedsregulator vurdere avsetningsmuligheter innenlands, og ved behov iverksette nødvendige avsetningstiltak i samsvar med denne forskrift med tilhørende regelverk.</article><article class="legalP" id="paragraf-3-ledd-4">Markedsregulator plikter å gjennomføre markedsreguleringen slik at en oppnår mest mulig like konkurransevilkår innenfor omsetning av de jordbruksvarer som er omfattet.</article> <article class="defaultP" margin-top="true"><strong>§ 3-2.</strong> <i>Administrative oppgaver hos markedsregulator</i></article><article class="legalP" id="paragraf-3-ledd-5">Markedsregulator skal løpende utarbeide pris- og markedsprognoser, vurdere markedsbalansen og foreta prisnoteringer som ved forespørsel skal legges fram for Omsetningsrådet.</article><article class="legalP" id="paragraf-3-ledd-6">Markedsregulator skal foran hvert år foreslå omsetningsavgift på grunnlag av prognoser over kostnader knyttet til behov for avsetningstiltak, til administrative oppgaver hos markedsregulator og Statens landbruksforvaltning, til eventuelle andre tiltak godkjent av Omsetningsrådets arbeidsutvalg og under hensyntagen til størrelsen på eksisterende fond.</article><article class="legalP" id="paragraf-3-ledd-7">Alle oppgaver vedrørende reguleringsvirksomheten skal fremmes halvårlig, spesifisert pr. måned, for Omsetningsrådet av eller gjennom markedsregulator med mindre annet er bestemt.</article><article class="legalP" id="paragraf-3-ledd-8">Alle bevilgningsoppgaver skal være attestert av statsautorisert revisor etter krav fastsatt av Omsetningsrådets arbeidsutvalg.</article> <article class="defaultP" margin-top="true"><strong>§ 3-3.</strong> <i>Administrasjonskostnader</i></article><article class="legalP" id="paragraf-3-ledd-9">Til dekning av kostnader som administrasjon av markedsreguleringen medfører, ytes godtgjørelse som fastsettes årlig av Omsetningsrådet på grunnlag av budsjett fremmet av markedsregulator. Godtgjørelsen godkjennes deretter av Omsetningsrådet på basis av fremlagt regnskap pr. kalenderår.</article> <article class="defaultP" margin-top="true"><strong>§ 3-4.</strong> <i>Kontroll og dokumentasjon</i></article><article class="legalP" id="paragraf-3-ledd-10">Omsetningsrådet eller den Omsetningsrådet gir fullmakt, fører kontroll med at bestemmelsene i denne forskrift med tilhørende regelverk blir overholdt. Omsetningsrådet eller den Omsetningsrådet gir fullmakt kan kreve fremlagt de opplysninger og den dokumentasjon som er nødvendig for å utøve slik kontroll og for å forvalte markedsreguleringstiltakene på en tilfredsstillende måte.</article> <article class="defaultP" margin-top="true"><strong>§ 3-5.</strong> <i>Tilskudd/godtgjørelse</i></article><article class="legalP" id="paragraf-3-ledd-11">Tilskudd/godtgjørelse er betinget av at Omsetningsrådet disponerer det nødvendige beløp til formålet.</article></article><article class="legalArticle" data-lovdata-URL="LTI/forskrift/2008-10-22-1136/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forsyningsplikt</span></h2><article class="legalP" id="paragraf-4-ledd-1">Markedsregulators forsyningsplikt skal sikre forsyninger til alle forbruksområder til noenlunde ens priser og gi uavhengige aktører tilgang til råvarer på likeverdige vilkår.</article> <article class="defaultP" margin-top="true"><strong>§ 4-1.</strong> <i>Kjøtt</i></article><article class="legalP" id="paragraf-4-ledd-2">Forsyningsplikten gjelder for norskprodusert slakt på det regulerte nivå i verdikjeden jf. jordbruksavtalen og regulert vare jf. liste for definisjon av reguleringsvare i kjøttsektoren fastsatt av Omsetningsrådet. I en normal markedssituasjon skal markedsregulator søke å gi alle aktører samme dekningsgrad med norsk råvare, med utgangspunkt i aktørenes bestillinger.</article><article class="legalP" id="paragraf-4-ledd-3">Når det er underskudd av ferske hele slakt innenlands og tollen på kjøtt er satt ned etter forskrift om administrative tollnedsettelser, kan markedsregulator fordele varemengdene best mulig mellom aktørene på grunnlag av deres ordinære kjøp av kjøtt. I slike situasjoner kan forsyningene til uavhengige aktører med egen slakting avkortes med sikte på lik dekningsgrad med norsk råvare.</article><article class="legalP" id="paragraf-4-ledd-4">Henvendelser om leveranser fra nystartede produksjonsbedrifter skal i den grad de ikke er urimelige, imøtekommes.</article> <article class="defaultP" margin-top="true"><strong>§ 4-2.</strong> <i>Korn</i></article><article class="legalP" id="paragraf-4-ledd-5">I den aktuelle markedssituasjon der Felleskjøpsgruppen normalt har underdekning av norsk korn, begrenses inntil videre forsyningsplikten til å gjelde ved salg av reguleringsvare.</article><article class="legalP" id="paragraf-4-ledd-6">Ved salg av reguleringsvare i regi av markedsregulator skal varen tilbys alle aktører gjennom anbudskonkurranse. Dersom et reguleringstiltak er iverksatt etter anbudskonkurranse, er det ikke nødvendig å gjennomføre ny anbudskonkurranse ved salg av reguleringsvaren.</article> <article class="defaultP" margin-top="true"><strong>§ 4-3.</strong> <i>Melk og melkeprodukter</i></article><article class="legalP" id="paragraf-4-ledd-7">Markedsregulators forsyningsplikt skal sikre alle meieriselskaper som deltar i prisutjevningsordningen for melk tilgang på råvarer til vilkår som fremgår nedenfor. Forsyningsplikten gjelder for norskprodusert melk på det regulerte nivå i verdikjeden jf. jordbruksavtalen. Markedsregulator kan ikke pålegges forsyningsplikt til foretak som lokalt foredler melk med fritak fra overproduksjonsavgift etter forskrift om fritak for overproduksjonsavgift ved lokal foredling av melk.</article><article class="legalP" id="paragraf-4-ledd-8">Det kvantum melk som under prisutjevningsordningens prioritetsregler er tilgjengelige for den aktuelle anvendelse skal fordeles med utgangspunkt i meieriselskapenes bestillinger.</article><article class="legalP" id="paragraf-4-ledd-9">Kravspesifikasjon for rå melk som omfattes av forsyningsplikten fastsettes av Omsetningsrådets arbeidsutvalg.</article> <article class="defaultP" margin-top="true"><strong>§ 4-3-1.</strong> <i>Forsyningsplikten til produksjon av flytende melkeprodukter</i></article><article class="legalP" id="paragraf-4-ledd-10">Til produksjon av flytende melkeprodukter har markedsregulator forsyningsplikt til uavhengige meieriselskaper på en slik måte at disse stilles på lik linje med markedsregulators egne produksjonsmeierier, men årlig oppad begrenset til 15 mill. liter melk pr. anlegg. For forsyninger utover dette, stilles krav om leveranser fra egne leverandører. Forsyningsplikten for dette kvantum settes til enhver tid til det dobbelte av det kvantum melk som på månedsbasis veies inn fra egne leverandører.</article><article class="legalP" id="paragraf-4-ledd-11">Til det meierianlegg som Tine er pålagt å selge på Østlandet (jf. Konkurransetilsynets vedtak av 17. oktober 2002), har markedsregulator forsyningsplikt på en slik måte at dette stilles på lik linje med markedsregulators egne produksjonsmeierier, men årlig oppad begrenset til 30 mill. liter melk pr. anlegg. For forsyninger utover dette, stilles det krav om leveranser fra egne leverandører. Forsyningsplikten for dette kvantum settes til enhver tid til det dobbelte av det kvantum melk som på månedsbasis veies inn fra egne leverandører.</article> <article class="defaultP" margin-top="true"><strong>§ 4-3-2.</strong> <i>Forsyningsplikten til produksjon av ikke flytende melkeprodukter</i></article><article class="legalP" id="paragraf-4-ledd-12">Til andre anvendelser enn flytende melkeprodukter har markedsregulator en forsyningsplikt til uavhengige meieriselskaper på en slik måte at disse stilles på lik linje med markedsregulators egne produksjonsmeierier.</article> <article class="defaultP" margin-top="true"><strong>§ 4-3-3.</strong> <i>Fordeling av melk til produksjon</i></article><article class="legalP" id="paragraf-4-ledd-13">Grunnlaget for fordeling av melk er den samlede prognose for avtaleåret for prisutjevningsordningen for melk. Markedsregulator skal på grunnlag av prognosetall som er stadfestet fra Statens landbruksforvaltning, fordele melk ut fra meieriselskapenes prognostiserte behov og i henhold til bestemmelsene over.</article> <article class="defaultP" margin-top="true"><strong>§ 4-3-4.</strong> <i>Leveranseplan med stipulerte fraktkostnader</i></article><article class="legalP" id="paragraf-4-ledd-14">På basis av den forholdsmessige fordeling etter bestemmelsen over skal markedsregulator utarbeide månedlig leveranseplan til de enkelte meieriselskapene som ønsker tilført melk under forsyningsplikten. Planen skal omfatte det avtaleåret prognosen gjelder for. Det må når det gjelder overføringsopplegg, tas hensyn til hva som er mulig å gjennomføre innenfor de til enhver tid gjeldende forskrifter og tilgjengelige ressurser.</article><article class="legalP" id="paragraf-4-ledd-15">I leveranseplanen forutsettes det at det leveres et volum tilpasset hele vogntog og/eller gårdstankbil, og på dette grunnlag angis en stipulert gjennomsnittlig fraktkostnad på de aktuelle månedlige kvanta.</article><article class="legalP" id="paragraf-4-ledd-16">Leveranseplanen og beregningen av stipulert gjennomsnittlig fraktkostnad overvåkes av Statens landbruksforvaltning. Alle meieriselskaper som ønsker tilført melk under forsyningsplikten kan få innsyn i grunnlaget og de beregninger som er gjort, så langt forretningsmessige forhold tilknyttet de ulike meieriselskaper tillater dette.</article><article class="legalP" id="paragraf-4-ledd-17">Månedlig leveranseplan skal aksepteres skriftlig av de aktuelle meieriselskaper innen 1 uke etter at de har mottatt den, og det planlagte volum er deretter bindende både for markedsregulator og for meieriselskapene.</article> <article class="defaultP" margin-top="true"><strong>§ 4-3-5.</strong> <i>Justering av leveranseplan ved endrede prognoser</i></article><article class="legalP" id="paragraf-4-ledd-18">Ved endringer i leveransen av rå melk og/eller anvendt kvantum hos et meieriselskap av slikt omfang at ny prognose kreves under prisutjevningsordningen, skal meieriselskapet gi melding til Statens landbruksforvaltning og markedsregulator, og leveranseplanen om nødvendig justeres. Justeringen av leveranseplanen skal gjennomføres så snart de nye prognosene er stadfestet av Statens landbruksforvaltning.</article> <article class="defaultP" margin-top="true"><strong>§ 4-3-6.</strong> <i>Priser og vilkår</i></article><article class="legalP" id="paragraf-4-ledd-19">Forsyningsprisen på melk fastsettes med utgangspunkt i markedsregulators noteringspris, tillagt de overføringskostnader mv. som markedsregulator i den forbindelse har adgang til å belaste mottaker.</article><article class="legalP" id="paragraf-4-ledd-20">Transportopplegg for overføring/levering av melk planlegges og styres av markedsregulator. Ved leveranser av melk skal mottakende meieriselskap dekke transportkostnadene ut fra hvor melken er beregnet hentet (beregnet transportavstand ut fra prioritering mellom anvendelser). Transportkostnadene beregnes pr. måned ut fra leveringsplan.</article><article class="legalP" id="paragraf-4-ledd-21">Dersom et meieriselskap bestiller volum som ikke er tilpasset hele lass, kan det gjøres mot dekning av de merkostnader dette medfører.</article> <article class="defaultP" margin-top="true"><strong>§ 4-3-7.</strong> <i>Leveringsforhold hos mottakende meieri</i></article><article class="legalP" id="paragraf-4-ledd-22">Det er en forutsetning for leveranseopplegget at leveringsforholdene hos de enkelte meieriselskap er tilpasset de volumer som ønskes levert. Hos meieriselskapet må det være tankbilhall for tilfredsstillende utvendig vask og innvendig tankvask og desinfeksjon.</article><article class="legalP" id="paragraf-4-ledd-23">Dersom det oppstår ekstra kostnader for avsender/transportør pga. leveranseforhold hos mottaker, skal mottaker dekke dette.</article> <article class="defaultP" margin-top="true"><strong>§ 4-3-8.</strong> <i>Plikter hos mottakende meieri</i></article><article class="legalP" id="paragraf-4-ledd-24">Meieriselskapene skal utarbeide en årsplan som oversendes markedsregulator innen 1. november. Årsplanen skal være spesifisert pr. måned og vil danne utgangspunkt for blant annet markedsregulators prognoser og budsjett for melkeanvendelsen.</article><article class="legalP" id="paragraf-4-ledd-25">Meieriselskapene skal innen onsdag hver uke ha sendt markedsregulator sin bestilling av melk for kommende uke. Bestillingene skal være spesifisert pr. ukedag og skal på månedsbasis samsvare med den skriftlige aksepterte leveranseplanen.</article><article class="legalP" id="paragraf-4-ledd-26">Ved betydelige avvik mellom faktisk egenmelksgrunnlag eller det prognosegrunnlaget som er lagt til grunn for praktisering av forsyningsplikten, jf. første avsnitt, kan Statens landbruksforvaltning frata aktuelle meieriselskap retten til suppleringsleveranse i en etterfølgende månedsperiode. Ved gjentagende slike avvik kan Omsetningsrådet frata meieriselskapet retten til å motta melk for en lengre periode.</article><article class="legalP" id="paragraf-4-ledd-27">Mottakere av melk i henhold til 4-3-1, opp til henholdsvis 15 og 30 mill. liter melk, og i henhold til 4-3-2 plikter i alle uker å ta imot minimum 80 prosent av siste 3 måneders gjennomsnittlige ukentlige mottak av melk. Ved mottak av mindre melk enn hva disse beregningene tilsier kan Statens landbruksforvaltning begrense meieriselskapenes rett til leveranse i en etterfølgende månedsperiode. Ved gjentagende slike avvik kan Omsetningsrådet utelukke meieriselskapet retten til å motta melk for en lengre periode.</article><article class="legalP" id="paragraf-4-ledd-28">Mottakere av melk plikter å ta imot den melk de har bestilt i henhold til andre ledd. Dersom et meieriselskap likevel må endre bestilt melkemengde etter gjeldende bestillingstidspunkt gis markedsregulator anledning til å fakturere meieriselskapet for de merkostnader som måtte oppstå.</article><article class="legalP" id="paragraf-4-ledd-29">Mottakere av melk har anledning til full driftsstans for gjennomføring av nødvendig og planlagt teknisk vedlikehold eller ombygging. Lengden på en slik driftsstans skal korrespondere med det vedlikeholdet eller ombyggingen som skal gjennomføres. Slik begrunnet driftsstans skal være meldt markedsregulator senest 2 måneder før driftsstansen finner sted, og være i samsvar med den skriftlige aksepterte månedlige leveranseplanen.</article><article class="legalP" id="paragraf-4-ledd-30">Dersom det er betydelige avvik mellom faktisk og meldt driftsstans, kan Statens landbruksforvaltning begrense meieriselskapets rett til leveranse i en etterfølgende månedsperiode. Ved gjentagende slike avvik kan Omsetningsrådet utelukke meieriselskapet fra forsyningsplikten for en lengre periode.</article><article class="legalP" id="paragraf-4-ledd-31">Bestemmelsen kan fravikes ved avtale. Eventuell avtale skal sendes Statens landbruksforvaltning til orientering.</article> <article class="defaultP" margin-top="true"><strong>§ 4-4.</strong> <i>Egg</i></article><article class="legalP" id="paragraf-4-ledd-32">Forsyningsplikten gjelder for norskproduserte konsumegg på det regulerte nivå i verdikjeden, jf. jordbruksavtalen. I en normal markedssituasjon skal markedsregulator søke å gi alle aktører samme dekningsgrad med norsk råvare med utgangspunkt i aktørenes bestilling.</article><article class="legalP" id="paragraf-4-ledd-33">Når det er underskudd av konsumegg innenlands og tollen på egg er satt ned etter forskrift om administrative tollnedsettelser, kan markedsregulator fordele varemengdene best mulig mellom aktørene på grunnlag av deres ordinære kjøp av egg. I slike situasjoner kan forsyningene til uavhengige aktører med egen leveranse av egg fra primærprodusent avkortes med sikte på lik dekningsgrad med norsk råvare. Ved underskudd av konsumegg, skal ikke konsumegg gjennom forsyningsplikten nyttes for å dekke opp underdekning av industriegg som produksjonsgrunnlag ved eggproduktfabrikk.</article><article class="legalP" id="paragraf-4-ledd-34">Henvendelser om leveranser fra nystartede produksjonsbedrifter skal i den grad de ikke er urimelige, imøtekommes.</article></article><article class="legalArticle" data-lovdata-URL="LTI/forskrift/2008-10-22-1136/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Mottaksplikt</span></h2><article class="legalP" id="paragraf-5-ledd-1">Markedsregulators mottaksplikt skal sikre alle primærprodusenter avsetning for sin produksjon, til de vilkår som gjelder på det aktuelle mottaksanlegg på det tidspunkt leveransen finner sted, til samme priser og leveransevilkår som for egne leverandører.</article> <article class="defaultP" margin-top="true"><strong>§ 5-1.</strong> <i>Kjøtt</i></article><article class="legalP" id="paragraf-5-ledd-2">Markedsregulators mottaksplikt skal sikre alle primærprodusenter avsetning for sin produksjon til de vilkår som gjelder på det aktuelle mottaksanlegg på det tidspunkt leveransen finner sted.</article> <article class="defaultP" margin-top="true"><strong>§ 5-2.</strong> <i>Korn</i></article> <article class="defaultP" margin-top="true"><strong>§ 5-2-1.</strong> <i>Mottaksplikt fra kornprodusent</i></article><article class="legalP" id="paragraf-5-ledd-3">Markedsregulator har mottaksplikt fra alle kornprodusenter. Mottaksplikten gjelder norskprodusert korn som leveres på felleskjøpsgruppens anlegg. Varen er berettiget den pris som gjelder på det aktuelle mottaksanlegg og på det tidspunkt leveransen finner sted.</article> <article class="defaultP" margin-top="true"><strong>§ 5-2-2.</strong> <i>Mottaksplikt fra kornkjøpere</i></article><article class="legalP" id="paragraf-5-ledd-4">Markedsregulators mottaksplikt gjelder også for norskprodusert korn fra andre kornkjøpere. Mottaksplikten gjelder i perioden 1. oktober-15. april det enkelte avtaleår og da for restkvanta som ikke kan selges på vanlig kommersielle vilkår til matmel eller kraftfôrindustrien. Bindende innmelding skal skje til markedsregulator senest 10 kalenderdager før ønsket leveringsdato og senest 15. april. Leveransen skal skje til nærmeste noteringsanlegg såfremt kjøper og selger ikke blir enige om noe annet. Det er likevel en forutsetning at markedsmulighetene utnyttes før restkvantum meldes inn.</article><article class="legalP" id="paragraf-5-ledd-5">Norskprodusert korn fra andre kornkjøpere skal minimum betales med samme pris og i henhold til de kvalitetskriterier som gjelder for norskprodusert korn levert direkte fra kornprodusent på samme anlegg og tidspunkt. Den pris som betales for korn av basiskvalitet skal likevel ikke overstige målpris for den aktuelle varen. Det skal ut fra hva som til enhver tid er vanlig i markedet, tas hensyn til eventuell markedsmessig merverdi som er tilført varen i form av kvalitet, og til eventuell kostnadsinnsparing på grunn av levering av større kvanta. Prisen kan justeres for prisnedskrivingstilskudd og pristrekk som allerede er utbetalt til eller trukket fra kornkjøper.</article> <article class="defaultP" margin-top="true"><strong>§ 5-3.</strong> <i>Melk og melkeprodukter</i></article> <article class="defaultP" margin-top="true"><strong>§ 5-3-1.</strong> <i>Mottaksplikt på rå melk, gårds- og seterost, fjell- og gårdssmør samt fløte fra alle ku- og geitemelkprodusenter</i></article><article class="legalP" id="paragraf-5-ledd-6">Markedsregulator har mottaksplikt på all rå melk, gårds- og seterost, fjell- og gårdssmør samt fløte fra alle ku- og geitemelkprodusenter til samme priser og leveransevilkår som for egne leverandører. Mottaksplikten gjelder ikke melk som er fritatt fra overproduksjonsavgift etter forskrift om fritak fra overproduksjonsavgift ved lokal foredling av melk.</article><article class="legalP" id="paragraf-5-ledd-7">Dersom et uavhengig meieriselskap med egne leverandører har behov for at markedsregulator mottar rå melk fra vedkommendes leverandører, må innmelding skje senest 8 dager før oppsamling skal foretas, og oppsamling må skje i minimum en periode på 4 uker. Innmelding av volum og periode skal skje samlet fra det uavhengige meieriselskapet direkte til markedsregulator.</article><article class="legalP" id="paragraf-5-ledd-8">Transport av rå melk skal skje mest mulig direkte til markedsregulator uten å være innom noen av anleggene til det uavhengige meieriselskapet. Oppsamling og inntransport skal skje etter minst samme standard som benyttes av markedsregulator. Markedsregulator overtar denne oppsamlingen dersom det uavhengige selskapet ikke er i stand til å gjennomføre dette i samsvar med disse forutsetningene.</article><article class="legalP" id="paragraf-5-ledd-9">Oppgjør til leverandører hos uavhengige meieriselskap skal foretas av det meieriselskapet som forestår innsamlingen av melken. Leverandørene har krav på å få et oppgjør for denne melken til minst samme pris som det i den aktuelle tidsperioden blir betalt leverandører til det anlegg i Tine som mottar melken.</article><article class="legalP" id="paragraf-5-ledd-10">Foretas oppsamlingen av et uavhengig meieriselskap har dette krav på å få et oppgjør for melken tilsvarende det som det mottakende anlegg i Tine betaler egne leverandører i den aktuelle tidsperioden, men med fratrekk av eventuelle ekstrakostnader.</article> <article class="defaultP" margin-top="true"><strong>§ 5-3-2.</strong> <i>Mottaksplikt på smør fra uavhengige meieriselskaper</i></article><article class="legalP" id="paragraf-5-ledd-11">Markedsregulator skal så lenge det brukes reguleringsmidler til eksport av smør, pålegges mottaksplikt (kjøpeplikt) på innenlands produsert smør fra meieriselskaper i prisutjevningsordningen under markedsordningen for melk, til en pris tilsvarende tilvirkningsverdien på smør. Alternativ levering av melkefett i form av fløte kan skje etter avtale med Tine. I slike tilfeller skal det benyttes en pris som tilsvarer verdien av produksjonsfløte fastsatt av Statens landbruksforvaltning. Oppgjør for leveransen skjer direkte mellom markedsregulator og det enkelte meieriselskap.</article><article class="legalP" id="paragraf-5-ledd-12">Ved avtale om levering av melkefett i form av fløte avgjør markedsregulator i hvilken form dette skal skje (fløte eller bearbeidet produkt) basert på månedlige prognoser fra det uavhengige meieriselskapet. Prognosen sendes med prognoseinnmelding til Statens landbruksforvaltning under ordningen med prisutjevning for melkeprodukter. Innmelding av aktuelt volum skal skje til markedsregulator senest en uke før leveranse.</article><article class="legalP" id="paragraf-5-ledd-13">Nærmere bestemmelser vedrørende varespesifikasjon, kvalitetskrav og emballasje kan fastsettes av Omsetningsrådets arbeidsutvalg.</article> <article class="defaultP" margin-top="true"><strong>§ 5-4.</strong> <i>Egg</i></article> <article class="defaultP" margin-top="true"><strong>§ 5-4-1.</strong> <i>Generelt</i></article><article class="legalP" id="paragraf-5-ledd-14">Markedsregulators mottaksplikt for egg og eggehvite fra uavhengige aktører, skal sikre avsetningsadgang for alle primærprodusenter.</article><article class="legalP" id="paragraf-5-ledd-15">Mottaksplikten for egg fra uavhengige eggpakkerier skal inntre når det er overskudd i det innenlandske markedet og markedsregulator har avsetningsmuligheter, inkl. reguleringseksport, for varen. Overskudd for egg defineres som en situasjon der markedsregulator ut over innenlandsk forbruk, i to påfølgende uker, har fjernet til sammen 50 tonn usorterte egg og A-egg, fra markedet ved eksport eller andre reguleringsaktiviteter.</article><article class="legalP" id="paragraf-5-ledd-16">Oppgjør for egg fra uavhengige eggpakkerier skal skje med utgangspunkt i en veid pris for de ulike størrelses- og kvalitetssorteringer, og med korrigeringer fastsatt i nærmere bestemmelser.</article><article class="legalP" id="paragraf-5-ledd-17">Så lenge det brukes reguleringsmidler til eksport av eggehvite, har markedsregulator kjøpeplikt på innenlands produsert eggehvite som er produsert av norske egg, til den til enhver tid gjeldende engrosnotering på de aktuelle varer. Nødvendige kontroll- og kvalitetsbestemmelser for eggehvite kan fastsettes.</article> <article class="defaultP" margin-top="true"><strong>§ 5-4-2.</strong> <i>Godkjente eggpakkeriers adgang til å levere overskuddsegg</i></article><article class="legalP" id="paragraf-5-ledd-18">Eggpakkerier med godkjenning etter forskrift om frakttilskudd for egg mv. har adgang til å inngå avtale med markedsregulator om rett til leveranser av overskuddsegg på nedenfor angitte betingelser:<ul class="defaultList"><li data-li-identifier="a)" data-name="a)"><article class="listArticle" id="paragraf-5-ledd-18-punkt-1"><article class="legalP" id="paragraf-5-ledd-18-punkt-1-ledd-1">Rett til leveranser inntrer når det er overskudd i markedet.</article></article></li><li data-li-identifier="b)" data-name="b)"><article class="listArticle" id="paragraf-5-ledd-18-punkt-2"><article class="legalP" id="paragraf-5-ledd-18-punkt-2-ledd-1">Egg kan pålegges levert usortert. Leveranse av sorterte egg kan skje etter avtale. Eggene leveres på brett, men kan leveres i pakning etter nærmere avtale.</article></article></li><li data-li-identifier="c)" data-name="c)"><article class="listArticle" id="paragraf-5-ledd-18-punkt-3"><article class="legalP" id="paragraf-5-ledd-18-punkt-3-ledd-1">Forskriftens bestemmelse om oppgjør etter sorteringsresultat iverksettes som en oppgjørsordning der det etterskuddsvis utbetales et pristillegg for leveranser utover et kvantum tilsvarende 5&#xa0;% av det enkelte pakkeris totale innveiing. Kvantumet fastsettes av Omsetningsrådets arbeidsutvalg etterskuddsvis for hvert halvår for hvert enkelt pakkeri, etter søknad fra det enkelte pakkeri. Søknaden må fremmes innen 2 måneder etter det aktuelle halvår, og inneholde levert kvantum under ordningen, hvor dette er levert og til hvilken pris. Omsetningsrådets arbeidsutvalg fastsetter også den andelen av kvantumet som forutsettes levert til markedsregulator, etter fratrekk av det enkelte private eggpakkeris leveranse av tilsvarende vare til godkjent eggproduktfabrikk utenom markedsregulators fabrikk.</article></article></li><li data-li-identifier="d)" data-name="d)"><article class="listArticle" id="paragraf-5-ledd-18-punkt-4"><article class="legalP" id="paragraf-5-ledd-18-punkt-4-ledd-1">Egg som ønskes levert til markedsregulator innmeldes med kvantum og leveringspunkt, senest 2 uker før aktuell levering. Innmeldt kvantum er bindende for levering, med mindre avvik er godkjent av markedsregulator.</article></article></li><li data-li-identifier="e)" data-name="e)"><article class="listArticle" id="paragraf-5-ledd-18-punkt-5"><article class="legalP" id="paragraf-5-ledd-18-punkt-5-ledd-1">Egg som leveres markedsregulator skal være ferske og av god kvalitet, og ikke over 1 uke gamle.</article></article></li><li data-li-identifier="f)" data-name="f)"><article class="listArticle" id="paragraf-5-ledd-18-punkt-6"><article class="legalP" id="paragraf-5-ledd-18-punkt-6-ledd-1">Godkjente pakkerier som inngår avtale om adgang til leveranse må levere rullerende prognoser etter samme regler som markedsregulators eggpakkerier. Pakkeriene leverer disse prognoser til Kjøtt- og Fjørfebransjens Landsforbund som gir oppgavene regionsvis til markedsregulator.</article></article></li></ul></article></article><article class="legalArticle" data-lovdata-URL="LTI/forskrift/2008-10-22-1136/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Informasjonsplikt</span></h2><article class="legalP" id="paragraf-6-ledd-1">Markedsregulators informasjonsplikt skal sikre alle markedsaktører lik tilgang på informasjon om aktiviteter markedsregulator utfører i kraft av reguleringsansvaret, herunder produksjons- og forbruksprognoser, prisnoteringer og reguleringsaktiviteter. Informasjon skal gjøres tilgjengelig umiddelbart etter at vedtak om endring/tiltak er fattet.</article><article class="legalP" id="paragraf-6-ledd-2">Tine skal gjøre prisprognoser ett år frem i tid tilgjengelig for aktørene. Tine skal dessuten varsle alle meieriselskaper om endringer i noteringsprisen umiddelbart etter vedtak og senest to uker før de trer i kraft. Dersom slik varsling ikke foretas har meieriselskapene rett, men ikke plikt til å kjøpe melk til gjeldende noteringspris inntil tilsvarende frist har løpt.</article><article class="legalP" id="paragraf-6-ledd-3">Nortura skal dessuten varsle alle aktører om endringer i engrosprisen for egg umiddelbart etter vedtak og senest to uker før de trer i kraft. Dersom slik varsling ikke foretas har aktørene rett, men ikke plikt, til å kjøpe varen til gjeldende engrospris inntil tilsvarende frist har løpt.</article><article class="legalP" id="paragraf-6-ledd-4">Omsetningsrådets arbeidsutvalg kan utarbeide retningslinjer vedrørende praktisering av informasjonsplikten.</article></article><article class="legalArticle" data-lovdata-URL="LTI/forskrift/2008-10-22-1136/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Sluttbestemmelser</span></h2> <article class="defaultP" margin-top="true"><strong>§ 7-1.</strong> <i>Fullmakt</i></article><article class="legalP" id="paragraf-7-ledd-1">Omsetningsrådet eller den Omsetningsrådet gir fullmakt til kan gi dispensasjon fra og gi utfyllende retningslinjer til denne forskriften.</article> <article class="defaultP" margin-top="true"><strong>§ 7-2.</strong> <i>Ikrafttreden</i></article><article class="legalP" id="paragraf-7-ledd-2">Denne forskrift trer i kraft straks.</article> <article class="defaultP" margin-top="true"><strong>§ 7-3.</strong> <i>Opphevelse av forskrifter</i></article><article class="legalP" id="paragraf-7-ledd-3">Fra samme tid oppheves<ul class="defaultList"><li data-li-identifier="-" data-name="-"><article class="listArticle" id="paragraf-7-ledd-3-punkt-1"><article class="legalP" id="paragraf-7-ledd-3-punkt-1-ledd-1">forskrift 14. mars 1996 nr. 1477 om markedsregulering av norskprodusert kjøtt</article></article></li><li data-li-identifier="-" data-name="-"><article class="listArticle" id="paragraf-7-ledd-3-punkt-2"><article class="legalP" id="paragraf-7-ledd-3-punkt-2-ledd-1">forskrift 21. juni 2002 nr. 772 om markedsregulering av norskprodusert korn og oljefrø</article></article></li><li data-li-identifier="-" data-name="-"><article class="listArticle" id="paragraf-7-ledd-3-punkt-3"><article class="legalP" id="paragraf-7-ledd-3-punkt-3-ledd-1">forskrift 28. november 1996 nr. 1478 om markedsregulering av norskprodusert melk og melkeprodukter</article></article></li><li data-li-identifier="-" data-name="-"><article class="listArticle" id="paragraf-7-ledd-3-punkt-4"><article class="legalP" id="paragraf-7-ledd-3-punkt-4-ledd-1">forskrift 30. november 1993 nr. 1440 om markedsregulering av norskprodusert egg</article></article></li><li data-li-identifier="-" data-name="-"><article class="listArticle" id="paragraf-7-ledd-3-punkt-5"><article class="legalP" id="paragraf-7-ledd-3-punkt-5-ledd-1">forskrift 17. mars 2004 nr. 554 om prisnedskrivning ved salg av kasein til industriformål</article></article></li><li data-li-identifier="-" data-name="-"><article class="listArticle" id="paragraf-7-ledd-3-punkt-6"><article class="legalP" id="paragraf-7-ledd-3-punkt-6-ledd-1">forskrift 27. november 1998 nr. 1570 om dekning av kostnader ved transport av melk til produksjon av reguleringsprodukter</article></article></li><li data-li-identifier="-" data-name="-"><article class="listArticle" id="paragraf-7-ledd-3-punkt-7"><article class="legalP" id="paragraf-7-ledd-3-punkt-7-ledd-1">forskrift 12. mai 1998 nr. 1569 om prisnedskrivning ved salg av melkefett i form av smørolje til margarinindustrien</article></article></li><li data-li-identifier="-" data-name="-"><article class="listArticle" id="paragraf-7-ledd-3-punkt-8"><article class="legalP" id="paragraf-7-ledd-3-punkt-8-ledd-1">forskrift 13. mai 1997 nr. 1556 om gjennomføring av skulemjølkordninga</article></article></li><li data-li-identifier="-" data-name="-"><article class="listArticle" id="paragraf-7-ledd-3-punkt-9"><article class="legalP" id="paragraf-7-ledd-3-punkt-9-ledd-1">forskrift 5. desember 2003 nr. 1602 om markedsregulators forsyningsplikt innenfor melkesektoren</article></article></li><li data-li-identifier="-" data-name="-"><article class="listArticle" id="paragraf-7-ledd-3-punkt-10"><article class="legalP" id="paragraf-7-ledd-3-punkt-10-ledd-1">forskrift 29. juni 1993 nr. 1439 om priskompensasjon for skilleprodukter og praktisering av Prior Norge kjøpeplikt på norskprodusert eggehvite</article></article></li><li data-li-identifier="-" data-name="-"><article class="listArticle" id="paragraf-7-ledd-3-punkt-11"><article class="legalP" id="paragraf-7-ledd-3-punkt-11-ledd-1">forskrift 8. juni 1995 nr. 1217 om godkjente eggpakkeriers adgang til å levere overskuddsegg til markedsregulator</article></article></li><li data-li-identifier="-" data-name="-"><article class="listArticle" id="paragraf-7-ledd-3-punkt-12"><article class="legalP" id="paragraf-7-ledd-3-punkt-12-ledd-1">forskrift 17. juni 2008 nr. 761 om billigsalgsaksjoner for epler i 2008</article></article></li><li data-li-identifier="-" data-name="-"><article class="listArticle" id="paragraf-7-ledd-3-punkt-13"><article class="legalP" id="paragraf-7-ledd-3-punkt-13-ledd-1">forskrift 17. juni 2008 nr. 763 om tilskudd ved fabrikklevering av epler 2008</article></article></li><li data-li-identifier="-" data-name="-"><article class="listArticle" id="paragraf-7-ledd-3-punkt-14"><article class="legalP" id="paragraf-7-ledd-3-punkt-14-ledd-1">forskrift 17. juni 2008 nr. 762 om tilskudd til reguleringslagring av epler i 2008</article></article></li><li data-li-identifier="-" data-name="-"><article class="listArticle" id="paragraf-7-ledd-3-punkt-15"><article class="legalP" id="paragraf-7-ledd-3-punkt-15-ledd-1">forskrift 23. september 1993 nr. 1442 om anvendelse av midler avsatt under jordbruksavtalen til avsetningstiltak for honning</article></article></li><li data-li-identifier="-" data-name="-"><article class="listArticle" id="paragraf-7-ledd-3-punkt-16"><article class="legalP" id="paragraf-7-ledd-3-punkt-16-ledd-1">forskrift 25. september 2000 nr. 1707 om reguleringsvarer i kjøttsektoren</article></article></li><li data-li-identifier="-" data-name="-"><article class="listArticle" id="paragraf-7-ledd-3-punkt-17"><article class="legalP" id="paragraf-7-ledd-3-punkt-17-ledd-1">forskrift 19. juni 2003 nr. 1885 om avsetningstiltak for matpoteter</article></article></li><li data-li-identifier="-" data-name="-"><article class="listArticle" id="paragraf-7-ledd-3-punkt-18"><article class="legalP" id="paragraf-7-ledd-3-punkt-18-ledd-1">forskrift 29. september 2004 nr. 1372 om reguleringsvare og forretningsmessig lagringsperiode i melkesektoren</article></article></li><li data-li-identifier="-" data-name="-"><article class="listArticle" id="paragraf-7-ledd-3-punkt-19"><article class="legalP" id="paragraf-7-ledd-3-punkt-19-ledd-1">forskrift 21. mai 1979 nr. 4272 om tilbakebetaling av tilskudd bevilget til reguleringsanlegg</article></article></li><li data-li-identifier="-" data-name="-"><article class="listArticle" id="paragraf-7-ledd-3-punkt-20"><article class="legalP" id="paragraf-7-ledd-3-punkt-20-ledd-1">forskrift 25. september 1991 nr. 1018 om anvendelse av midler fra omsetningsavgiften til faglige tiltak og opplysningsvirksomhet</article></article></li><li data-li-identifier="-" data-name="-"><article class="listArticle" id="paragraf-7-ledd-3-punkt-21"><article class="legalP" id="paragraf-7-ledd-3-punkt-21-ledd-1">forskrift 5. juni 1997 nr. 1557 om tilskot til produsentretta rådgjeving i grøntsektoren.</article></article></li></ul></article></article></main></body></html>