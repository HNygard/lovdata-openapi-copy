<!DOCTYPE html><html lang="no"><head><title>Forskrift om offentlige myndigheters mv. plikt til ukrevet å gi ligningsmyndighetene opplysninger om utbetaling av erstatninger, tilskudd, bidrag, trygder, stønader mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-04-17-386</dd><dt class="dokid">DokumentID</dt><dd class="dokid">LTI/forskrift/2008-04-17-386</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 5 s 874</dd><dt class="dateInForce">I kraft fra</dt><dd class="dateInForce">2008-04-17 med virkning fra og med inntektsåret 2008</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-24/§6-13</li><li>lov/1969-06-19-66/§50</li></ul></dd><dt class="dateOfPublication">Kunngjort</dt><dd class="dateOfPublication">2008-04-25</dd><dt class="journalNumber">Journalnummer</dt><dd class="journalNumber">2008-0332</dd><dt class="titleShort">Korttittel</dt><dd class="titleShort">Forskrift om opplysninger til ligningsmyndighetene</dd><dt class="title">Tittel</dt><dd class="title">Forskrift om offentlige myndigheters mv. plikt til ukrevet å gi ligningsmyndighetene opplysninger om utbetaling av erstatninger, tilskudd, bidrag, trygder, stønader mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 17. april 2008 med hjemmel i lov 13. juni 1980 nr. 24 om ligningsforvaltning (ligningsloven) § 6-13 nr. 3 og lov 19. juni 1969 nr. 66 om merverdiavgift § 50 tredje og fjerde ledd.</dd><dt class="refid">RefID</dt><dd class="refid">forskrift/2008-04-17-386</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om offentlige myndigheters mv. plikt til ukrevet å gi ligningsmyndighetene opplysninger om utbetaling av erstatninger, tilskudd, bidrag, trygder, stønader mv.<ul class="tocSubUl"><li>§ 1. Generelt om oppgaveplikten</li><li>§ 2. Oppgavepliktens omfang</li><li>§ 3. Oppgavepliktens innhold</li><li>§ 4. Hvordan oppgavene skal gis</li><li>§ 5. Tid og sted for levering av oppgavene</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2008-04-17-386" id="dokument"><h1>Forskrift om offentlige myndigheters mv. plikt til ukrevet å gi ligningsmyndighetene opplysninger om utbetaling av erstatninger, tilskudd, bidrag, trygder, stønader mv.</h1><article class="legalArticle" data-lovdata-URL="LTI/forskrift/2008-04-17-386/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Generelt om oppgaveplikten</span></h2><article class="legalP" id="paragraf-1-ledd-1">Offentlige myndigheter og innretninger mv. skal etter bestemmelsene i denne forskrift ukrevet levere oppgaver over erstatninger, tilskudd, bidrag, trygder, stønader mv. som er utbetalt i inntektsåret og som ikke er innberetningspliktig etter annen bestemmelse i ligningsloven kapittel 6.</article><article class="legalP" id="paragraf-1-ledd-2">Offentlige myndigheter og innretninger mv. som administrerer offentlige registre over formuesobjekter skal ukrevet levere oppgaver med opplysninger fra registeret.</article><article class="legalP" id="paragraf-1-ledd-3">Skattedirektoratet fastsetter nærmere regler om oppgaveplikten, herunder hvilke erstatninger, tilskudd, bidrag, trygder, stønader mv. eller formuesobjekter det skal gis oppgave over.</article></article><article class="legalArticle" data-lovdata-URL="LTI/forskrift/2008-04-17-386/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Oppgavepliktens omfang</span></h2><article class="legalP" id="paragraf-2-ledd-1">Det skal gis en oppgave pr. mottaker for hver type erstatning, tilskudd, bidrag, trygd, stønad mv. som er utbetalt i inntektsåret eller som etter skatteloven skal tidfestes til inntektsåret. Det skal gis en oppgave pr. person som pr. 1. januar i det året oppgaven gis, er eier av formuesobjekt, eller som var eier av slikt objekt i løpet av foregående år.</article></article><article class="legalArticle" data-lovdata-URL="LTI/forskrift/2008-04-17-386/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Oppgavepliktens innhold</span></h2><article class="legalP" id="paragraf-3-ledd-1">Oppgaven skal inneholde:<ul class="defaultList"><li data-li-identifier="1." data-name="1."><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Navn, adresse, fødselsnummer/d-nummer eller organisasjonsnummer og kommunenummer på den oppgaven gjelder. Der person/organisasjon som oppgaven gjelder er bosatt/lokalisert i utlandet skal adresseinformasjonen inneholde landkode for bostedsland. For personer som ikke har norsk fødselsnummer/d-nummer eller organisasjoner som ikke har norsk organisasjonsnummer skal oppgaven minimum inneholde fødselsdato eller et unikt ID-nummer som kan brukes i utveksling av kontrolloppgaver med utenlandske skattemyndigheter.</article></article></li><li data-li-identifier="2." data-name="2."><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Navn, adresse og fødselsnummer/d-nummer eller organisasjonsnummer på den som gir oppgaven.</article></article></li><li data-li-identifier="3." data-name="3."><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">For erstatning, tilskudd, bidrag, trygd, stønad mv. skal det oppgis <ul class="defaultList"><li data-li-identifier="a." data-name="a."><article class="listArticle" id="paragraf-3-ledd-1-punkt-3-ledd-1-punkt-1"><article class="legalP" id="paragraf-3-ledd-1-punkt-3-ledd-1-punkt-1-ledd-1">hvilken type erstatning, tilskudd, bidrag, trygd, stønad mv. oppgaven gjelder,</article></article></li><li data-li-identifier="b." data-name="b."><article class="listArticle" id="paragraf-3-ledd-1-punkt-3-ledd-1-punkt-2"><article class="legalP" id="paragraf-3-ledd-1-punkt-3-ledd-1-punkt-2-ledd-1">formålet med utbetalingen som nevnt i bokstav a, og</article></article></li><li data-li-identifier="c." data-name="c."><article class="listArticle" id="paragraf-3-ledd-1-punkt-3-ledd-1-punkt-3"><article class="legalP" id="paragraf-3-ledd-1-punkt-3-ledd-1-punkt-3-ledd-1">beløp som er utbetalt i eller som skal tidfestes til siste inntektsår.</article></article></li></ul></article></article></li><li data-li-identifier="4." data-name="4."><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">For opplysninger fra offentlige registre over eiere av formuesobjekter kan Skattedirektoratet fastsette nærmere hvilke opplysninger som skal gis.</article></article></li></ul></article></article><article class="legalArticle" data-lovdata-URL="LTI/forskrift/2008-04-17-386/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Hvordan oppgavene skal gis</span></h2><article class="legalP" id="paragraf-4-ledd-1">Oppgavene skal gis på maskinlesbart medium og i den form Skattedirektoratet bestemmer. Skattedirektoratet kan fastsette følgeskriv som skal legges ved oversendelsen.</article></article><article class="legalArticle" data-lovdata-URL="LTI/forskrift/2008-04-17-386/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tid og sted for levering av oppgavene</span></h2><article class="legalP" id="paragraf-5-ledd-1">Oppgavene skal leveres Skattedirektoratet innen 31. januar året etter inntektsåret.</article></article><article class="legalArticle" data-lovdata-URL="LTI/forskrift/2008-04-17-386/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskrift trer i kraft straks og med virkning fra og med inntektsåret 2008.</article></article></main></body></html>