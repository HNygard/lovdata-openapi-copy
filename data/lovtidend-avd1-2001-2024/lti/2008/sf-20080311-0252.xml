<!DOCTYPE html><html lang="no"><head><title>Forskrift om regulering av fisket etter uer i ICES-statistikkområder XII og XIV og i NAFO-området utenfor noen stats jurisdiksjon, og i Grønlands fiskerisone i 2008</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-03-11-252</dd><dt class="dokid">DokumentID</dt><dd class="dokid">LTI/forskrift/2008-03-11-252</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 3 s 581</dd><dt class="dateInForce">I kraft fra</dt><dd class="dateInForce">2008-03-11 – 2008-12-31</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-12-20-1764</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§9</li><li>forskrift/2001-10-16-4686</li><li>lov/1999-03-26-15/§20</li><li>lov/1999-03-26-15/§21</li><li>forskrift/2000-02-11-99</li><li>forskrift/2000-10-16-1670</li></ul></dd><dt class="dateOfPublication">Kunngjort</dt><dd class="dateOfPublication">2008-03-26 14:40</dd><dt class="journalNumber">Journalnummer</dt><dd class="journalNumber">2008-0238</dd><dt class="titleShort">Korttittel</dt><dd class="titleShort">Forskrift om uerfisket i ICE, 2008</dd><dt class="title">Tittel</dt><dd class="title">Forskrift om regulering av fisket etter uer i ICES-statistikkområder XII og XIV og i NAFO-området utenfor noen stats jurisdiksjon, og i Grønlands fiskerisone i 2008</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 11. mars 2008 med hjemmel i lov 3. juni 1983 nr. 40 om saltvannsfiske m.v. § 4 og § 9 jf. delegeringsvedtak 16. oktober 2001 nr. 4686 og lov 26. mars 1999 nr. 15 om retten til å delta i fiske og fangst (deltakerloven) § 20 og § 21, jf. delegeringsvedtak 11. februar 2000 nr. 99 jf. delegeringsvedtak 16. oktober 2000 nr. 1670.</dd><dt class="refid">RefID</dt><dd class="refid">forskrift/2008-03-11-252</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter uer i ICES-statistikkområder XII og XIV og i NAFO-området utenfor noen stats jurisdiksjon, og i Grønlands fiskerisone i 2008<ul class="tocSubUl"><li>§ 1. Virkeområde</li><li>§ 2. Forbud</li><li>§ 3. Totalkvote</li><li>§ 4. Områdebegrensning</li><li>§ 5. Redskap</li><li>§ 6. Rapportering</li><li>§ 7. Omregningsfaktor</li><li>§ 8. Stopp i fisket</li><li>§ 9. Straff og inndragning</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2008-03-11-252" id="dokument"><h1>Forskrift om regulering av fisket etter uer i ICES-statistikkområder XII og XIV og i NAFO-området utenfor noen stats jurisdiksjon, og i Grønlands fiskerisone i 2008</h1><article class="legalArticle" data-lovdata-URL="LTI/forskrift/2008-03-11-252/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskrift gjelder fiske etter uer i ICES statistikkområder XII og XIV og i NAFO-området utenfor noen stats jurisdiksjon og i Grønlands fiskerisone.</article></article><article class="legalArticle" data-lovdata-URL="LTI/forskrift/2008-03-11-252/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forbud</span></h2><article class="legalP" id="paragraf-2-ledd-1">Det er forbudt å fiske og levere uer med norske fartøy i ICES statistikkområder XII og XIV og i NAFO-området utenfor noen stats jurisdiksjon og i Grønlands fiskerisone.</article></article><article class="legalArticle" data-lovdata-URL="LTI/forskrift/2008-03-11-252/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Totalkvote</span></h2><article class="legalP" id="paragraf-3-ledd-1">Uten hensyn til forbudet i § 2 kan norske fartøy fiske inntil 4100 tonn uer med pelagisk trål og 100 tonn uer med line i Grønlands fiskerisone. Bare fartøy som har adgang til å delta i fisket i henhold til forskrift 28. november 2007 nr. 1330 om adgang til å delta i kystfartøygruppens fiske for 2008 (deltakerforskriften) i gruppen for konvensjonelle havfiskefartøy kan fiske på kvoten av uer med line.</article><article class="legalP" id="paragraf-3-ledd-2">Uten hensyn til forbudet i § 2 kan norske fartøy fra 1. april fiske inntil 1&#xa0;691 tonn uer med pelagisk trål i internasjonalt farvann.</article></article><article class="legalArticle" data-lovdata-URL="LTI/forskrift/2008-03-11-252/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Områdebegrensning</span></h2><article class="legalP" id="paragraf-4-ledd-1">I området nord for 59° N og øst for 36° V kan det til sammen i perioden 1. april til 15. juli fiskes inntil 1&#xa0;100 tonn uer. Av dette kan 507 tonn uer fiskes i perioden 1. april til 10. mai.</article></article><article class="legalArticle" data-lovdata-URL="LTI/forskrift/2008-03-11-252/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Redskap</span></h2><article class="legalP" id="paragraf-5-ledd-1">Det er forbudt å bruke trål med maskevidde mindre enn 100 mm.</article></article><article class="legalArticle" data-lovdata-URL="LTI/forskrift/2008-03-11-252/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Rapportering</span></h2><article class="legalP" id="paragraf-6-ledd-1">Ved fiske på kvoten fastsatt i § 3 første ledd skal det sendes kopi til grønlandske myndigheter av aktiv- og passivmeldinger samt ukentlige fangstmeldinger.</article><article class="legalP" id="paragraf-6-ledd-2">Fartøyene skal senest en time før passering av grenselinjene angitt i § 4 sende fangstmelding til Fiskeridirektoratet.</article><article class="legalP" id="paragraf-6-ledd-3">Det skal rapporteres i samsvar med i forskrift 30. juni 1999 nr. 1499 om registrering og rapportering ved fiske i farvann utenfor noen stats fiskerijurisdiksjon.</article></article><article class="legalArticle" data-lovdata-URL="LTI/forskrift/2008-03-11-252/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Omregningsfaktor</span></h2><article class="legalP" id="paragraf-7-ledd-1">Ved beregning av kvantum rund vekt fra sløyd og hodekappet uer, inkludert såkalt «japankutt», skal det ved kvoteavregning og kontroll anvendes omregningsfaktor 1,70.</article></article><article class="legalArticle" data-lovdata-URL="LTI/forskrift/2008-03-11-252/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Stopp i fisket</span></h2><article class="legalP" id="paragraf-8-ledd-1">Fiskeridirektoratet kan stoppe fisket når kvotene som er angitt i § 3 og § 4 er beregnet oppfisket.</article></article><article class="legalArticle" data-lovdata-URL="LTI/forskrift/2008-03-11-252/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Straff og inndragning</span></h2><article class="legalP" id="paragraf-9-ledd-1">Den som forsettlig eller uaktsomt overtrer bestemmelser gitt i eller i medhold av denne forskrift, straffes i henhold til lov 3. juni 1983 nr. 40 om saltvannsfiske m.v. § 53. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2008-03-11-252/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Denne forskriften trer i kraft straks og gjelder til og med 31. desember 2008.</article><article class="legalP" id="paragraf-10-ledd-2">Samtidig oppheves forskrift 20. desember 2007 nr. 1764 om regulering av fisket etter uer i internasjonalt farvann (NAFO-NEAFC-områdene) og i Grønlands fiskerisone i 2008.</article></article></main></body></html>