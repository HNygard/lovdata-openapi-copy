<!DOCTYPE html><html lang="no"><head><title>Forskrift om lokale opptak til studier ved Høgskolen i Sør-Trøndelag</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-11-28-1589</dd><dt class="dokid">DokumentID</dt><dd class="dokid">LTI/forskrift/2008-11-28-1589</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 1 s 141</dd><dt class="dateInForce">I kraft fra</dt><dd class="dateInForce">2009-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-6</li><li>lov/2005-04-01-15/§3-7</li><li>forskrift/2007-01-31-173/§1-1</li></ul></dd><dt class="dateOfPublication">Kunngjort</dt><dd class="dateOfPublication">2009-01-13 14:40</dd><dt class="journalNumber">Journalnummer</dt><dd class="journalNumber">2009-0014</dd><dt class="titleShort">Korttittel</dt><dd class="titleShort">Forskrift om lokale opptak til studier ved HiST</dd><dt class="title">Tittel</dt><dd class="title">Forskrift om lokale opptak til studier ved Høgskolen i Sør-Trøndelag</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av høgskolestyret ved Høgskolen i Sør-Trøndelag 28. november 2008 med hjemmel i lov 1. april 2005 nr. 15 om universiteter og høyskoler § 3-6 og § 3-7 og forskrift 31. januar 2007 nr. 173 om opptak til høyere utdanning § 1-1.</dd><dt class="refid">RefID</dt><dd class="refid">forskrift/2008-11-28-1589</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om lokale opptak til studier ved Høgskolen i Sør-Trøndelag<ul class="tocSubUl"><li>Kap. 1. Generelle bestemmelser<ul class="tocSubUl"><li>§ 1-1. Virkeområde</li><li>§ 1-2. Definisjoner</li><li>§ 1-3. Beslutningsmyndighet</li></ul></li><li>Kap. 2. Generelle opptakskrav<ul class="tocSubUl"><li>§ 2-1. Generelle opptakskrav</li><li>§ 2-2. Søkere med utenlandsk utdanning</li></ul></li><li>Kap. 3. Unntak fra generelle opptakskrav<ul class="tocSubUl"><li>§ 3-1. Betinget opptak</li><li>§ 3-2. Dispensasjon fra opptakskravet</li><li>§ 3-3. Realkompetanse</li><li>§ 3-4. Unntak fra generelle opptakskrav for spesielle studier</li></ul></li><li>Kap. 4. Spesielle opptakskrav<ul class="tocSubUl"><li>§ 4-1. Studier med spesielle opptakskrav</li></ul></li><li>Kap. 5. Rangering<ul class="tocSubUl"><li>§ 5-1. Rangering av søkere ved opptak til studier på lavere grad og videreutdanninger</li><li>§ 5-2. Spesielle rangeringsregler for enkelte studier</li><li>§ 5-3. Rangering av søkere ved opptak til studium på høyere grads nivå og emner på mastergradsnivå med eget opptak</li><li>§ 5-4. Opptakskvoter</li></ul></li><li>Kap. 6. Gjennomføring av opptaket<ul class="tocSubUl"><li>§ 6-1. Opptakskomiteer</li></ul></li><li>Kap. 7. Andre bestemmelser<ul class="tocSubUl"><li>§ 7-1. Søknadsfrister</li><li>§ 7-2. Søknadsskjema</li><li>§ 7-3. Søknadsdokumenter</li><li>§ 7-4. Tidlig opptak</li><li>§ 7-5. Utsatt studieplass</li></ul></li><li>Kap. 8. Klager, utfyllende bestemmelser og ikrafttredelse<ul class="tocSubUl"><li>§ 8-1. Klage</li><li>§ 8-2. Utfyllende bestemmelser</li><li>§ 8-3. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2008-11-28-1589" id="dokument"><h1>Forskrift om lokale opptak til studier ved Høgskolen i Sør-Trøndelag</h1><section class="section" data-name="kap1" id="kapittel-1" data-lovdata-URL="LTI/forskrift/2008-11-28-1589/KAPITTEL_1"><h2>Kap. 1. Generelle bestemmelser</h2><article class="legalArticle" data-lovdata-URL="LTI/forskrift/2008-11-28-1589/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Forskriften gjelder lokale opptak til studier ved Høgskolen i Sør-Trøndelag. Med studium menes emnet, studieprogrammet eller graden det foretas eget opptak til.</article><article class="numberedLegalP" data-numerator="2" id="kapittel-1-paragraf-1-nummer-2">(2) Forskriften gjelder ikke opptak til:<ul class="defaultList"><li data-li-identifier="(a)" data-name="(a)"><article class="listArticle" id="kapittel-1-paragraf-1-nummer-2-punkt-1"><article class="legalP" id="kapittel-1-paragraf-1-nummer-2-punkt-1-ledd-1">Grunnutdanninger som omfattes av forskrift om opptak til høyere utdanning.</article></article></li><li data-li-identifier="(b)" data-name="(b)"><article class="listArticle" id="kapittel-1-paragraf-1-nummer-2-punkt-2"><article class="legalP" id="kapittel-1-paragraf-1-nummer-2-punkt-2-ledd-1">Etterutdanning og kurs som ikke gir studiepoeng.</article></article></li></ul></article></article><article class="legalArticle" data-lovdata-URL="LTI/forskrift/2008-11-28-1589/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Definisjoner</span></h3><article class="numberedLegalP" data-numerator="1" id="kapittel-1-paragraf-2-nummer-1">(1) <i>Grunnutdanning</i><article class="legalP" id="kapittel-1-paragraf-2-nummer-1-ledd-1">Studier som ikke bygger på annen bestått høyere utdanning.</article></article><article class="numberedLegalP" data-numerator="2" id="kapittel-1-paragraf-2-nummer-2">(2) <i>Videreutdanning</i><article class="legalP" id="kapittel-1-paragraf-2-nummer-2-ledd-1">Studier som bygger på annen bestått høyere utdanning.</article></article><article class="numberedLegalP" data-numerator="3" id="kapittel-1-paragraf-2-nummer-3">(3) <i>Opptakskrav</i><article class="legalP" id="kapittel-1-paragraf-2-nummer-3-ledd-1">De krav som stilles til en søker for å bli vurdert som kvalifisert for opptak. Opptakskrav skal gjengis i fag-/studieplaner for alle studier som har eget opptak.</article></article><article class="numberedLegalP" data-numerator="4" id="kapittel-1-paragraf-2-nummer-4">(4) <i>Rangeringsregler</i><article class="legalP" id="kapittel-1-paragraf-2-nummer-4-ledd-1">Kvalifiserte søkere rangeres for opptak etter et vedtatt rangeringsregelverk for alle studier som har eget opptak.</article></article></article><article class="legalArticle" data-lovdata-URL="LTI/forskrift/2008-11-28-1589/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Beslutningsmyndighet</span></h3><article class="numberedLegalP" data-numerator="1" id="kapittel-1-paragraf-3-nummer-1">(1) Med mindre annet er bestemt, er myndigheten til å treffe vedtak med hjemmel i denne forskriften lagt til studiedirektøren.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2008-11-28-1589/KAPITTEL_2"><h2>Kap. 2. Generelle opptakskrav</h2><article class="legalArticle" data-lovdata-URL="LTI/forskrift/2008-11-28-1589/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Generelle opptakskrav</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Generelt opptakskrav til grunnutdanninger ved Høgskolen i Sør-Trøndelag er generell studiekompetanse jf. forskrift om opptak til høyere utdanning.</article><article class="numberedLegalP" data-numerator="2" id="kapittel-2-paragraf-1-nummer-2">(2) Generelt opptakskrav for opptak til videreutdanninger ved Høgskolen i Sør-Trøndelag er generell studiekompetanse og relevant utdanning i henhold til vedtatt fag- eller studieplan.</article><article class="numberedLegalP" data-numerator="3" id="kapittel-2-paragraf-1-nummer-3">(3) Generelt opptakskrav for opptak til mastergradsutdanninger ved Høgskolen i Sør-Trøndelag er generell studiekompetanse og relevant bachelorgrad eller tilsvarende. Opptak til emner på mastergradsnivå forutsetter normalt opptak til tilhørende mastergrad.</article><article class="numberedLegalP" data-numerator="4" id="kapittel-2-paragraf-1-nummer-4">(4) For studier som er regulert av nasjonal rammeplan, gjelder opptakskrav i henhold til rammeplan eller forskrift til rammeplan. Opptakskrav og til slike studier skal gjengis i vedtatt fagplan.</article></article><article class="legalArticle" data-lovdata-URL="LTI/forskrift/2008-11-28-1589/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Søkere med utenlandsk utdanning</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Søkere med utenlandsk utdanning/praksis konkurrerer om studieplasser på lik linje med søkere med norsk utdanning, såfremt den utenlandske utdanningen/praksisen er likeverdig med det norske kvalifikasjonskravet.</article><article class="numberedLegalP" data-numerator="2" id="kapittel-2-paragraf-2-nummer-2">(2) Søkere med utdanning fra land utenfor Norden og som har annet morsmål enn norsk, må dokumentere at de behersker norsk skriftlig og muntlig; jf. forskrift om opptak til høyere utdanning.</article><article class="numberedLegalP" data-numerator="3" id="kapittel-2-paragraf-2-nummer-3">(3) Unntak fra krav til norskkunnskaper kan gjøres for opptak til studier som er spesielt tilrettelagt for fremmedspråklige studenter og hvor engelsk er ordinært undervisningsspråk.</article><article class="numberedLegalP" data-numerator="4" id="kapittel-2-paragraf-2-nummer-4">(4) Utenlandske søkere må dokumentere kunnskaper i engelsk på nivå med engelsk fra norsk videregående skole jf. forskrift om opptak til høyere utdanning.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2008-11-28-1589/KAPITTEL_3"><h2>Kap. 3. Unntak fra generelle opptakskrav</h2><article class="legalArticle" data-lovdata-URL="LTI/forskrift/2008-11-28-1589/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Betinget opptak</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Betinget opptak kan normalt kun gis til studier av mer enn ett års varighet.</article><article class="numberedLegalP" data-numerator="2" id="kapittel-3-paragraf-1-nummer-2">(2) Betinget opptak kan gis til søkere som på grunn av spesielle omstendigheter ikke kan avlegge eksamen i fag eller emner som inngår i opptakskravet til et studium. Det er normalt et vilkår at det manglende opptakskravet bestås i løpet av første semester etter opptak. Dersom søkeren har annen avsluttende vurdering fra tidligere, skal denne legges til grunn for opptak/rangering.</article><article class="numberedLegalP" data-numerator="3" id="kapittel-3-paragraf-1-nummer-3">(3) Med spesielle omstendigheter menes for eksempel sykdom, ulykke eller dødsfall i nær familie som har medført at det ikke har vært mulig å fullføre det manglende opptakskravet. Slike spesielle omstendigheter må dokumenteres med attest fra lege, annet helsepersonell, politi eller tilsvarende.</article><article class="numberedLegalP" data-numerator="4" id="kapittel-3-paragraf-1-nummer-4">(4) Søkere som har fått betinget opptak, kan ikke få reservert studieplass til senere opptak og kan ikke gis permisjon fra studiet før betingelsen for opptaket er oppfylt.</article><article class="numberedLegalP" data-numerator="5" id="kapittel-3-paragraf-1-nummer-5">(5) Studenter med betinget opptak som ikke fyller vilkårene innen den fastsatte fristen, mister studieplassen og studieretten til dette studiet.</article><article class="numberedLegalP" data-numerator="6" id="kapittel-3-paragraf-1-nummer-6">(6) Studenter som avlegger eksamen i et studium de har fått betinget opptak til, får ikke denne eksamenen godkjent som bestått før betingelsen for opptaket er oppfylt.</article></article><article class="legalArticle" data-lovdata-URL="LTI/forskrift/2008-11-28-1589/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Dispensasjon fra opptakskravet</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Høgskolen kan i særskilte tilfeller dispensere fra opptakskravet for enkelte søkere som kan dokumentere at det ikke har vært mulig, på grunn av varig sykdom, funksjonshemming eller lignende, å tilfredsstille enkelte av de krav som blir stilt for å bli kjent kvalifisert for opptak etter de ordinære opptaksreglene. Dokumentasjonen kan for eksempel være attest fra lege, annet helsepersonell, pedagogisk-psykologisk tjeneste eller tilsvarende.</article><article class="numberedLegalP" data-numerator="2" id="kapittel-3-paragraf-2-nummer-2">(2) Manglende kvalifikasjoner må vurderes i forhold til studiet, slik at søkeren likevel har de nødvendige faglige forutsetninger for å gjennomføre dette uten å fylle de ordinære opptakskravene.</article></article><article class="legalArticle" data-lovdata-URL="LTI/forskrift/2008-11-28-1589/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Realkompetanse</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) Søkere uten generell studiekompetanse kan be om realkompetansevurdering til studier som ikke har høyere utdanning som del av opptakskravet. Realkompetanse er kunnskaper søkeren har tilegnet seg gjennom yrkespraksis, ubetalt arbeid, organisasjonsarbeid, utdanning eller på annen måte.</article><article class="numberedLegalP" data-numerator="2" id="kapittel-3-paragraf-3-nummer-2">(2) For å bli vurdert på realkompetanse må søkeren være minst 25 år og ikke ha generell studiekompetanse.</article><article class="numberedLegalP" data-numerator="3" id="kapittel-3-paragraf-3-nummer-3">(3) Høgskolen vurderer kvalifikasjonene i forhold til studiet. Søkeren må ha de nødvendige faglige forutsetninger for å kunne gjennomføre studiet uten å fylle de generelle opptakskravene.</article><article class="numberedLegalP" data-numerator="4" id="kapittel-3-paragraf-3-nummer-4">(4) Søker må dokumentere minimum fem års fulltids yrkespraksis, hvorav minimum tre av årene må være relevant for studiet. Yrkespraksis i de to resterende årene kan erstattes av heltids ulønnet praksis, utdanning, organisasjonsarbeid eller omsorg for egne barn.</article><article class="numberedLegalP" data-numerator="5" id="kapittel-3-paragraf-3-nummer-5">(5) For å være kvalifisert må søkere på grunnlag av realkompetanse dokumentere tilfredsstillende teoretiske og ev. praktiske ferdigheter i norsk, og for noen studier engelsk og matematikk, til å kunne gjennomføre studiet.</article><article class="numberedLegalP" data-numerator="6" id="kapittel-3-paragraf-3-nummer-6">(6) Det kan stilles krav om spesielle opptakskrav i tillegg til teoretiske og ev. praktiske ferdigheter i norsk, engelsk og i noen tilfeller matematikk. For studier som har spesielle opptakskrav, skal disse være oppfylt.</article><article class="numberedLegalP" data-numerator="7" id="kapittel-3-paragraf-3-nummer-7">(7) Rektor fastsetter krav til tilfredsstillende ferdigheter og spesielle opptakskrav til enkelte studier, etter forslag fra avdelingene.</article></article><article class="legalArticle" data-lovdata-URL="LTI/forskrift/2008-11-28-1589/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Unntak fra generelle opptakskrav for spesielle studier</span></h3><article class="numberedLegalP" data-numerator="1" id="kapittel-3-paragraf-4-nummer-1">(1) Følgende studier er unntatt fra generelle opptakskrav i § 2-1, (1-3), og har følgende opptakskrav:<ul class="defaultList"><li data-li-identifier="(a)" data-name="(a)"><article class="listArticle" id="kapittel-3-paragraf-4-nummer-1-punkt-1"><article class="legalP" id="kapittel-3-paragraf-4-nummer-1-punkt-1-ledd-1">Forkurs for ingeniørutdanning</article><article class="legalP" id="kapittel-3-paragraf-4-nummer-1-punkt-1-ledd-2">For opptak til forkurs for ingeniørutdanning kreves at søkeren oppfyller minst ett av kravene nedenfor (betegnelser fra Kunnskapsløftet i parentes): <ul class="defaultList"><li data-li-identifier="-" data-name="-"><article class="listArticle" id="kapittel-3-paragraf-4-nummer-1-punkt-1-ledd-2-punkt-1"><article class="legalP" id="kapittel-3-paragraf-4-nummer-1-punkt-1-ledd-2-punkt-1-ledd-1">Fullført grunnkurs (VG1), videregående kurs 1 (VG2) og videregående kurs 2 (VG3) fra allmennfaglig studieretning i videregående skole.</article></article></li><li data-li-identifier="-" data-name="-"><article class="listArticle" id="kapittel-3-paragraf-4-nummer-1-punkt-1-ledd-2-punkt-2"><article class="legalP" id="kapittel-3-paragraf-4-nummer-1-punkt-1-ledd-2-punkt-2-ledd-1">Fullført og bestått grunnkurs (VG1) og videregående kurs 1 (VG2) fra yrkesfaglig studieretning i videregående skole.</article></article></li><li data-li-identifier="-" data-name="-"><article class="listArticle" id="kapittel-3-paragraf-4-nummer-1-punkt-1-ledd-2-punkt-3"><article class="legalP" id="kapittel-3-paragraf-4-nummer-1-punkt-1-ledd-2-punkt-3-ledd-1">5 års yrkespraksis og/eller skolegang etter fylte 16 år.</article></article></li></ul></article></article></li></ul></article></article></section><section class="section" data-name="kap4" id="kapittel-4" data-lovdata-URL="LTI/forskrift/2008-11-28-1589/KAPITTEL_4"><h2>Kap. 4. Spesielle opptakskrav</h2><article class="legalArticle" data-lovdata-URL="LTI/forskrift/2008-11-28-1589/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Studier med spesielle opptakskrav</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) Følgende videreutdanningsstudier krever minst ett års relevant praksis etter godkjent relevant utdanning/minstekrav:<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-1-nummer-1-punkt-1"><article class="legalP" id="kapittel-4-paragraf-1-nummer-1-punkt-1-ledd-1">Helsesøsterutdanning</article></article></li><li data-li-identifier="-" data-name="-"><article class="listArticle" id="kapittel-4-paragraf-1-nummer-1-punkt-2"><article class="legalP" id="kapittel-4-paragraf-1-nummer-1-punkt-2-ledd-1">Jordmorutdanning</article></article></li><li data-li-identifier="-" data-name="-"><article class="listArticle" id="kapittel-4-paragraf-1-nummer-1-punkt-3"><article class="legalP" id="kapittel-4-paragraf-1-nummer-1-punkt-3-ledd-1">Videreutdanning i smerte og smertebehandling</article></article></li><li data-li-identifier="-" data-name="-"><article class="listArticle" id="kapittel-4-paragraf-1-nummer-1-punkt-4"><article class="legalP" id="kapittel-4-paragraf-1-nummer-1-punkt-4-ledd-1">Sykepleie til barn med smerte</article></article></li><li data-li-identifier="-" data-name="-"><article class="listArticle" id="kapittel-4-paragraf-1-nummer-1-punkt-5"><article class="legalP" id="kapittel-4-paragraf-1-nummer-1-punkt-5-ledd-1">Aldring og eldres helse og velferd</article></article></li><li data-li-identifier="-" data-name="-"><article class="listArticle" id="kapittel-4-paragraf-1-nummer-1-punkt-6"><article class="legalP" id="kapittel-4-paragraf-1-nummer-1-punkt-6-ledd-1">Pedagogisk veiledning og konsultasjon</article></article></li><li data-li-identifier="-" data-name="-"><article class="listArticle" id="kapittel-4-paragraf-1-nummer-1-punkt-7"><article class="legalP" id="kapittel-4-paragraf-1-nummer-1-punkt-7-ledd-1">Psykisk helsearbeid.</article></article></li></ul></article><article class="numberedLegalP" data-numerator="2" id="kapittel-4-paragraf-1-nummer-2">(2) Følgende videreutdanningsstudier krever minst to års relevant praksis etter godkjent relevant utdanning/minstekrav:<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-1-nummer-2-punkt-1"><article class="legalP" id="kapittel-4-paragraf-1-nummer-2-punkt-1-ledd-1">Anestesisykepleie</article></article></li><li data-li-identifier="-" data-name="-"><article class="listArticle" id="kapittel-4-paragraf-1-nummer-2-punkt-2"><article class="legalP" id="kapittel-4-paragraf-1-nummer-2-punkt-2-ledd-1">Intensivsykepleie</article></article></li><li data-li-identifier="-" data-name="-"><article class="listArticle" id="kapittel-4-paragraf-1-nummer-2-punkt-3"><article class="legalP" id="kapittel-4-paragraf-1-nummer-2-punkt-3-ledd-1">Barnesykepleie</article></article></li><li data-li-identifier="-" data-name="-"><article class="listArticle" id="kapittel-4-paragraf-1-nummer-2-punkt-4"><article class="legalP" id="kapittel-4-paragraf-1-nummer-2-punkt-4-ledd-1">Operasjonssykepleie</article></article></li><li data-li-identifier="-" data-name="-"><article class="listArticle" id="kapittel-4-paragraf-1-nummer-2-punkt-5"><article class="legalP" id="kapittel-4-paragraf-1-nummer-2-punkt-5-ledd-1">Kreftsykepleie.</article></article></li></ul></article><article class="numberedLegalP" data-numerator="3" id="kapittel-4-paragraf-1-nummer-3">(3) Følgende videreutdanningsstudier krever minst tre års relevant praksis etter godkjent relevant utdanning/minstekrav:<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-1-nummer-3-punkt-1"><article class="legalP" id="kapittel-4-paragraf-1-nummer-3-punkt-1-ledd-1">Kunnskapsbasert praksis.</article></article></li></ul></article><article class="numberedLegalP" data-numerator="4" id="kapittel-4-paragraf-1-nummer-4">(4) Videreutdanning i arbeidsdeltakelse<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-1-nummer-4-punkt-1"><article class="legalP" id="kapittel-4-paragraf-1-nummer-4-punkt-1-ledd-1">Forkurs og forprøve jf. vedtatt studieplan.</article></article></li></ul></article><article class="numberedLegalP" data-numerator="5" id="kapittel-4-paragraf-1-nummer-5">(5) Boligsosialt arbeid<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-1-nummer-5-punkt-1"><article class="legalP" id="kapittel-4-paragraf-1-nummer-5-punkt-1-ledd-1">Fast ansettelse i relevant stilling.</article></article></li></ul></article><article class="numberedLegalP" data-numerator="6" id="kapittel-4-paragraf-1-nummer-6">(6) Videreutdanning i psykososialt arbeid med barn og unge<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-1-nummer-6-punkt-1"><article class="legalP" id="kapittel-4-paragraf-1-nummer-6-punkt-1-ledd-1">2 års relevant praksis.</article></article></li><li data-li-identifier="-" data-name="-"><article class="listArticle" id="kapittel-4-paragraf-1-nummer-6-punkt-2"><article class="legalP" id="kapittel-4-paragraf-1-nummer-6-punkt-2-ledd-1">Være i arbeid med barn og unge i minst 50 % stilling under studiet.</article></article></li><li data-li-identifier="-" data-name="-"><article class="listArticle" id="kapittel-4-paragraf-1-nummer-6-punkt-3"><article class="legalP" id="kapittel-4-paragraf-1-nummer-6-punkt-3-ledd-1">Ha ansvar for et utviklingsprosjekt for barn og unge i sin kommune under studiet.</article></article></li><li data-li-identifier="-" data-name="-"><article class="listArticle" id="kapittel-4-paragraf-1-nummer-6-punkt-4"><article class="legalP" id="kapittel-4-paragraf-1-nummer-6-punkt-4-ledd-1">Ha kompetent veiledning av fagfolk på hjemstedet under studiet.</article></article></li></ul></article><article class="numberedLegalP" data-numerator="7" id="kapittel-4-paragraf-1-nummer-7">(7) Videreutdanning i klinisk cytologi<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-1-nummer-7-punkt-1"><article class="legalP" id="kapittel-4-paragraf-1-nummer-7-punkt-1-ledd-1">Ha minst ett års erfaring med screeningarbeid.</article></article></li><li data-li-identifier="-" data-name="-"><article class="listArticle" id="kapittel-4-paragraf-1-nummer-7-punkt-2"><article class="legalP" id="kapittel-4-paragraf-1-nummer-7-punkt-2-ledd-1">Være i ansettelsesforhold ved et cytologisk laboratorium.</article></article></li></ul></article><article class="numberedLegalP" data-numerator="8" id="kapittel-4-paragraf-1-nummer-8">(8) Revisjonsstudiets 3. år<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-1-nummer-8-punkt-1"><article class="legalP" id="kapittel-4-paragraf-1-nummer-8-punkt-1-ledd-1">Fullført 2. år fra bachelorstudium i økonomi og administrasjon.<br />eller</article></article></li><li data-li-identifier="-" data-name="-"><article class="listArticle" id="kapittel-4-paragraf-1-nummer-8-punkt-2"><article class="legalP" id="kapittel-4-paragraf-1-nummer-8-punkt-2-ledd-1">Fullført 2-årig høgskolekandidatstudium i økonomi og administrasjon.<br />og</article></article></li><li data-li-identifier="-" data-name="-"><article class="listArticle" id="kapittel-4-paragraf-1-nummer-8-punkt-3"><article class="legalP" id="kapittel-4-paragraf-1-nummer-8-punkt-3-ledd-1">Må ha valgfag innen skatterett, rettslære, finansregnskap med årsoppgjør og regnskapsorganisasjon.</article></article></li></ul></article></article></section><section class="section" data-name="kap5" id="kapittel-5" data-lovdata-URL="LTI/forskrift/2008-11-28-1589/KAPITTEL_5"><h2>Kap. 5. Rangering</h2><article class="legalArticle" data-lovdata-URL="LTI/forskrift/2008-11-28-1589/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Rangering av søkere ved opptak til studier på lavere grad og videreutdanninger</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) Dersom det er flere kvalifiserte søkere enn antall studieplasser, rangeres disse innbyrdes.</article><article class="numberedLegalP" data-numerator="2" id="kapittel-5-paragraf-1-nummer-2">(2) Grunnlaget for rangering er den dokumentasjon av utdanning eller praksis som kvalifiserer søkeren for et studium jf. studiets opptakskrav, samt tilleggsdokumentasjon som gir poeng.</article><article class="numberedLegalP" data-numerator="3" id="kapittel-5-paragraf-1-nummer-3">(3) Dersom det er flere kvalifiserte søkere enn antall studieplasser, rangeres normalt søkere innbyrdes etter oppnådde konkurransepoeng.<ul class="defaultList"><li data-li-identifier="(a)" data-name="(a)"><article class="listArticle" id="kapittel-5-paragraf-1-nummer-3-punkt-1"><article class="legalP" id="kapittel-5-paragraf-1-nummer-3-punkt-1-ledd-1">Konkurransepoeng består, om ikke annet er spesifisert, av: <ul class="defaultList"><li data-li-identifier="-" data-name="-"><article class="listArticle" id="kapittel-5-paragraf-1-nummer-3-punkt-1-ledd-1-punkt-1"><article class="legalP" id="kapittel-5-paragraf-1-nummer-3-punkt-1-ledd-1-punkt-1-ledd-1">Poeng for minstekravsutdanning – Karakterpoeng.<br />Karakterpoeng fremkommer som gjennomsnittskarakter fra minstekravsutdanning multiplisert med 10.</article></article></li><li data-li-identifier="-" data-name="-"><article class="listArticle" id="kapittel-5-paragraf-1-nummer-3-punkt-1-ledd-1-punkt-2"><article class="legalP" id="kapittel-5-paragraf-1-nummer-3-punkt-1-ledd-1-punkt-2-ledd-1">Poeng for høyere utdanning utover minstekravet – Utdanningspoeng.<br />Utdanningspoeng gis med 1 poeng pr. år, maksimalt 3 poeng.</article></article></li><li data-li-identifier="-" data-name="-"><article class="listArticle" id="kapittel-5-paragraf-1-nummer-3-punkt-1-ledd-1-punkt-3"><article class="legalP" id="kapittel-5-paragraf-1-nummer-3-punkt-1-ledd-1-punkt-3-ledd-1">Poeng for relevant yrkespraksis – Praksispoeng.<br />Praksispoeng gis med 1 poeng pr. år, maksimalt 5 poeng.</article></article></li></ul></article></article></li></ul></article><article class="numberedLegalP" data-numerator="4" id="kapittel-5-paragraf-1-nummer-4">(4) Ulike karaktersystemer i høyere utdanning omregnes etter følgende tabell: <table><thead><tr><th data-text-align="left" data-vertical-align="top"><i>Gamle bokstavkarakterer</i></th><th data-text-align="left" data-vertical-align="top"><i>Gamle tallkarakterer</i></th><th data-text-align="left" data-vertical-align="top"><i>Nye bokstavkarakterer</i></th><th data-text-align="left" data-vertical-align="top"><i>Tallverdi ved opptak</i></th></tr></thead><tbody><tr><td data-text-align="center" data-vertical-align="top">S</td><td data-text-align="center" data-vertical-align="top">1,0-1,9</td><td data-text-align="center" data-vertical-align="top">A</td><td data-text-align="center" data-vertical-align="top">5</td></tr><tr><td data-text-align="center" data-vertical-align="top">M</td><td data-text-align="center" data-vertical-align="top">2,0-2,4</td><td data-text-align="center" data-vertical-align="top">B</td><td data-text-align="center" data-vertical-align="top">4</td></tr><tr><td data-text-align="center" data-vertical-align="top">G<sup class="footnotereference" data-footnotereferencevalue="*" data-unique-footnote-counter="1">*</sup></td><td data-text-align="center" data-vertical-align="top">2,5-2,9</td><td data-text-align="center" data-vertical-align="top">C</td><td data-text-align="center" data-vertical-align="top">3</td></tr><tr><td data-text-align="center" data-vertical-align="top" /><td data-text-align="center" data-vertical-align="top">3,0-3,4</td><td data-text-align="center" data-vertical-align="top">D</td><td data-text-align="center" data-vertical-align="top">2</td></tr><tr><td data-text-align="center" data-vertical-align="top">NG</td><td data-text-align="center" data-vertical-align="top">3,5-4,0</td><td data-text-align="center" data-vertical-align="top">E</td><td data-text-align="center" data-vertical-align="top">1</td></tr></tbody></table></article><footer class="footnotes"><article class="footnote" data-name="*" data-unique-footnote-counter="1"><span class="footnoteLabel">*</span> Bokstavkarakteren G gis tallverdien 2,5 ved opptak.</article></footer><article class="numberedLegalP" data-numerator="5" id="kapittel-5-paragraf-1-nummer-5">(5) Søkere med lik konkurransepoengsum rangeres normalt etter loddtrekning.</article><article class="numberedLegalP" data-numerator="6" id="kapittel-5-paragraf-1-nummer-6">(6) Dersom særlige forhold tilsier det, kan opptakskomiteen gjøre unntak fra rangeringsreglene. Grunnlag for å gjøre unntak kan være utdannings- og yrkesbakgrunn det er vanskelig å poengberegne eller at dokumentasjonen av kvalifikasjonene åpenbart gir et misvisende bilde av søkerens reelle kunnskaper og ferdigheter.</article><article class="numberedLegalP" data-numerator="7" id="kapittel-5-paragraf-1-nummer-7">(7) Søkere som ikke kan poengberegnes og søkere som blir vurdert som studiekvalifiserte etter realkompetansevurdering, skal rangeres etter en helhetlig og skjønnsmessig nivåvurdering i forhold til søkere som tas opp etter ordinær poengberegning.</article><article class="numberedLegalP" data-numerator="8" id="kapittel-5-paragraf-1-nummer-8">(8) For utdanninger som er regulert av nasjonal rammeplan, gjelder vedtatte rangeringsregler i henhold til rammeplan eller forskrift til rammeplan. Slike rangeringsregler skal gjengis i høgskolens vedtatte fagplan for studiet.</article></article><article class="legalArticle" data-lovdata-URL="LTI/forskrift/2008-11-28-1589/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Spesielle rangeringsregler for enkelte studier</span></h3><article class="numberedLegalP" data-numerator="1" id="kapittel-5-paragraf-2-nummer-1">(1) Følgende studier har spesielle rangeringsregler jf. § 5-1, (3), og rangering skjer etter følgende kriterier/presiseringer:<ul class="defaultList"><li data-li-identifier="(a)" data-name="(a)"><article class="listArticle" id="kapittel-5-paragraf-2-nummer-1-punkt-1"><article class="legalP" id="kapittel-5-paragraf-2-nummer-1-punkt-1-ledd-1">Forkurs for ingeniørutdanning</article></article></li><li><article class="listArticle" id="kapittel-5-paragraf-2-nummer-1-punkt-2"><article class="legalP" id="kapittel-5-paragraf-2-nummer-1-punkt-2-ledd-1">I tillegg til ordinære rangeringsregler gis følgende poeng: <ul class="defaultList"><li data-li-identifier="-" data-name="-"><article class="listArticle" id="kapittel-5-paragraf-2-nummer-1-punkt-2-ledd-1-punkt-1"><article class="legalP" id="kapittel-5-paragraf-2-nummer-1-punkt-2-ledd-1-punkt-1-ledd-1">Bestått fag- eller svenneprøve gir 3 tilleggspoeng.</article></article></li><li data-li-identifier="-" data-name="-"><article class="listArticle" id="kapittel-5-paragraf-2-nummer-1-punkt-2-ledd-1-punkt-2"><article class="legalP" id="kapittel-5-paragraf-2-nummer-1-punkt-2-ledd-1-punkt-2-ledd-1">Kvinnelige søkere gis 2 tilleggspoeng.</article></article></li></ul></article></article></li><li data-li-identifier="(b)" data-name="(b)"><article class="listArticle" id="kapittel-5-paragraf-2-nummer-1-punkt-3"><article class="legalP" id="kapittel-5-paragraf-2-nummer-1-punkt-3-ledd-1">Revisjon <ul class="defaultList"><li data-li-identifier="-" data-name="-"><article class="listArticle" id="kapittel-5-paragraf-2-nummer-1-punkt-3-ledd-1-punkt-1"><article class="legalP" id="kapittel-5-paragraf-2-nummer-1-punkt-3-ledd-1-punkt-1-ledd-1">Søkerne rangeres kun på bakgrunn av karakterpoeng.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2008-11-28-1589/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Rangering av søkere ved opptak til studium på høyere grads nivå og emner på mastergradsnivå med eget opptak</span></h3><article class="numberedLegalP" data-numerator="1" id="kapittel-5-paragraf-3-nummer-1">(1) Det skal være eget opptak til høyere grads studier; jf. lov om universiteter og høyskoler § 3-7 (3).</article><article class="numberedLegalP" data-numerator="2" id="kapittel-5-paragraf-3-nummer-2">(2) Grunnlaget for rangering er den dokumentasjon av utdanning eller praksis som kvalifiserer søkeren for et studium jf. studiets opptakskrav, samt tilleggsdokumentasjon som ev. gir tilleggspoeng.</article><article class="numberedLegalP" data-numerator="3" id="kapittel-5-paragraf-3-nummer-3">(3) Dersom det er flere kvalifiserte søkere enn antall studieplasser, rangeres normalt søkere innbyrdes etter oppnådde karakterpoeng. Karakterpoeng er det vektede snittet av karakterene i opptaksgrunnlaget.</article><article class="numberedLegalP" data-numerator="4" id="kapittel-5-paragraf-3-nummer-4">(4) Søkere med lik karakterpoengsum i en kvote rangeres normalt etter loddtrekning.</article><article class="numberedLegalP" data-numerator="5" id="kapittel-5-paragraf-3-nummer-5">(5) Rangeringsregler for mastergradsutdanninger og emner på mastergradsnivå skal gjengis i vedtatte studieplaner/emnebeskrivelser.</article></article><article class="legalArticle" data-lovdata-URL="LTI/forskrift/2008-11-28-1589/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Opptakskvoter</span></h3><article class="numberedLegalP" data-numerator="1" id="kapittel-5-paragraf-4-nummer-1">(1) Alle studier har opptak i kvoter og om ikke annet er vedtatt, gjennomføres opptaket til ett studium samlet i én kvote.</article><article class="numberedLegalP" data-numerator="2" id="kapittel-5-paragraf-4-nummer-2">(2) Kvote er et bestemt antall eller en bestemt andel av studieplassene som fordeles blant søkere som dokumenterer at de tilfredsstiller de gitte kriteriene for kvoten.</article><article class="numberedLegalP" data-numerator="3" id="kapittel-5-paragraf-4-nummer-3">(3) Kvoter fastsettes av lokal- eller sentral opptakskomite selv.</article><article class="numberedLegalP" data-numerator="4" id="kapittel-5-paragraf-4-nummer-4">(4) Søkerne rangeres innbyrdes i kvotene etter vedtatte rangeringsregler.</article><article class="numberedLegalP" data-numerator="5" id="kapittel-5-paragraf-4-nummer-5">(5) Søkere som fyller kravene for flere kvoter, rangeres etter det grunnlaget eller i den kvoten som gir søker best uttelling.</article><article class="numberedLegalP" data-numerator="6" id="kapittel-5-paragraf-4-nummer-6">(6) Ved ledige studieplasser i en kvote, kan disse åpnes for øvrige søkere.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2008-11-28-1589/KAPITTEL_6"><h2>Kap. 6. Gjennomføring av opptaket</h2><article class="legalArticle" data-lovdata-URL="LTI/forskrift/2008-11-28-1589/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Opptakskomiteer</span></h3><article class="numberedLegalP" data-numerator="1" id="kapittel-6-paragraf-1-nummer-1">(1) Opptaket gjennomføres enten i samarbeid med sentral opptakskomité eller lokale opptakskomité.</article><article class="numberedLegalP" data-numerator="2" id="kapittel-6-paragraf-1-nummer-2">(2) Sentral opptakskomité oppnevnes av rektor, og lokale opptakskomiteer oppnevnes av avdelingsstyret.</article><article class="numberedLegalP" data-numerator="3" id="kapittel-6-paragraf-1-nummer-3">(3) Opptakskomiteen skal ha minimum tre medlemmer med personlige varamedlemmer. Et av medlemmene utpekes som komiteens leder. Ved stemmelikhet har leder dobbelstemme. Studiedirektør oppnevner sekretær for opptakskomiteene.</article><article class="numberedLegalP" data-numerator="4" id="kapittel-6-paragraf-1-nummer-4">(4) Det skal være egen lokal opptakskomité for opptak til mastergrad på den avdeling som tilbyr studier på dette nivået. Hver fagavdeling kan selv vurdere hvordan det er hensiktsmessig å organisere opptakskomiteene til de øvrige studiene.</article><article class="numberedLegalP" data-numerator="5" id="kapittel-6-paragraf-1-nummer-5">(5) Funksjonstid for opptakskomiteene er normalt to år og følger studieåret.</article><article class="numberedLegalP" data-numerator="6" id="kapittel-6-paragraf-1-nummer-6">(6) Opptakskomiteen skal normalt:<ul class="defaultList"><li data-li-identifier="-" data-name="-"><article class="listArticle" id="kapittel-6-paragraf-1-nummer-6-punkt-1"><article class="legalP" id="kapittel-6-paragraf-1-nummer-6-punkt-1-ledd-1">Godkjenne søknad om dispensasjon fra opptakskravene.</article></article></li><li data-li-identifier="-" data-name="-"><article class="listArticle" id="kapittel-6-paragraf-1-nummer-6-punkt-2"><article class="legalP" id="kapittel-6-paragraf-1-nummer-6-punkt-2-ledd-1">Godkjenne søkeres faglige forutsetninger for å gjennomføre det aktuelle studiet hvis søkeren ikke fyller de generelle opptakskravene.</article></article></li><li data-li-identifier="-" data-name="-"><article class="listArticle" id="kapittel-6-paragraf-1-nummer-6-punkt-3"><article class="legalP" id="kapittel-6-paragraf-1-nummer-6-punkt-3-ledd-1">Anbefale føringer for sammensetning av kullene (kvotespørsmål).</article></article></li><li data-li-identifier="-" data-name="-"><article class="listArticle" id="kapittel-6-paragraf-1-nummer-6-punkt-4"><article class="legalP" id="kapittel-6-paragraf-1-nummer-6-punkt-4-ledd-1">Vedta tilbudstall for opptak.</article></article></li></ul></article><article class="numberedLegalP" data-numerator="7" id="kapittel-6-paragraf-1-nummer-7">(7) Rektor kan vedta utfyllende bestemmelser for opptakskomiteenes sammensetning og mandat.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2008-11-28-1589/KAPITTEL_7"><h2>Kap. 7. Andre bestemmelser</h2><article class="legalArticle" data-lovdata-URL="LTI/forskrift/2008-11-28-1589/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Søknadsfrister</span></h3><article class="numberedLegalP" data-numerator="1" id="kapittel-7-paragraf-1-nummer-1">(1) Ordinær søknadsfrist er:<ul class="defaultList"><li><article class="listArticle" id="kapittel-7-paragraf-1-nummer-1-punkt-1"><article class="legalP" id="kapittel-7-paragraf-1-nummer-1-punkt-1-ledd-1">15. april for studier som har opptak til høstsemesteret.</article></article></li><li><article class="listArticle" id="kapittel-7-paragraf-1-nummer-1-punkt-2"><article class="legalP" id="kapittel-7-paragraf-1-nummer-1-punkt-2-ledd-1">1. oktober for studier som har opptak til vårsemesteret.</article></article></li></ul></article><article class="numberedLegalP" data-numerator="2" id="kapittel-7-paragraf-1-nummer-2">(2) Søknadsfrist for opptak utenom poengreglene, særskilt vurdering, realkompetanse og tidlig opptak:<ul class="defaultList"><li><article class="listArticle" id="kapittel-7-paragraf-1-nummer-2-punkt-1"><article class="legalP" id="kapittel-7-paragraf-1-nummer-2-punkt-1-ledd-1">1. mars for studier som har opptak til høstsemesteret.</article></article></li><li><article class="listArticle" id="kapittel-7-paragraf-1-nummer-2-punkt-2"><article class="legalP" id="kapittel-7-paragraf-1-nummer-2-punkt-2-ledd-1">1. august for studier som har opptak til vårsemesteret.</article></article></li></ul></article><article class="numberedLegalP" data-numerator="3" id="kapittel-7-paragraf-1-nummer-3">(3) Rektor kan fastsette annen eller utsatt søknadsfrist for enkelte studier. Søknader kan også tas imot også etter søknadsfristen og behandles fortløpende dersom det er ledige studieplasser.</article></article><article class="legalArticle" data-lovdata-URL="LTI/forskrift/2008-11-28-1589/§7-2" data-name="§7-2" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Søknadsskjema</span></h3><article class="numberedLegalP" data-numerator="1" id="kapittel-7-paragraf-2-nummer-1">(1) Søknad gjøres på det til enhver tid gjeldende søknadsskjema. Høgskolen kan vedta at studier primært/kun skal ha elektronisk søknad.</article></article><article class="legalArticle" data-lovdata-URL="LTI/forskrift/2008-11-28-1589/§7-3" data-name="§7-3" id="kapittel-7-paragraf-3"><h3 class="legalArticleHeader"><span class="legalArticleValue">§ 7-3</span>. <span class="legalArticleTitle">Søknadsdokumenter</span></h3><article class="numberedLegalP" data-numerator="1" id="kapittel-7-paragraf-3-nummer-1">(1) Ettersending av vedlegg skal skje innen de frister høgskolen fastsetter for de enkelte studier. Ved elektronisk søknad plikter høgskolen spesielt å informere om hvordan ettersending av dokumentasjon skal foregå.</article><article class="numberedLegalP" data-numerator="2" id="kapittel-7-paragraf-3-nummer-2">(2) Alle vedlegg skal være attesterte kopier av originaldokumentasjon.</article><article class="numberedLegalP" data-numerator="3" id="kapittel-7-paragraf-3-nummer-3">(3) I spesielle tilfeller kan høgskolen kreve originaldokumentasjonen fremlagt.</article></article><article class="legalArticle" data-lovdata-URL="LTI/forskrift/2008-11-28-1589/§7-4" data-name="§7-4" id="kapittel-7-paragraf-4"><h3 class="legalArticleHeader"><span class="legalArticleValue">§ 7-4</span>. <span class="legalArticleTitle">Tidlig opptak</span></h3><article class="numberedLegalP" data-numerator="1" id="kapittel-7-paragraf-4-nummer-1">(1) Tidlig opptak kan gis etter begrunnet søknad til søkere som er studiekvalifisert på søknadstidspunktet, og som har en poengsum over medianen i siste års opptak.</article><article class="numberedLegalP" data-numerator="2" id="kapittel-7-paragraf-4-nummer-2">(2) For å kunne godkjennes for tidlig opptak må søkeren ha dokumentert vektige grunner. Som vektig grunn regnes for eksempel:<ul class="defaultList"><li data-li-identifier="-" data-name="-"><article class="listArticle" id="kapittel-7-paragraf-4-nummer-2-punkt-1"><article class="legalP" id="kapittel-7-paragraf-4-nummer-2-punkt-1-ledd-1">lang oppsigelsestid fra jobb</article></article></li><li data-li-identifier="-" data-name="-"><article class="listArticle" id="kapittel-7-paragraf-4-nummer-2-punkt-2"><article class="legalP" id="kapittel-7-paragraf-4-nummer-2-punkt-2-ledd-1">barn som har behov for skifte av skole/barnehage på grunn av flytting til studiestedet</article></article></li><li data-li-identifier="-" data-name="-"><article class="listArticle" id="kapittel-7-paragraf-4-nummer-2-punkt-3"><article class="legalP" id="kapittel-7-paragraf-4-nummer-2-punkt-3-ledd-1">behov for tilrettelegging på studiestedet som tar lang tid</article></article></li><li data-li-identifier="-" data-name="-"><article class="listArticle" id="kapittel-7-paragraf-4-nummer-2-punkt-4"><article class="legalP" id="kapittel-7-paragraf-4-nummer-2-punkt-4-ledd-1">er bosatt utenfor EU/EØS-området og må søke oppholdstillatelse for å studere.</article></article></li></ul></article></article><article class="legalArticle" data-lovdata-URL="LTI/forskrift/2008-11-28-1589/§7-5" data-name="§7-5" id="kapittel-7-paragraf-5"><h3 class="legalArticleHeader"><span class="legalArticleValue">§ 7-5</span>. <span class="legalArticleTitle">Utsatt studieplass</span></h3><article class="numberedLegalP" data-numerator="1" id="kapittel-7-paragraf-5-nummer-1">(1) Tildelt studieplass kan utsettes til året etter eller til neste gjennomføring/ordinære opptak dersom det foreligger tungtveiende grunner. Ytterligere utsettelse innvilges normalt ikke.</article><article class="numberedLegalP" data-numerator="2" id="kapittel-7-paragraf-5-nummer-2">(2) Til studier hvor tidspunkt for neste gjennomføring/ordinære opptak er usikkert, vil det normalt ikke kunne gis utsettelse av studieplass.</article><article class="numberedLegalP" data-numerator="3" id="kapittel-7-paragraf-5-nummer-3">(3) Til oppdragsfinansierte studier vil det normalt ikke kunne gis utsettelse av studieplass.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2008-11-28-1589/KAPITTEL_8"><h2>Kap. 8. Klager, utfyllende bestemmelser og ikrafttredelse</h2><article class="legalArticle" data-lovdata-URL="LTI/forskrift/2008-11-28-1589/§8-1" data-name="§8-1" id="kapittel-8-paragraf-1"><h3 class="legalArticleHeader"><span class="legalArticleValue">§ 8-1</span>. <span class="legalArticleTitle">Klage</span></h3><article class="numberedLegalP" data-numerator="1" id="kapittel-8-paragraf-1-nummer-1">(1) Høgskolens klagenemnd behandler klager fra søkerne på enkeltvedtak i forbindelse med opptak, og – etter høgskolestyrets bestemmelse – eventuelle andre klagesaker for søkerne jf. lov om behandlingsmåten i forvaltningssaker, kap. 6.</article></article><article class="legalArticle" data-lovdata-URL="LTI/forskrift/2008-11-28-1589/§8-2" data-name="§8-2" id="kapittel-8-paragraf-2"><h3 class="legalArticleHeader"><span class="legalArticleValue">§ 8-2</span>. <span class="legalArticleTitle">Utfyllende bestemmelser</span></h3><article class="numberedLegalP" data-numerator="1" id="kapittel-8-paragraf-2-nummer-1">(1) Innenfor rammene av denne forskrift kan rektor fastsette utfyllende bestemmelser.</article></article><article class="legalArticle" data-lovdata-URL="LTI/forskrift/2008-11-28-1589/§8-3" data-name="§8-3" id="kapittel-8-paragraf-3"><h3 class="legalArticleHeader"><span class="legalArticleValue">§ 8-3</span>. <span class="legalArticleTitle">Ikrafttredelse</span></h3><article class="numberedLegalP" data-numerator="1" id="kapittel-8-paragraf-3-nummer-1">(1) Forskriften trer i kraft med virkning fra 1. januar 2009. Fra samme tidspunkt oppheves alle opptaks- og rangeringsregler vedtatt av høgskolens organer for studier som faller inn under forskriften.</article><article class="numberedLegalP" data-numerator="2" id="kapittel-8-paragraf-3-nummer-2">(2) Rektor kan fastsette overgangsbestemmelser.</article></article></section></main></body></html>