<!DOCTYPE html><html lang="no"><head><title>Register for stortingsrepresentantenes verv og økonomiske interesser</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-12-18-1617</dd><dt class="dokid">DokumentID</dt><dd class="dokid">LTI/forskrift/2008-12-18-1617</dd><dt class="ministry">Departement</dt><dd class="ministry"><ul><li>Stortinget</li></ul></dd><dt class="publishedIn">Publisert i</dt><dd class="publishedIn">I 2009 hefte 1 s 148</dd><dt class="dateInForce">I kraft fra</dt><dd class="dateInForce">2009-10-01</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">2009-01-23 15:00</dd><dt class="lastupdated">Rettet</dt><dd class="lastupdated">2009-02-27 (se nederst), 26.09.2017 (se nederst)</dd><dt class="journalNumber">Journalnummer</dt><dd class="journalNumber">2009-0062</dd><dt class="titleShort">Korttittel</dt><dd class="titleShort">Register for stortingsrepresentantenes verv mv.</dd><dt class="title">Tittel</dt><dd class="title">Register for stortingsrepresentantenes verv og økonomiske interesser</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Vedtatt av Stortinget 18. desember 2008, jf. Innst.S.nr.72 (2008–2009).</dd><dt class="refid">RefID</dt><dd class="refid">forskrift/2008-12-18-1617</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Register for stortingsrepresentantenes verv og økonomiske interesser<ul class="tocSubUl"><li>I. Registerets formål og virkeområde<ul class="tocSubUl"><li>§ 1.</li></ul></li><li>II. Registreringspliktige forhold<ul class="tocSubUl"><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li></ul></li><li>III. Gjennomføringen av registreringsordningen<ul class="tocSubUl"><li>§ 12.</li><li>§ 13.</li><li>§ 14.</li></ul></li><li>IV. Ikrafttredelse</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2008-12-18-1617" id="dokument"><h1>Register for stortingsrepresentantenes verv og økonomiske interesser</h1><section class="section" data-name="kapI" id="kapittel-1" data-lovdata-URL="LTI/forskrift/2008-12-18-1617/KAPITTEL_1"><h2>I. Registerets formål og virkeområde</h2><article class="legalArticle" data-lovdata-URL="LTI/forskrift/2008-12-18-1617/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-1-paragraf-1-ledd-1">Formålet med registeret er å gi en samlet informasjon om stortingsrepresentantenes verv og økonomiske interesser som har berettiget interesse for allmennheten.</article><article class="legalP" id="kapittel-1-paragraf-1-ledd-2">Registreringsplikten omfatter alle verv og interesser som nevnt i dette reglementets § 2 til § 11. Bare eksistensen og arten av de forskjellige interesser skal oppgis, ikke beløp, verdi eller mengde.</article><article class="legalP" id="kapittel-1-paragraf-1-ledd-3">Reglementet gjelder for alle innvalgte stortingsrepresentanter og vararepresentanter som er fast møtende.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2008-12-18-1617/KAPITTEL_2"><h2>II. Registreringspliktige forhold</h2><article class="legalArticle" data-lovdata-URL="LTI/forskrift/2008-12-18-1617/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-2-paragraf-1-ledd-1">Verv i private eller offentlige selskapers og interesseorganisasjoners styrende organer, samt i statlig eller kommunalt organ. For det enkelte verv opplyses om det mottas godtgjørelse. Vervets art og navn på selskapet, organisasjonen eller organet oppgis. Ulønnede verv i politisk parti registreres ikke.</article></article><article class="legalArticle" data-lovdata-URL="LTI/forskrift/2008-12-18-1617/§3" data-name="§3" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>.</h3><article class="legalP" id="kapittel-2-paragraf-2-ledd-1">Selvstendig inntektsbringende virksomhet som utøves i tillegg til stortingsarbeidet, herunder f.eks. virksomhet som gårdbruker, lege, advokat, journalist, frittstående konsulentoppdrag etc. Arten av virksomheten oppgis.</article><article class="legalP" id="kapittel-2-paragraf-2-ledd-2">Alle betalte oppdrag som nevnt i første ledd, og som representanten personlig tar del i omfattes, også om virksomheten/oppdraget formelt organiseres gjennom et selskap representanten eier selv, eller er medeier i.</article><article class="legalP" id="kapittel-2-paragraf-2-ledd-3">Det angis særskilt om enkeltoppdrag, eller flere oppdrag innenfor samme kalenderår for samme oppdragsgiver, har gitt en godtgjørelse på mer enn kr 50&#xa0;000,-.</article></article><article class="legalArticle" data-lovdata-URL="LTI/forskrift/2008-12-18-1617/§4" data-name="§4" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>.</h3><article class="legalP" id="kapittel-2-paragraf-3-ledd-1">Lønnet stilling eller engasjement som kommer i tillegg til vervet som representant. Stilling/engasjement og arbeids-/oppdragsgiver oppgis.</article></article><article class="legalArticle" data-lovdata-URL="LTI/forskrift/2008-12-18-1617/§5" data-name="§5" id="kapittel-2-paragraf-4"><h3 class="legalArticleHeader"><span class="legalArticleValue">§ 5</span>.</h3><article class="legalP" id="kapittel-2-paragraf-4-ledd-1">Avtaler om permisjon og avtaler av økonomisk karakter med tidligere arbeidsgiver, herunder avtaler om fortsatt lønnsutbetaling eller opprettholdelse av velferdsfordeler, pensjonsrettigheter og lignende i den tid vedkommende er medlem av Stortinget.</article></article><article class="legalArticle" data-lovdata-URL="LTI/forskrift/2008-12-18-1617/§6" data-name="§6" id="kapittel-2-paragraf-5"><h3 class="legalArticleHeader"><span class="legalArticleValue">§ 6</span>.</h3><article class="legalP" id="kapittel-2-paragraf-5-ledd-1">Ansettelse, engasjement eller lignende avtale med fremtidige arbeidsgivere eller oppdragsgivere – selv om ansettelsen, engasjementet eller oppdraget først vil få virkning etter at vedkommende representant har trådt ut av Stortinget.</article></article><article class="legalArticle" data-lovdata-URL="LTI/forskrift/2008-12-18-1617/§7" data-name="§7" id="kapittel-2-paragraf-6"><h3 class="legalArticleHeader"><span class="legalArticleValue">§ 7</span>.</h3><article class="legalP" id="kapittel-2-paragraf-6-ledd-1">Navn på selskaper, organisasjoner, institusjoner eller enkeltpersoner som yter vedkommende representant økonomisk støtte, herunder materielle fordeler, sekretærbistand o.l., og som kommer i tillegg til de midler Stortinget eller vedkommende parti stiller til rådighet.</article></article><article class="legalArticle" data-lovdata-URL="LTI/forskrift/2008-12-18-1617/§8" data-name="§8" id="kapittel-2-paragraf-7"><h3 class="legalArticleHeader"><span class="legalArticleValue">§ 8</span>.</h3><article class="legalP" id="kapittel-2-paragraf-7-ledd-1">Fast eiendom som har betydelig verdi og som benyttes i næringsvirksomhet. Dette gjelder også når eiendommen eies av et selskap representantene eier selv, eller er medeier i. Eiendommens betegnelse, og i hvilken kommune den ligger, oppgis.</article><article class="legalP" id="kapittel-2-paragraf-7-ledd-2">Eiendom som i det vesentlige tjener som bolig eller fritidsbolig, registreres ikke etter denne bestemmelse. Det samme gjelder våningshus og driftsbygning på gårdsbruk.</article></article><article class="legalArticle" data-lovdata-URL="LTI/forskrift/2008-12-18-1617/§9" data-name="§9" id="kapittel-2-paragraf-8"><h3 class="legalArticleHeader"><span class="legalArticleValue">§ 9</span>.</h3><article class="legalP" id="kapittel-2-paragraf-8-ledd-1">Selskapsinteresser (aksjer, andeler mv.) som overskrider én prosent av selskapskapitalen, og som vedkommende selv eier. Selskapets navn oppgis. Utbytte av selskapsinteressene oppgis ikke.</article></article><article class="legalArticle" data-lovdata-URL="LTI/forskrift/2008-12-18-1617/§10" data-name="§10" id="kapittel-2-paragraf-9"><h3 class="legalArticleHeader"><span class="legalArticleValue">§ 10</span>.</h3><article class="legalP" id="kapittel-2-paragraf-9-ledd-1">Reiser/besøk til utlandet hvor utgiftene ikke i sin helhet dekkes av statlige midler, av det parti representanten tilhører eller av representanten privat, når reisen/besøket har tilknytning til vedkommendes virksomhet som representant. Hvem som bar utgiftene, navn på besøkslandet og tidspunkt for reisen oppgis.</article></article><article class="legalArticle" data-lovdata-URL="LTI/forskrift/2008-12-18-1617/§11" data-name="§11" id="kapittel-2-paragraf-10"><h3 class="legalArticleHeader"><span class="legalArticleValue">§ 11</span>.</h3><article class="legalP" id="kapittel-2-paragraf-10-ledd-1">Gave eller annen økonomisk fordel, verd mer enn 2&#xa0;000 kroner, mottatt fra innenlandsk eller utenlandsk giver, når gaven/fordelen har tilknytning til vedkommendes virksomhet som representant. Giverens navn, fordelens art og tidspunktet for ytelsen oppgis.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2008-12-18-1617/KAPITTEL_3"><h2>III. Gjennomføringen av registreringsordningen</h2><article class="legalArticle" data-lovdata-URL="LTI/forskrift/2008-12-18-1617/§12" data-name="§12" id="kapittel-3-paragraf-1"><h3 class="legalArticleHeader"><span class="legalArticleValue">§ 12</span>.</h3><article class="legalP" id="kapittel-3-paragraf-1-ledd-1">Opplysninger til registeret skal meldes til Stortingets administrasjon innen én måned etter at nyvalgt Storting har trådt sammen. Innen 20 dager etter at registreringsfristen er utløpt etter nyvalg, skal registeret være tilgjengelig for allmennheten ved publisering på Stortingets nettsider.</article><article class="legalP" id="kapittel-3-paragraf-1-ledd-2">Endring av, eller tillegg til tidligere registrerte opplysninger, skal meldes innen én måned etter at de nye opplysninger forelå. Vedkommende representants tidligere registrerte data arkiveres og registeret oppdateres med de nye opplysninger innen ti dager etter at representanten har meldt fra om dem.</article></article><article class="legalArticle" data-lovdata-URL="LTI/forskrift/2008-12-18-1617/§13" data-name="§13" id="kapittel-3-paragraf-2"><h3 class="legalArticleHeader"><span class="legalArticleValue">§ 13</span>.</h3><article class="legalP" id="kapittel-3-paragraf-2-ledd-1">Formular som benyttes til registreringen, skal godkjennes av Stortingets presidentskap.</article></article><article class="legalArticle" data-lovdata-URL="LTI/forskrift/2008-12-18-1617/§14" data-name="§14" id="kapittel-3-paragraf-3"><h3 class="legalArticleHeader"><span class="legalArticleValue">§ 14</span>.</h3><article class="legalP" id="kapittel-3-paragraf-3-ledd-1">De registrerte opplysninger slettes fra det elektroniske registeret etter at vedkommende representant er gått ut av Stortinget, jf. § 12 første ledd.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2008-12-18-1617/KAPITTEL_4"><h2>IV. Ikrafttredelse</h2><article class="legalP" id="kapittel-4-ledd-1">Reglene trer i kraft fra 1. oktober 2009.</article></section><section class="section" id="kapittel-5" data-lovdata-URL="LTI/forskrift/2008-12-18-1617/KAPITTEL_5"><h2>Rettelser</h2><article class="defaultP" data-text-size="small"><strong>Publisert:</strong> I 2009 hefte 2 (Rettelse)</article><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">§ 8 første ledd annet punktum skal lyde:</article><article class="legalP" id="kapittel-5-ledd-1">Dette gjelder også når eiendommen <i>tilhører et</i> selskap <i>representanten</i> eier selv, eller er medeier i.</article><article class="legalP" data-text-size="small" id="kapittel-5-ledd-2">Feilen gjelder trykt hefte 1/2009 s. 148.</article> <article class="defaultP" margin-top="true">Tittelen skal lyde:</article> <article class="defaultP" margin-top="true"><i>Reglement om register</i> for stortingsrepresentantenes verv og økonomiske interesser</article></section></main></body></html>