<!DOCTYPE html><html lang="no"><head><title>Lov om endringer i lov 13. juni 1980 nr. 24 om ligningsforvaltning (ligningsloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2008-05-09-21</dd><dt class="dokid">DokumentID</dt><dd class="dokid">LTI/lov/2008-05-09-21</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 5 s 837</dd><dt class="dateInForce">I kraft fra</dt><dd class="dateInForce">2008-05-09, Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1980-06-13-24</li></ul></dd><dt class="dateOfPublication">Kunngjort</dt><dd class="dateOfPublication">2008-05-09 15:55</dd><dt class="journalNumber">Journalnummer</dt><dd class="journalNumber">2008-0366</dd><dt class="titleShort">Korttittel</dt><dd class="titleShort">Endringslov til ligningsloven</dd><dt class="title">Tittel</dt><dd class="title">Lov om endringer i lov 13. juni 1980 nr. 24 om ligningsforvaltning (ligningsloven)</dd><dt class="miscInformation">Annet om dokumentet</dt><dd class="miscInformation">Ot.prp.nr.31 (2007–2008), Innst.O.nr.46 (2007–2008) og Besl.O.nr.62 (2007–2008). Odels- og lagtingsvedtak hhv. 24. og 29. april 2008. Fremmet av Finansdepartementet.</dd><dt class="refid">RefID</dt><dd class="refid">lov/2008-05-09-21</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 13. juni 1980 nr. 24 om ligningsforvaltning (ligningsloven)<ul class="tocSubUl"><li>I</li><li>II<ul class="tocSubUl"><li>§ 6-10. Om rapportering av oppdragstakere og arbeidstakere</li><li>§ 6-10 A. Om arbeid på bygg og anlegg mv.</li><li>§ 6-10 B. Om rapportering av sjøfolk</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2008-05-09-21" id="dokument"><h1>Lov om endringer i lov 13. juni 1980 nr. 24 om ligningsforvaltning (ligningsloven)</h1><article class="legalP" id="ledd-1">I lov 13. juni 1980 nr. 24 om ligningsforvaltning (ligningsloven) gjøres følgende endringer:</article><section class="section" data-name="kapI" id="kapittel-1" data-lovdata-URL="LTI/lov/2008-05-09-21/KAPITTEL_1"><h2 data-text-align="center">I</h2><article class="defaultP">§ 3-13 nr. 2 bokstav f annet punktum skal lyde:</article><article class="legalP" id="kapittel-1-ledd-1">Gjelder straffesaken overtredelse av bestemmelser utenfor skatteetatens forvaltningsområde, kan opplysninger bare gis når det foreligger rimelig grunn til mistanke om overtredelse som kan medføre høyere straff enn fengsel i 6 måneder.</article> <article class="defaultP" margin-top="true">§ 3-13 nr. 2 bokstav g skal lyde:<ul class="defaultList"><li data-li-identifier="g." data-name="g."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">til Økokrim etter anmodning grunnet i en melding om en mistenkelig transaksjon gitt i medhold av hvitvaskingsloven.</article></article></li></ul></article> <article class="defaultP" margin-top="true">Nåværende bokstav g, h og i blir bokstav h, i og j.</article> <article class="defaultP" margin-top="true">§ 3-13 nr. 2 ny bokstav k skal lyde:<ul class="defaultList"><li data-li-identifier="k." data-name="k."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">til lensmann, namsfogd, politistasjon med sivile rettspleieoppgaver og tingrett til bruk i skiftesak, når en innsynsbegjæring gjelder avdødes ligningsopplysninger, og det ikke foreligger formell beslutning om skifteform. Det samme gjelder for avdødes ektefelle og arving (som definert i skifteloven § 123 første og annet ledd) når vedkommende kan vise til saklig behov for innsyn. Når skifteform er valgt er det den eller de som representerer boet som har rett til innsyn.</article></article></li></ul></article> <article class="defaultP" margin-top="true">§ 6-1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">Den som har – eller kan pålegges – oppgaveplikt etter dette kapittel, skal innrette sin bokføring slik at oppgavene kan gis og kontrolleres.</article></article></li><li data-li-identifier="2." data-name="2."><article class="listArticle" id="kapittel-1-ledd-1-punkt-4"><article class="legalP" id="kapittel-1-ledd-1-punkt-4-ledd-1">Departementet kan gi forskrifter om hvordan bokføringen etter nr. 1 skal innrettes.</article></article></li></ul></article> <article class="defaultP" margin-top="true">§ 10-1 nr. 1 bokstav d annet punktum oppheves.</article></section><section class="section" data-name="kapII" id="kapittel-2" data-lovdata-URL="LTI/lov/2008-05-09-21/KAPITTEL_2"><h2 data-text-align="center">II</h2><article class="defaultP">§ 6-10 skal lyde:</article><article class="futureLegalArticle" data-name="§6-10" id="kapittel-2-foreslåttparagraf-1"><span class="futureLegalArticleHeader">§ 6-10. <span class="legalArticleTitle">Om rapportering av oppdragstakere og arbeidstakere</span></span><article class="numberedLegalP" data-numerator="1" id="kapittel-2-foreslåttparagraf-1-nummer-1">1. Næringsdrivende og offentlige organ som gir noen et oppdrag i riket eller på kontinentalsokkelen, skal ukrevet gi skattekontoret opplysninger om oppdraget og eventuelle underoppdrag, dersom disse utføres av person bosatt i utlandet eller selskap hjemmehørende i utlandet. Rapporteringsplikten omfatter opplysninger om hovedoppdragsgiveren i kontraktskjeden, oppdragstakeren og arbeidstakerne som oppdragstakeren benytter til å utføre oppdraget. Oppdragstaker har plikt til å gi opplysninger om egne arbeidstakere som benyttes til å utføre oppdrag etter første punktum.</article><article class="numberedLegalP" data-numerator="2" id="kapittel-2-foreslåttparagraf-1-nummer-2">2. For oppdrag i riket som ikke utføres på sted for bygge- og monteringsvirksomhet, skal det bare gis opplysninger etter nr. 1 dersom oppdraget utføres på sted som står under oppdragsgiverens kontroll.</article><article class="numberedLegalP" data-numerator="3" id="kapittel-2-foreslåttparagraf-1-nummer-3">3. Opplysninger skal gis snarest etter at kontrakt er inngått, og senest 14 dager etter at arbeidet er påbegynt. Opplysninger om arbeidets avslutning skal gis senest 14 dager etter avslutningen.</article><article class="numberedLegalP" data-numerator="4" id="kapittel-2-foreslåttparagraf-1-nummer-4">4. Departementet kan bestemme at begrensningene i rapporteringsplikten etter nr. 1 ikke skal komme til anvendelse for oppdrag til enkelte grupper av oppdragstakere og arbeidstakere som deltar på oppdrag.</article></article> <article class="defaultP" margin-top="true">Ny § 6-10 A skal lyde:</article><article class="futureLegalArticle" data-name="§6-10A" id="kapittel-2-foreslåttparagraf-2"><span class="futureLegalArticleHeader">§ 6-10 A. <span class="legalArticleTitle">Om arbeid på bygg og anlegg mv.</span></span><article class="legalP" id="kapittel-2-foreslåttparagraf-2-ledd-1">Den som lar utføre arbeid på bygg eller anlegg, plikter etter krav fra ligningsmyndighetene å gi opplysning om hvem som har levert materialer mv. og hvem som for egen regning har medvirket til arbeidet. Han skal gi slike opplysninger som nevnt i § 6-3 nr. 1 annet punktum om sitt mellomværende med hver enkelt. Den som har levert materialer mv. eller har medvirket i arbeidet, har tilsvarende opplysningsplikt om sitt mellomværende med byggherren eller oppdragsgiveren.</article></article> <article class="defaultP" margin-top="true">Ny § 6-10 B skal lyde:</article><article class="futureLegalArticle" data-name="§6-10B" id="kapittel-2-foreslåttparagraf-3"><span class="futureLegalArticleHeader">§ 6-10 B. <span class="legalArticleTitle">Om rapportering av sjøfolk</span></span><article class="numberedLegalP" data-numerator="1" id="kapittel-2-foreslåttparagraf-3-nummer-1">1. Rederi eller arbeidsgiver som driver næringsvirksomhet om bord på fartøy, skal ukrevet gi skattekontoret opplysninger på skjema fastsatt av skattekontoret om arbeidstaker bosatt i utlandet i tjeneste på norsk registrert fartøy, herunder fartøy registrert i Norsk Internasjonalt Skipsregister (NIS). For arbeidstakere bosatt i Danmark, Finland, Island eller Sverige skal slike opplysninger også gis ved tjenestegjøring om bord på utenlandsk registrert fartøy i tjeneste hos norsk rederi eller hos arbeidsgiver som driver næringsvirksomhet på slikt fartøy.</article><article class="numberedLegalP" data-numerator="2" id="kapittel-2-foreslåttparagraf-3-nummer-2">2. Opplysninger etter forrige ledd skal gis snarest etter at tjenesteavtaler er inngått og senest 14 dager etter at tjenesten er påbegynt.</article></article> <article class="defaultP" margin-top="true">§ 10-7 nr. 1 første punktum skal lyde:</article><article class="numberedLegalP" data-numerator="1" id="kapittel-2-nummer-1">1. Dersom oppdragsgiver forsettlig eller grovt uaktsomt unnlater å oppfylle opplysningsplikten etter § 6-10, kan skattekontoret pålegge oppdragsgiver ansvar for oppdragstakerens forfalte, men ikke innbetalte skatt, arbeidsgiveravgift eller forskuddstrekk.</article></section><section class="section" data-name="kapIII" id="kapittel-3" data-lovdata-URL="LTI/lov/2008-05-09-21/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene under I trer i kraft straks.</article><article class="legalP" id="kapittel-3-ledd-2">Endringene under II trer i kraft fra den tid Kongen bestemmer.</article></section></main></body></html>