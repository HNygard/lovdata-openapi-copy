<!DOCTYPE html><html lang="no"><head><title>Forskrift om lønns- og arbeidsvilkår i offentlige kontrakter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-02-08-112</dd><dt class="dokid">DokumentID</dt><dd class="dokid">LTI/forskrift/2008-02-08-112</dd><dt class="ministry">Departement</dt><dd class="ministry"><ul><li>Fornyings- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 2 s 364</dd><dt class="dateInForce">I kraft fra</dt><dd class="dateInForce">2008-03-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-07-16-69/§11a</li></ul></dd><dt class="dateOfPublication">Kunngjort</dt><dd class="dateOfPublication">2008-02-08 14:20</dd><dt class="journalNumber">Journalnummer</dt><dd class="journalNumber">2008-0117</dd><dt class="titleShort">Korttittel</dt><dd class="titleShort">Forskrift om arbeidsvilkår i off. kontrakter</dd><dt class="title">Tittel</dt><dd class="title">Forskrift om lønns- og arbeidsvilkår i offentlige kontrakter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 8. februar 2008 med hjemmel i lov 16. juli 1999 nr. 69 om offentlige anskaffelser § 11a. Fremmet av Fornyings- og administrasjonsdepartementet.</dd><dt class="refid">RefID</dt><dd class="refid">forskrift/2008-02-08-112</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om lønns- og arbeidsvilkår i offentlige kontrakter<ul class="tocSubUl"><li>§ 1. Formål</li><li>§ 2. Definisjoner</li><li>§ 3. Oppdragsgivere som er omfattet av forskriften</li><li>§ 4. Kontrakter som er omfattet av forskriften</li><li>§ 5. Krav til kontraktsklausul om lønns- og arbeidsvilkår</li><li>§ 6. Krav til informasjon</li><li>§ 7. Kontroll</li><li>§ 8. Ikraftsetting</li></ul></li></ul></dd></dl></header><main class="documentBody" data-lovdata-URL="LTI/forskrift/2008-02-08-112" id="dokument"><h1>Forskrift om lønns- og arbeidsvilkår i offentlige kontrakter</h1><article class="legalArticle" data-lovdata-URL="LTI/forskrift/2008-02-08-112/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften skal bidra til at ansatte i virksomheter som utfører tjenester og bygge- og anleggsarbeider for offentlige oppdragsgivere, ikke har dårligere lønns- og arbeidsvilkår enn det som følger av gjeldende landsomfattende tariffavtale eller det som ellers er normalt for vedkommende sted og yrke.</article></article><article class="legalArticle" data-lovdata-URL="LTI/forskrift/2008-02-08-112/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">Definisjonene i forskrift 7. april 2006 nr. 402 om offentlige anskaffelser og forskrift 7. april 2006 nr. 403 om innkjøpsregler i forsyningssektorene gjelder tilsvarende.</article></article><article class="legalArticle" data-lovdata-URL="LTI/forskrift/2008-02-08-112/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Oppdragsgivere som er omfattet av forskriften</span></h2><article class="legalP" id="paragraf-3-ledd-1">Forskriften gjelder statlige, kommunale og fylkeskommunale myndigheter og offentligrettslige organer.</article></article><article class="legalArticle" data-lovdata-URL="LTI/forskrift/2008-02-08-112/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kontrakter som er omfattet av forskriften</span></h2><article class="legalP" id="paragraf-4-ledd-1">Forskriften får anvendelse på tildeling av tjenestekontrakter og bygge- og anleggskontrakter som overstiger 1,05 millioner kroner eks. mva. for statlige myndigheter og 1,65 millioner kroner eks. mva. for andre oppdragsgivere.</article><article class="legalP" id="paragraf-4-ledd-2">Fornyings- og administrasjonsdepartementet kan endre disse terskelverdiene.</article></article><article class="legalArticle" data-lovdata-URL="LTI/forskrift/2008-02-08-112/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav til kontraktsklausul om lønns- og arbeidsvilkår</span></h2><article class="legalP" id="paragraf-5-ledd-1">Oppdragsgiver skal i sine kontrakter stille krav om at ansatte hos leverandører og eventuelle underleverandører som direkte medvirker til å oppfylle kontrakten, har lønns- og arbeidsvilkår som ikke er dårligere enn det som følger av gjeldende landsomfattende tariffavtale, eller det som ellers er normalt for vedkommende sted og yrke. Dette gjelder også for arbeid som skal utføres i utlandet.</article><article class="legalP" id="paragraf-5-ledd-2">Oppdragsgiver skal kreve at leverandøren og eventuelle underleverandører på forespørsel må dokumentere lønns- og arbeidsvilkårene til ansatte som medvirker til å oppfylle kontrakten.</article><article class="legalP" id="paragraf-5-ledd-3">Oppdragsgiver skal forbeholde seg retten til å gjennomføre nødvendige sanksjoner, dersom leverandøren eller eventuelle underleverandører ikke etterlever kontraktsklausulen om lønns- og arbeidsvilkår. Sanksjonen skal være egnet til å påvirke leverandøren eller underleverandøren til å oppfylle kontraktsklausulen.</article></article><article class="legalArticle" data-lovdata-URL="LTI/forskrift/2008-02-08-112/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav til informasjon</span></h2><article class="legalP" id="paragraf-6-ledd-1">Oppdragsgiver skal ta inn informasjon om kontraktsklausulen i kunngjøringen eller konkurransegrunnlaget.</article></article><article class="legalArticle" data-lovdata-URL="LTI/forskrift/2008-02-08-112/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Kontroll</span></h2><article class="legalP" id="paragraf-7-ledd-1">Oppdragsgiver skal gjennomføre nødvendig kontroll av om kravene til lønns- og arbeidsvilkår overholdes. Graden av kontroll kan tilpasses behovet i vedkommende bransje, geografiske område mv.</article></article><article class="legalArticle" data-lovdata-URL="LTI/forskrift/2008-02-08-112/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikraftsetting</span></h2><article class="legalP" id="paragraf-8-ledd-1">Forskriften gjelder fra 1. mars 2008.</article></article></main></body></html>