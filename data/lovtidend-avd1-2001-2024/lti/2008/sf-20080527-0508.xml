<!DOCTYPE html><html lang="no"><head><title>Forskrift om særskilte beskyttelsestiltak ved import av guarkjernemel fra India</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-05-27-508</dd><dt class="dokid">DokumentID</dt><dd class="dokid">LTI/forskrift/2008-05-27-508</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 6 s 998</dd><dt class="dateInForce">I kraft fra</dt><dd class="dateInForce">2008-05-27</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§23</li><li>lov/2003-12-19-124/§16</li><li>lov/2003-12-19-124/§17</li></ul></dd><dt class="dateOfPublication">Kunngjort</dt><dd class="dateOfPublication">2008-05-30 15:05</dd><dt class="journalNumber">Journalnummer</dt><dd class="journalNumber">2008-0441</dd><dt class="titleShort">Korttittel</dt><dd class="titleShort">Forskrift om tiltak ved import av guarkjernemel</dd><dt class="title">Tittel</dt><dd class="title">Forskrift om særskilte beskyttelsestiltak ved import av guarkjernemel fra India</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 27. mai 2008 med hjemmel i lov 19. desember 2003 nr. 124 om matproduksjon og mattrygghet mv. (matloven) § 23 første ledd, jf. § 16 og § 17.</dd><dt class="refid">RefID</dt><dd class="refid">forskrift/2008-05-27-508</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særskilte beskyttelsestiltak ved import av guarkjernemel fra India<ul class="tocSubUl"><li>§ 1. Virkeområde</li><li>§ 2. Forbud</li><li>§ 3. Godkjent laboratorium</li><li>§ 4. Vilkår for import</li><li>§ 5. Krav til importkontroll</li><li>§ 6. Manglende analyserapport</li><li>§ 7. Prøveuttak</li><li>§ 8. Prøvetaking og analyse</li><li>§ 9. Oppdeling av forsendelser</li><li>§ 10. Forsendelser som ikke oppfyller kravene</li><li>§ 11. Utgifter og kostnadsdekning</li><li>§ 12. Tilsyn og vedtak</li><li>§ 13. Straff</li><li>§ 14. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2008-05-27-508" id="dokument"><h1>Forskrift om særskilte beskyttelsestiltak ved import av guarkjernemel fra India</h1><article class="legalArticle" data-lovdata-URL="LTI/forskrift/2008-05-27-508/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften får anvendelse på guarkjernemel med tollkode 1302 32 00 og fôrblandinger og sammensatte næringsmidler med et innhold på minst 10&#xa0;% guarkjernemel, med opprinnelse i eller sendt fra India.</article></article><article class="legalArticle" data-lovdata-URL="LTI/forskrift/2008-05-27-508/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forbud</span></h2><article class="legalP" id="paragraf-2-ledd-1">Det er forbudt å bringe i omsetning produkter omfattet av § 1, dersom de ikke følges av en original analyserapport fra et godkjent laboratorium som beskrevet i § 3.</article><article class="legalP" id="paragraf-2-ledd-2">Analyserapporten må godtgjøre at produktet ikke inneholder over 0,01 mg/kg pentaklorfenol (PCP).</article><article class="legalP" id="paragraf-2-ledd-3">Utvidet måleusikkerhet må oppgis i analyserapporten.</article><article class="legalP" id="paragraf-2-ledd-4">Analyserapporten skal være attestert av en representant for vedkommende myndighet i det landet laboratoriet ligger.</article></article><article class="legalArticle" data-lovdata-URL="LTI/forskrift/2008-05-27-508/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Godkjent laboratorium</span></h2><article class="legalP" id="paragraf-3-ledd-1">Som godkjent laboratorium regnes:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">laboratorium som er akkreditert i henhold til EN ISO/IEC 17025 til å foreta analyser av pentaklorfenol (PCP) i fôrvarer og næringsmidler, eller</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">laboratorium som har innført og følger de nødvendige akkrediteringsprosedyrer, og som fremlegger tilstrekkelige garantier for at laboratoriet har etablert ordninger for kvalitetskontroll.</article></article></li></ul></article></article><article class="legalArticle" data-lovdata-URL="LTI/forskrift/2008-05-27-508/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Vilkår for import</span></h2><article class="legalP" id="paragraf-4-ledd-1">Forut for import av produkter omfattet av § 1, skal den ansvarlige for importen av produktene meddele Mattilsynet om importen.</article></article><article class="legalArticle" data-lovdata-URL="LTI/forskrift/2008-05-27-508/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav til importkontroll</span></h2><article class="legalP" id="paragraf-5-ledd-1">Før produkter omfattet av § 1 bringes i omsetning, skal Mattilsynet kontrollere at produktene følges av en analyserapport beskrevet i § 2.</article><article class="legalP" id="paragraf-5-ledd-2">Enhver forsendelse av produkter omfattet av § 1, skal kunne identifiseres ved en kode, som samsvarer med koden påført i analyserapporten om resultater av prøvetaking og analyse. Hver sekk eller annen forpakning i forsendelsen må kunne identifiseres med denne koden.</article></article><article class="legalArticle" data-lovdata-URL="LTI/forskrift/2008-05-27-508/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Manglende analyserapport</span></h2><article class="legalP" id="paragraf-6-ledd-1">Dersom det ikke foreligger en analyserapport som påkrevd etter § 2, skal virksomhetslederen i mottaksstaten la produktet bli testet og analysert ved et godkjent laboratorium i mottaksstaten. Kravene til analyserapporten i § 2 gjelder tilsvarende. Inntil § 2 fjerde ledd er oppfylt, skal produktet holdes tilbake under offentlig tilsyn i inntil 60 dager. Etter dette iverksetter Mattilsynet tiltak i henhold til § 10.</article></article><article class="legalArticle" data-lovdata-URL="LTI/forskrift/2008-05-27-508/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Prøveuttak</span></h2><article class="legalP" id="paragraf-7-ledd-1">Analysen i § 2 og § 6 skal utføres på en prøve som er tatt fra et representativt utvalg av forsendelsen i samsvar med EØS-avtalen vedlegg II kap. XII nr. 54zz (direktiv 2002/63/EF). Prøveopparbeidelse før analyse skal foretas med et surt løsningsmiddel. Analysen utføres i samsvar med QuEChERS-metoden, beskrevet på hjemmesiden for EUs referanselaboratorier for pesticidrester, eller i samsvar med en tilsvarende pålitelig metode.</article></article><article class="legalArticle" data-lovdata-URL="LTI/forskrift/2008-05-27-508/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Prøvetaking og analyse</span></h2><article class="legalP" id="paragraf-8-ledd-1">Mattilsynet treffer egnede tiltak, herunder stikkprøver og analyser av 5&#xa0;% av forsendelsene omhandlet i § 1, for å forsikre seg om at slike produkter som bringes i omsetning, ikke overskrider maksimumsinnholdet 0,01 mg/kg PCP.</article><article class="legalP" id="paragraf-8-ledd-2">Forsendelser som omfattes av offentlig prøvetaking kan holdes tilbake inntil 15 virkedager.</article></article><article class="legalArticle" data-lovdata-URL="LTI/forskrift/2008-05-27-508/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Oppdeling av forsendelser</span></h2><article class="legalP" id="paragraf-9-ledd-1">Dersom forsendelser deles opp, skal hver del følges av en attestert kopi av analyserapporten som nevnt i § 2 i denne forskrift, til og med engrosleddet.</article></article><article class="legalArticle" data-lovdata-URL="LTI/forskrift/2008-05-27-508/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Forsendelser som ikke oppfyller kravene</span></h2><article class="legalP" id="paragraf-10-ledd-1">Forsendelser med produkter omfattet av § 1 som overstiger 0,01 mg/kg PCP, eller som ikke blir prøvetatt innen fristen i § 6, skal destrueres, tilbakesendes eller få annen anvendelse enn fôrvare eller næringsmiddel.</article></article><article class="legalArticle" data-lovdata-URL="LTI/forskrift/2008-05-27-508/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Utgifter og kostnadsdekning</span></h2><article class="legalP" id="paragraf-11-ledd-1">Alle kostnader knyttet til prøvetaking, analyser, lagring eller tiltak truffet som følge av manglende oppfyllelse av kravene, dekkes av ansvarlig for varepartiet eller dennes representant.</article></article><article class="legalArticle" data-lovdata-URL="LTI/forskrift/2008-05-27-508/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Tilsyn og vedtak</span></h2><article class="legalP" id="paragraf-12-ledd-1">Mattilsynet fører tilsyn med at bestemmelsene i forskriften og enkeltvedtak fastsatt med hjemmel i forskriften blir oppfylt, jf. matloven § 23. Mattilsynet kan fastsette enkeltvedtak for å sikre at bestemmelsene i forskriften blir oppfylt.</article></article><article class="legalArticle" data-lovdata-URL="LTI/forskrift/2008-05-27-508/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Straff</span></h2><article class="legalP" id="paragraf-13-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til matloven § 28.</article></article><article class="legalArticle" data-lovdata-URL="LTI/forskrift/2008-05-27-508/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse</span></h2><article class="legalP" id="paragraf-14-ledd-1">Denne forskriften trer i kraft straks.</article></article></main></body></html>