<!DOCTYPE html><html lang="no"><head><title>Forskrift om krav for utstedelse, utvidelse og fornyelse av nasjonal rettighet for vedlikehold av luftfartøy (BSL C 7-1)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-06-19-614</dd><dt class="dokid">DokumentID</dt><dd class="dokid">LTI/forskrift/2008-06-19-614</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 6 s 1060</dd><dt class="dateInForce">I kraft fra</dt><dd class="dateInForce">2008-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-12-20-1672</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§4-10</li><li>lov/1993-06-11-101/§15-4</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2008-06-20 14:40</dd><dt class="journalNumber">Journalnummer</dt><dd class="journalNumber">2008-0546</dd><dt class="titleShort">Korttittel</dt><dd class="titleShort">Forskrift om krav for vedlikehold av luftfartøy</dd><dt class="title">Tittel</dt><dd class="title">Forskrift om krav for utstedelse, utvidelse og fornyelse av nasjonal rettighet for vedlikehold av luftfartøy (BSL C 7-1)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Luftfartstilsynet 19. juni 2008 med hjemmel i lov 11. juni 1993 nr. 101 om luftfart (luftfartsloven) § 4-10 og § 15-4, jf. delegeringsvedtak 10. desember 1999 nr. 1273.</dd><dt class="refid">RefID</dt><dd class="refid">forskrift/2008-06-19-614</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om krav for utstedelse, utvidelse og fornyelse av nasjonal rettighet for vedlikehold av luftfartøy (BSL C 7-1)<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Inndeling av flytekniske sertifikater i faggrupper</li><li>§ 4. Krav til grunnutdanning og eksaminering</li><li>§ 5. Typetrening</li><li>§ 6. Typeeksaminering</li><li>§ 7. Søknad om utstedelse og utvidelse av rettighet</li><li>§ 8. Søknad om fornyelse</li><li>§ 9. Melding om feilaktig utstedelse</li><li>§ 10. Tilbakekall av flytekniske rettigheter</li><li>§ 11. Dispensasjon</li><li>§ 12. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2008-06-19-614" id="dokument"><h1>Forskrift om krav for utstedelse, utvidelse og fornyelse av nasjonal rettighet for vedlikehold av luftfartøy (BSL C 7-1)</h1><article class="legalArticle" data-lovdata-URL="LTI/forskrift/2008-06-19-614/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften skal sikre at vedlikeholdsarbeid på luftfartøy blir utført av personer med nødvendig teoretisk og praktisk kompetanse.</article></article><article class="legalArticle" data-lovdata-URL="LTI/forskrift/2008-06-19-614/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften fastsetter krav for utstedelse, utvidelse og fornyelse av rettighet til å attestere for utført vedlikehold av luftfartøyer som er omhandlet i forskrift 23. mai 2005 nr. 459 om gjennomføring av forordning (EF) nr. 1592/2002 av 15. juli 2002 om felles regler for sivil luftfart og om opprettelse av et europeisk flysikkerhetsbyrå mv., samt forordning (EF) nr. 488/2005 om avgifter og gebyrer pålagt av Det europeiske flysikkerhetsbyrå (EASA-forskriften) artikkel 4 (2), vedlegg II bokstav a, b og d.</article></article><article class="legalArticle" data-lovdata-URL="LTI/forskrift/2008-06-19-614/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Inndeling av flytekniske sertifikater i faggrupper</span></h2><article class="legalP" id="paragraf-3-ledd-1">Inndeling i faggrupper følger forskrift 24. mai 2005 nr. 462 om gjennomføring av forordning (EF) nr. 2042/2003 av 20. november 2003 om kontinuerlig luftdyktighet for luftfartøyer og luftfartøyprodukter, -deler og -utstyr og om godkjenning av organisasjoner og personell som deltar i disse oppgaver (vedlikeholdsforskriften), vedlegg III (Part-66).</article><article class="legalP" id="paragraf-3-ledd-2">Inndelingen blir som følger:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">kategori A med underkategorier A1, A2, A3, A4</article></article></li><li data-li-identifier="b)" data-name="b)"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">kategori B1 med underkategorier B1.1, B1.2, B1.3, B1.4</article></article></li><li data-li-identifier="c)" data-name="c)"><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">kategori B2</article></article></li><li data-li-identifier="d)" data-name="d)"><article class="listArticle" id="paragraf-3-ledd-2-punkt-4"><article class="legalP" id="paragraf-3-ledd-2-punkt-4-ledd-1">kategori C.</article></article></li></ul></article></article><article class="legalArticle" data-lovdata-URL="LTI/forskrift/2008-06-19-614/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til grunnutdanning og eksaminering</span></h2><article class="legalP" id="paragraf-4-ledd-1">Krav til grunnutdanning følger av vedlikeholdsforskriften Part-66 A.25, A.30. Grunnutdanning i etter tidligere nasjonale bestemmelser godkjennes på individuell basis. Det samme gjelder for militær grunnutdanning.</article></article><article class="legalArticle" data-lovdata-URL="LTI/forskrift/2008-06-19-614/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Typetrening</span></h2><article class="legalP" id="paragraf-5-ledd-1">Kravene til typetrening og eksaminering følger kravene i vedlikeholdsforskriften Part-66 A.45.</article><article class="legalP" id="paragraf-5-ledd-2">Typetrening kreves for<ul class="defaultList"><li data-li-identifier="a)" data-name="a)"><article class="listArticle" id="paragraf-5-ledd-2-punkt-1"><article class="legalP" id="paragraf-5-ledd-2-punkt-1-ledd-1">luftfartøyer med maksimum startvekt over 5&#xa0;700 kg</article></article></li><li data-li-identifier="b)" data-name="b)"><article class="listArticle" id="paragraf-5-ledd-2-punkt-2"><article class="legalP" id="paragraf-5-ledd-2-punkt-2-ledd-1">to motors helikopter med turbinmotor</article></article></li><li data-li-identifier="c)" data-name="c)"><article class="listArticle" id="paragraf-5-ledd-2-punkt-3"><article class="legalP" id="paragraf-5-ledd-2-punkt-3-ledd-1">andre luftfartøyer definert som komplekse.</article></article></li></ul></article><article class="legalP" id="paragraf-5-ledd-3">Typetrening kan gjennomføres i godkjente treningsorganisasjoner eller som typetreningskurs direkte godkjent av Luftfartstilsynet. Typetrening etter tidligere nasjonale bestemmelser godkjennes på individuell basis. Det samme gjelder for militær typetrening.</article></article><article class="legalArticle" data-lovdata-URL="LTI/forskrift/2008-06-19-614/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Typeeksaminering</span></h2><article class="legalP" id="paragraf-6-ledd-1">Type eksaminering kreves for de luftfartøyer som ikke er definert under § 5. Type eksaminering gjennomføres som en muntlig og praktisk prøve etter en standard bestemt av Luftfartstilsynet. Type eksaminering etter tidligere nasjonale bestemmelser godkjennes på individuell basis. Det samme gjelder for militær type eksaminering.</article></article><article class="legalArticle" data-lovdata-URL="LTI/forskrift/2008-06-19-614/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Søknad om utstedelse og utvidelse av rettighet</span></h2><article class="legalP" id="paragraf-7-ledd-1">Rettighet til å attestere for utført vedlikehold av luftfartøy som omhandlet i EASA-forskriften artikkel 4 (2), vedlegg II bokstav a, b og d utstedes som nasjonal rettighet i et vedlegg til EASA Form 26. Utløpsdatoen for rettigheten er den samme som EASA Form 26.</article><article class="legalP" id="paragraf-7-ledd-2">Søknad sendes Luftfartstilsynet på EASA Form 19, med følgende vedlegg:<ul class="defaultList"><li data-li-identifier="a)" data-name="a)"><article class="listArticle" id="paragraf-7-ledd-2-punkt-1"><article class="legalP" id="paragraf-7-ledd-2-punkt-1-ledd-1">dokumentasjon på grunnutdanning og praksis for gjeldende kategori</article></article></li><li data-li-identifier="b)" data-name="b)"><article class="listArticle" id="paragraf-7-ledd-2-punkt-2"><article class="legalP" id="paragraf-7-ledd-2-punkt-2-ledd-1">dokumentasjon på gjennomført og bestått type trening eller type eksaminering</article></article></li><li data-li-identifier="c)" data-name="c)"><article class="listArticle" id="paragraf-7-ledd-2-punkt-3"><article class="legalP" id="paragraf-7-ledd-2-punkt-3-ledd-1">kopi av legitimasjon hvor navn og personnummer tydelig fremkommer</article></article></li><li data-li-identifier="d)" data-name="d)"><article class="listArticle" id="paragraf-7-ledd-2-punkt-4"><article class="legalP" id="paragraf-7-ledd-2-punkt-4-ledd-1">kvittering for betalt gebyr i henhold til gjeldende gebyrforskrift.</article></article></li></ul></article></article><article class="legalArticle" data-lovdata-URL="LTI/forskrift/2008-06-19-614/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Søknad om fornyelse</span></h2><article class="legalP" id="paragraf-8-ledd-1">Søknad om fornyelse sendes Luftfartstilsynet på EASA Form 19 med kvittering for betalt gebyr i henhold til den til enhver tid gjeldende forskrift for luftfartens offentlige forretninger, gebyrforskriften.</article></article><article class="legalArticle" data-lovdata-URL="LTI/forskrift/2008-06-19-614/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Melding om feilaktig utstedelse</span></h2><article class="legalP" id="paragraf-9-ledd-1">Hvis det utstedes et sertifikat som mottakeren bør forstå inneholder uriktige opplysninger eller rettigheter, eller som er utstedt på feilaktig grunnlag, skal vedkommende uten ugrunnet opphold melde forholdet til Luftfartstilsynet.</article></article><article class="legalArticle" data-lovdata-URL="LTI/forskrift/2008-06-19-614/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Tilbakekall av flytekniske rettigheter</span></h2><article class="legalP" id="paragraf-10-ledd-1">Luftfartstilsynet kan straks tilbakekalle rettigheter utstedt i henhold til denne forskriften for bestemt tid, inntil videre eller for resten av gyldighetstiden, dersom innehaveren misbruker rettighetene eller det er tvil om innehaveren fyller vilkårene for å utføre oppgavene i henhold til rettighetene.</article></article><article class="legalArticle" data-lovdata-URL="LTI/forskrift/2008-06-19-614/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Dispensasjon</span></h2><article class="legalP" id="paragraf-11-ledd-1">Luftfartstilsynet kan i særlige tilfeller gi dispensasjon fra kravene i denne forskriften for utstedelse av nasjonal rettighet. Det må for dispensasjon fremlegges dokumentasjon for utdanning og erfaring som er egnet til å forsikre Luftfartstilsynet at søkeren har nødvendig teoretisk og praktisk kompetanse.</article></article><article class="legalArticle" data-lovdata-URL="LTI/forskrift/2008-06-19-614/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" id="paragraf-12-ledd-1">Denne forskriften trer i kraft 1. juli 2008. Fra samme tidspunkt oppheves forskrift 20. desember 2000 nr. 1672 om ICAO flyteknikersertifikat (BSL C 7-1a).</article></article></main></body></html>