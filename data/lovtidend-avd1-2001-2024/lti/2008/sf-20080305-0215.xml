<!DOCTYPE html><html lang="no"><head><title>Forskrift om endring i forskrift om kontroll med fremmede skip og flyttbare innretninger i norske havner mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-03-05-215</dd><dt class="dokid">DokumentID</dt><dd class="dokid">LTI/forskrift/2008-03-05-215</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 3 s 487</dd><dt class="dateInForce">I kraft fra</dt><dd class="dateInForce">2008-03-05</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-07-01-969</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-02-16-9/§44</li><li>forskrift/2007-05-31-590</li></ul></dd><dt class="dateOfPublication">Kunngjort</dt><dd class="dateOfPublication">2008-03-07 14:35</dd><dt class="journalNumber">Journalnummer</dt><dd class="journalNumber">2008-0197</dd><dt class="titleShort">Korttittel</dt><dd class="titleShort">Endr. om kontroll med fremmede skip/innretninger</dd><dt class="title">Tittel</dt><dd class="title">Forskrift om endring i forskrift om kontroll med fremmede skip og flyttbare innretninger i norske havner mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sjøfartsdirektoratet 5. mars 2008 med hjemmel i lov 16. februar 2007 nr. 9 om skipssikkerhet (skipssikkerhetsloven) § 44 annet ledd jf. delegeringsvedtak 31. mai 2007 nr. 590.</dd><dt class="refid">RefID</dt><dd class="refid">forskrift/2008-03-05-215</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kontroll med fremmede skip og flyttbare innretninger i norske havner mv.<ul class="tocSubUl"><li>I<ul class="tocSubUl"><li>§ 9a. Inspeksjon av skip på Svalbard</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2008-03-05-215" id="dokument"><h1>Forskrift om endring i forskrift om kontroll med fremmede skip og flyttbare innretninger i norske havner mv.</h1><section class="section" data-name="kapI" id="kapittel-1" data-lovdata-URL="LTI/forskrift/2008-03-05-215/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. juli 2003 nr. 969 om kontroll med fremmede skip og flyttbare innretninger i norske havner mv. gjøres følgende endringer:</article> <article class="defaultP" margin-top="true">§ 1 tredje og fjerde ledd skal lyde:</article><article class="legalP" id="kapittel-1-ledd-2">Skip eller flyttbare innretninger fra land som ikke er part til konvensjonene, skal underlegges samme kontroll, og ikke gunstigere enn skip eller flyttbare innretninger fra land som er parter til konvensjonene, med de begrensninger som følger av denne forskrifts § 9a.</article><article class="legalP" id="kapittel-1-ledd-3">Kontrollen kan foretas på skip eller flyttbare innretninger som anløper eller ligger for anker i norsk havn, herunder ved Svalbard og Jan Mayen. Dersom Tilsynet ønsker det, kan kontroll også foretas på laste- og losseplass i sjøen undergitt norsk jurisdiksjon.</article> <article class="defaultP" margin-top="true">Ny § 9a skal lyde:</article><article class="futureLegalArticle" data-name="§9a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 9a</span>. <span class="legalArticleTitle">Inspeksjon av skip på Svalbard</span></span><article class="legalP" id="kapittel-1-foreslåttparagraf-1-ledd-1">For skip som fører passasjerer på Svalbard og ikke oppfyller kravene til internasjonal passasjerfart i henhold til konvensjonene skal tilsynet undersøke at skipet som minimum har et sikkerhetssertifikat for passasjerskip i henhold til EØS-avtalen vedlegg XIII nr. 56f (direktiv 98/18/EF med endringer) klasse A eller B eller et nasjonalt passasjersertifikat som åpner for fart i territorialfarvannet.</article><article class="legalP" id="kapittel-1-foreslåttparagraf-1-ledd-2">På det nasjonale passasjersertifikatet skal tilsynet undersøke at det er påtegnet:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">at skipet er utstyrt med gyrokompass og GMDSS-utstyr for A2-området,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">at godkjente skadestabilitetsberegninger i henhold til SOLAS kapittel II-1 del B, eller kapittel II-1 del B i vedlegg 1 til Rådsdirektiv 98/18/EF foreligger om bord og</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">at skipet er utstyrt med redningsutstyr med termiske egenskaper til samtlige om bord.</article></article></li></ul></article><article class="legalP" id="kapittel-1-foreslåttparagraf-1-ledd-3">Videre skal tilsynet undersøke om rederiet har forsikret seg at øvrig kursgiverutstyr er hensiktsmessig for skipets operasjonsområde og om de har tatt i betraktning utstyrets mulige begrensninger.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2008-03-05-215/KAPITTEL_2"><h2 data-text-align="center">II</h2><article class="centeredP" data-text-align="center"><i>Ikrafttredelse</i></article><article class="legalP" id="kapittel-2-ledd-1">Endringene trer i kraft straks.</article></section></main></body></html>