<!DOCTYPE html><html lang="no"><head><title>Forskrift om endring i forskrift om funksjonshemmedes og bevegelseshemmedes rettigheter i forbindelse med lufttransport</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-07-03-867</dd><dt class="dokid">DokumentID</dt><dd class="dokid">LTI/forskrift/2008-07-03-867</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 9 s 1388</dd><dt class="dateInForce">I kraft fra</dt><dd class="dateInForce">2008-07-03</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-01-28-69</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§7-1</li><li>lov/1993-06-11-101/§10-42</li><li>lov/1993-06-11-101/§10-43</li><li>lov/1993-06-11-101/§15-4</li><li>lov/1993-06-11-101/§16-1</li></ul></dd><dt class="dateOfPublication">Kunngjort</dt><dd class="dateOfPublication">2008-08-05 14:10</dd><dt class="journalNumber">Journalnummer</dt><dd class="journalNumber">2008-0715</dd><dt class="titleShort">Korttittel</dt><dd class="titleShort">Endr. i bevegelseshemmede i lufttransport</dd><dt class="title">Tittel</dt><dd class="title">Forskrift om endring i forskrift om funksjonshemmedes og bevegelseshemmedes rettigheter i forbindelse med lufttransport</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 3. juli 2008 med hjemmel i lov 11. juni 1993 nr. 101 om luftfart (luftfartsloven) § 7-1, § 10-42, § 10-43, § 15-4 og § 16-1.</dd><dt class="refid">RefID</dt><dd class="refid">forskrift/2008-07-03-867</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om funksjonshemmedes og bevegelseshemmedes rettigheter i forbindelse med lufttransport<ul class="tocSubUl"><li>I<ul class="tocSubUl"><li>§ 4. Kvalitetsstandarder for assistanse</li><li>§ 5. Krav til utstyr og passasjerenes rett til å benytte utstyret</li><li>§ 6. Krav til opplæring av personell</li><li>§ 7. Service til avreisende passasjerer med forhåndsbestilling</li><li>§ 8. Service til avreisende passasjerer uten forhåndsbestilling</li><li>§ 9. Service til ankommende passasjerer med forhåndsbestilling</li><li>§ 10. Service til ankommende passasjerer uten forhåndsbestilling</li><li>§ 11. Innholdet i assistansen</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2008-07-03-867" id="dokument"><h1>Forskrift om endring i forskrift om funksjonshemmedes og bevegelseshemmedes rettigheter i forbindelse med lufttransport</h1><section class="section" data-name="kapI" id="kapittel-1" data-lovdata-URL="LTI/forskrift/2008-07-03-867/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 28. januar 2008 nr. 69 om funksjonshemmedes og bevegelseshemmedes rettigheter i forbindelse med lufttransport gjøres følgende endringer:</article> <article class="defaultP" margin-top="true">§ 3 tredje og nytt fjerde punktum skal lyde:</article><article class="legalP" id="kapittel-1-ledd-2">Overtredelsesgebyr som nevnt i luftfartsloven § 10-43 første ledd nr. 1 kan ilegges for brudd på forordningen artiklene 3, 4, 5, 6, 7, 8, 10 og 11. I tillegg kan det ilegges overtredelsesgebyr for brudd på kravene i § 4 første og tredje ledd.</article> <article class="defaultP" margin-top="true">Nye § 4 – § 11 skal lyde:</article><article class="futureLegalArticle" data-name="§4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Kvalitetsstandarder for assistanse</span></span><article class="legalP" id="kapittel-1-foreslåttparagraf-1-ledd-1">Alle lufthavner skal tilby assistanse til funksjonshemmede og bevegelseshemmede passasjerer. Assistansen skal tilfredsstille de krav til kvalitetsstandard, utstyr og opplæring som følger av forskriften § 5 til § 11. Lufthavner som tilfredsstiller kravene i § 5 til § 11, anses samtidig å tilfredsstille kravene i § 1, jf. forordning (EF) nr. 1107/2006 artikkel 9 nr. 1 og 2.</article><article class="legalP" id="kapittel-1-foreslåttparagraf-1-ledd-2">Første ledd er ikke til hinder for at lufthavnadministrasjonen på den enkelte lufthavnen, i samarbeid med Komiteen for lufthavnbrukere, dersom slik finnes, og organisasjoner som representerer funksjonshemmede og bevegelseshemmede passasjerer fastsetter strengere kvalitetsstandarder enn det som følger av § 5 til § 11. Et luftfartsselskap og lufthavnadministrasjonen kan også avtale at det skal ytes assistanse av høyere standard og tjenester av annen art i overensstemmelse med forordning (EF) nr. 1107/2006 artikkel 9 nr. 4 og 5.</article><article class="legalP" id="kapittel-1-foreslåttparagraf-1-ledd-3">Lufthavnadministrasjonen på den enkelte lufthavnen skal offentliggjøre de kvalitetsstandardene som følger av § 5 til § 11 og de eventuelle tilleggsstandardene som er fastsatt i henhold til annet ledd første punktum.</article><article class="legalP" id="kapittel-1-foreslåttparagraf-1-ledd-4">Luftfartstilsynet kan dispensere fra de kravene til utstyr og opplæring som følger av § 5 og § 6.</article></article><article class="futureLegalArticle" data-name="§5" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Krav til utstyr og passasjerenes rett til å benytte utstyret</span></span><article class="legalP" id="kapittel-1-foreslåttparagraf-2-ledd-1">Alle lufthavner skal ha nødvendig antall<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">rullestoler med et stivt sete, høy ryggstøtte, avtakbare armlener, justerbare fothvilere, bevegelig fotstøtte og en forsvarlig brems, fortrinnsvis av typen som ikke legges sammen, og som brukeren kan trille selv</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">rullestoler til ombordstigning, som vil bli brukt til å transportere funksjons- eller bevegelseshemmede personer til og fra setet deres i flyet.</article></article></li></ul></article><article class="legalP" id="kapittel-1-foreslåttparagraf-2-ledd-2">Lufthavner med mer enn 50&#xa0;000 passasjerbevegelser årlig skal i tillegg ha nødvendig antall trappeklatrer(e) tilpasset de flytypene som trafikkerer lufthavnen.</article><article class="legalP" id="kapittel-1-foreslåttparagraf-2-ledd-3">Lufthavner med mer enn 600&#xa0;000 passasjerbevegelser årlig skal, dersom lufthavnen ikke har broer som i praksis alltid benyttes til parkering av fly som transporterer passasjerer som benytter rullestol, i tillegg ha nødvendig antall løfteanordning(er) som kan løfte funksjons- og bevegelseshemmede personer til flydørterskelen når flyet står på oppstillingsplass uten brotilknytning.</article><article class="legalP" id="kapittel-1-foreslåttparagraf-2-ledd-4">Oslo lufthavn, Gardermoen, skal i tillegg ha tilgjengelig nødvendig antall minibusser for å transportere funksjons- og bevegelseshemmede personer mellom terminalbygning og fjernoppstillingsplass for fly, dit andre personer fraktes med buss. Minibussen skal være utstyrt med et system som låser rullestolene sikkert fast, og være utstyrt med passasjersikringsutstyr i samsvar med standarden for slikt utstyr. De må også være utstyrt med en ombordstigningsanordning – rampe eller heis – for å gjøre det mulig for den funksjons- eller bevegelseshemmede personen (rullestolbrukeren) å stige på, og komme seg av minibussen.</article><article class="legalP" id="kapittel-1-foreslåttparagraf-2-ledd-5">Funksjons- og bevegelseshemmede passasjerer har krav på å benytte utstyr som omtalt i første til fjerde ledd i den grad det er nødvendig for å sikre en verdig behandling.</article></article><article class="futureLegalArticle" data-name="§6" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Krav til opplæring av personell</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Enhver som yter tjeneste eller arbeid for et foretak som yter tjenester som er omfattet av forskriften, skal ha gjennomgått og bestått relevant kurs. Opplæringen skal gi generell kunnskap om funksjons- og bevegelseshemming og spesiell kunnskap om assistansetjenesten, slik at de kan oppfylle behovene til funksjons- og bevegelseshemmede personer. Kurset skal omfatte bevisstgjørende opplæring om funksjons- og bevegelseshemming, herunder<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-nummer-1-punkt-1"><article class="legalP" id="kapittel-1-foreslåttparagraf-3-nummer-1-punkt-1-ledd-1">bevissthet om hensiktsmessig respons overfor passasjerer med fysiske, sensoriske (hørsel og syn), skjulte eller læringsmessige funksjonshemminger, herunder hvordan man skiller mellom uførhet som skyldes redusert bevegelighet, orienteringsevne eller kommunikasjonsevne;</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-nummer-1-punkt-2"><article class="legalP" id="kapittel-1-foreslåttparagraf-3-nummer-1-punkt-2-ledd-1">holdningsmessige, miljømessige/fysiske og organisasjonsmessige hindringer som personer med bevegelseshemming møter;</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-nummer-1-punkt-3"><article class="legalP" id="kapittel-1-foreslåttparagraf-3-nummer-1-punkt-3-ledd-1">hjelpe- og førerhunder, herunder rollen og behovene disse har;</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-3-nummer-1-punkt-4"><article class="legalP" id="kapittel-1-foreslåttparagraf-3-nummer-1-punkt-4-ledd-1">håndtering av uforutsette hendelser;</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-3-nummer-1-punkt-5"><article class="legalP" id="kapittel-1-foreslåttparagraf-3-nummer-1-punkt-5-ledd-1">samarbeidsevner og kommunikasjonsmetoder med døve, hørselshemmede, synshemmede og talehemmede personer, og personer med lærevansker;</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-3-nummer-1-punkt-6"><article class="legalP" id="kapittel-1-foreslåttparagraf-3-nummer-1-punkt-6-ledd-1">generell bevissthet om retningslinjene fra European Civil Aviation Conference, International Air Traffic Association og Den europeiske unionen og om lover og forskrifter som regulerer rettighetene til flypassasjerer; og</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-3-nummer-1-punkt-7"><article class="legalP" id="kapittel-1-foreslåttparagraf-3-nummer-1-punkt-7-ledd-1">hvordan man håndterer rullestoler og andre mobilitetshjelpemidler forsiktig for å unngå skade.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Enhver som direkte assisterer funksjons- eller bevegelseshemmede personer skal i tillegg til kravene i første ledd være i stand til å skille mellom forskjellige typer funksjons- og bevegelseshemminger, og ha kjennskap til den best egnede form for bistand til hver av disse. Kjennskapen skal omfatte<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-nummer-2-punkt-1"><article class="legalP" id="kapittel-1-foreslåttparagraf-3-nummer-2-punkt-1-ledd-1">hvordan man hjelper rullestolbrukere å komme seg opp i og ut av en rullestol;</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-nummer-2-punkt-2"><article class="legalP" id="kapittel-1-foreslåttparagraf-3-nummer-2-punkt-2-ledd-1">ferdigheter til å gi assistanse til funksjons- og bevegelseshemmede personer som reiser med en hjelpe- eller førerhund, inkludert rollen og behovene til disse hundene;</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-nummer-2-punkt-3"><article class="legalP" id="kapittel-1-foreslåttparagraf-3-nummer-2-punkt-3-ledd-1">ledsagerteknikker for å følge blinde og svaksynte passasjerer og for håndtering og frakt av førerhunder og andre hjelpehunder;</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-3-nummer-2-punkt-4"><article class="legalP" id="kapittel-1-foreslåttparagraf-3-nummer-2-punkt-4-ledd-1">forståelse av hvilke typer utstyr som kan hjelpe funksjons- og bevegelseshemmede personer, og hvordan man håndterer slikt utstyr;</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-3-nummer-2-punkt-5"><article class="legalP" id="kapittel-1-foreslåttparagraf-3-nummer-2-punkt-5-ledd-1">bruken av utstyr til hjelp ved ombordstigning eller avstigning og kjennskap til egnede prosedyrer for hjelp ved ombordstigning eller avstigning, som ivaretar sikkerheten og verdigheten til funksjons- og bevegelseshemmede personer;</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-3-nummer-2-punkt-6"><article class="legalP" id="kapittel-1-foreslåttparagraf-3-nummer-2-punkt-6-ledd-1">tilstrekkelig forståelse for behovet for pålitelig og profesjonell assistanse, herunder forståelse for at enkelte funksjons- eller bevegelseshemmede passasjerer kan føle seg sårbare under reiser på grunn av at de er totalt avhengige av den assistansen de får; og</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-3-nummer-2-punkt-7"><article class="legalP" id="kapittel-1-foreslåttparagraf-3-nummer-2-punkt-7-ledd-1">førstehjelp.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Lufthavnadministrasjonen er ansvarlig for at opplæringskravene ovenfor etterleves.</article><article class="numberedLegalP" data-numerator="4" id="kapittel-1-foreslåttparagraf-3-nummer-4">(4) Personer som direkte assisterer funksjons- og bevegelseshemmede passasjerer skal ha gjennomført opplæringskravene i første og annet ledd innen 1. september 2008. Øvrige personer som er omfattet av opplæringskravene i første ledd må ha gjennomført opplæring som nevnt der innen 1. september 2009.</article></article><article class="futureLegalArticle" data-name="§7" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Service til avreisende passasjerer med forhåndsbestilling</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Dersom funksjons- eller bevegelseshemmet passasjer har forhåndsbestilt assistanse skal lufthavner med mer enn 1 million passasjerbevegelser årlig sikre at ventetiden fra passasjeren melder sin ankomst til assistanse gis<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-nummer-1-punkt-1"><article class="legalP" id="kapittel-1-foreslåttparagraf-4-nummer-1-punkt-1-ledd-1">ikke overstiger 10 minutter for 80&#xa0;% av passasjerene</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-nummer-1-punkt-2"><article class="legalP" id="kapittel-1-foreslåttparagraf-4-nummer-1-punkt-2-ledd-1">ikke overstiger 20 minutter for 90&#xa0;% av passasjerene</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-nummer-1-punkt-3"><article class="legalP" id="kapittel-1-foreslåttparagraf-4-nummer-1-punkt-3-ledd-1">ikke overstiger 30 minutter for noen passasjer.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Dersom funksjons- eller bevegelseshemmet passasjer har forhåndsbestilt assistanse skal lufthavner med mindre enn 1 million passasjerbevegelser årlig sikre at ventetiden fra passasjeren melder sin ankomst til assistanse gis<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-nummer-2-punkt-1"><article class="legalP" id="kapittel-1-foreslåttparagraf-4-nummer-2-punkt-1-ledd-1">ikke overstiger 10 minutter for 80&#xa0;% av passasjerene</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-nummer-2-punkt-2"><article class="legalP" id="kapittel-1-foreslåttparagraf-4-nummer-2-punkt-2-ledd-1">ikke overstiger 15 minutter for noen passasjer.</article></article></li></ul></article></article><article class="futureLegalArticle" data-name="§8" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Service til avreisende passasjerer uten forhåndsbestilling</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Dersom funksjons- eller bevegelseshemmet passasjer ikke har forhåndsbestilt assistanse skal lufthavner med mer enn 1 million passasjerbevegelser årlig sikre at ventetiden fra passasjeren melder sin ankomst til assistanse gis<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-nummer-1-punkt-1"><article class="legalP" id="kapittel-1-foreslåttparagraf-5-nummer-1-punkt-1-ledd-1">ikke overstiger 25 minutter for 80&#xa0;% av passasjerene</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-nummer-1-punkt-2"><article class="legalP" id="kapittel-1-foreslåttparagraf-5-nummer-1-punkt-2-ledd-1">ikke overstiger 35 minutter for 90&#xa0;% av passasjerene</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-5-nummer-1-punkt-3"><article class="legalP" id="kapittel-1-foreslåttparagraf-5-nummer-1-punkt-3-ledd-1">ikke overstiger 45 minutter for noen passasjer.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Dersom funksjons- eller bevegelseshemmet passasjer ikke har forhåndsbestilt assistanse skal lufthavner med mindre enn 1 million passasjerbevegelser årlig sikre at ventetiden fra passasjeren melder sin ankomst til assistanse gis<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-nummer-2-punkt-1"><article class="legalP" id="kapittel-1-foreslåttparagraf-5-nummer-2-punkt-1-ledd-1">ikke overstiger 25 minutter for 80&#xa0;% av passasjerene</article></article></li></ul><article class="legalP" id="kapittel-1-foreslåttparagraf-5-nummer-2-ledd-1">b) ikke overstiger 30 minutter for noen passasjer.</article></article></article><article class="futureLegalArticle" data-name="§9" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Service til ankommende passasjerer med forhåndsbestilling</span></span><article class="numberedLegalP" data-numerator="1" id="kapittel-1-foreslåttparagraf-6-nummer-1">(1) Dersom funksjons- eller bevegelseshemmet passasjer har forhåndsbestilt assistanse skal lufthavner med mer enn 1 million passasjerbevegelser årlig sikre assistanse ved flyet etter landing<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-6-nummer-1-punkt-1"><article class="legalP" id="kapittel-1-foreslåttparagraf-6-nummer-1-punkt-1-ledd-1">innen 5 minutter fra bremseklossene er satt på («on chocks») for 80&#xa0;% av passasjerene</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-6-nummer-1-punkt-2"><article class="legalP" id="kapittel-1-foreslåttparagraf-6-nummer-1-punkt-2-ledd-1">innen 10 minutter fra bremseklossene er satt på («on chocks») for 90&#xa0;% av passasjerene</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-6-nummer-1-punkt-3"><article class="legalP" id="kapittel-1-foreslåttparagraf-6-nummer-1-punkt-3-ledd-1">slik at ingen passasjerer venter lenger enn 20 minutter etter at bremseklossene er satt på («on chocks»).</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-6-nummer-2">(2) Dersom funksjons- eller bevegelseshemmet passasjer har forhåndsbestilt assistanse skal lufthavner med mindre enn 1 million passasjerbevegelser årlig sikre assistanse ved flyet etter landing<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-6-nummer-2-punkt-1"><article class="legalP" id="kapittel-1-foreslåttparagraf-6-nummer-2-punkt-1-ledd-1">innen 5 minutter fra bremseklossene er satt på («on chocks») for 80&#xa0;% av passasjerene</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-6-nummer-2-punkt-2"><article class="legalP" id="kapittel-1-foreslåttparagraf-6-nummer-2-punkt-2-ledd-1">slik at ingen passasjerer venter lenger enn 10 minutter etter at bremseklossene er satt på («on chocks»).</article></article></li></ul></article></article><article class="futureLegalArticle" data-name="§10" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Service til ankommende passasjerer uten forhåndsbestilling</span></span><article class="numberedLegalP" data-numerator="1" id="kapittel-1-foreslåttparagraf-7-nummer-1">(1) Dersom funksjons- eller bevegelseshemmet passasjer ikke har forhåndsbestilt assistanse skal lufthavner med mer enn 1 million passasjerbevegelser årlig sikre assistanse ved flyet etter landing<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-7-nummer-1-punkt-1"><article class="legalP" id="kapittel-1-foreslåttparagraf-7-nummer-1-punkt-1-ledd-1">innen 25 minutter fra bremseklossene er satt på («on chocks») for 80&#xa0;% av passasjerene</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-7-nummer-1-punkt-2"><article class="legalP" id="kapittel-1-foreslåttparagraf-7-nummer-1-punkt-2-ledd-1">innen 35 minutter fra bremseklossene er satt på («on chocks») for 90&#xa0;% av passasjerene</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-7-nummer-1-punkt-3"><article class="legalP" id="kapittel-1-foreslåttparagraf-7-nummer-1-punkt-3-ledd-1">slik at ingen passasjerer venter lenger enn 45 minutter etter at bremseklossene er satt på («on chocks»).</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-7-nummer-2">(2) Dersom funksjons- eller bevegelseshemmet passasjer ikke har forhåndsbestilt assistanse skal lufthavner med mindre enn 1 million passasjerbevegelser årlig sikre assistanse ved flyet etter landing<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-7-nummer-2-punkt-1"><article class="legalP" id="kapittel-1-foreslåttparagraf-7-nummer-2-punkt-1-ledd-1">innen 25 minutter fra bremseklossene er satt på («on chocks») for 80&#xa0;% av passasjerene</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-7-nummer-2-punkt-2"><article class="legalP" id="kapittel-1-foreslåttparagraf-7-nummer-2-punkt-2-ledd-1">slik at ingen passasjerer venter lenger enn 30 minutter etter at bremseklossene er satt på («on chocks»).</article></article></li></ul></article></article><article class="futureLegalArticle" data-name="§11" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Innholdet i assistansen</span></span><article class="legalP" id="kapittel-1-foreslåttparagraf-8-ledd-1">Ved assistanseoppdrag er lufthavnen ansvarlig for at de enkelte passasjer med nedsatt funksjonsevne<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-8-ledd-1-punkt-1"><article class="legalP" id="kapittel-1-foreslåttparagraf-8-ledd-1-punkt-1-ledd-1">følges opp ved forsinkelse eller bytte av utgang;</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-8-ledd-1-punkt-2"><article class="legalP" id="kapittel-1-foreslåttparagraf-8-ledd-1-punkt-2-ledd-1">kan benytte seg av et system som gjør det mulig å påkalle assistanse ved behov for å komme til toalett; og</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-8-ledd-1-punkt-3"><article class="legalP" id="kapittel-1-foreslåttparagraf-8-ledd-1-punkt-3-ledd-1">kan benytte seg av et system som gjør det mulig å påkalle assistanse ved kjøp av mat og drikke.</article></article></li></ul></article></article> <article class="defaultP" margin-top="true">Nåværende § 5 til § 8 blir nye § 12 til § 15.</article></section><section class="section" data-name="kapII" id="kapittel-2" data-lovdata-URL="LTI/forskrift/2008-07-03-867/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>