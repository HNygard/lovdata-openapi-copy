<!DOCTYPE html><html lang="no"><head><title>Forskrift om tilskudd til miljøvennlig spredning av husdyrgjødsel</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-07-18-815</dd><dt class="dokid">DokumentID</dt><dd class="dokid">LTI/forskrift/2008-07-18-815</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 8 s 1300</dd><dt class="dateInForce">I kraft fra</dt><dd class="dateInForce">2008-07-18</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§3</li><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">2008-07-23 13:15</dd><dt class="journalNumber">Journalnummer</dt><dd class="journalNumber">2008-0685</dd><dt class="titleShort">Korttittel</dt><dd class="titleShort">Forskrift om spredning av husdyrgjødsel</dd><dt class="title">Tittel</dt><dd class="title">Forskrift om tilskudd til miljøvennlig spredning av husdyrgjødsel</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 18. juli 2008 med hjemmel i lov 12. mai 1995 nr. 23 om jord (jordlova) § 3 og § 18, og etter samråd med Norges Bondelag og Norsk Bonde- og Småbrukarlag.</dd><dt class="refid">RefID</dt><dd class="refid">forskrift/2008-07-18-815</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til miljøvennlig spredning av husdyrgjødsel<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Tilskudd til miljøvennlig spredning av husdyrgjødsel</li><li>§ 4. Vilkår</li><li>§ 5. Søknad</li><li>§ 6. Tilskuddssatser og utbetaling</li><li>§ 7. Administrasjon, dispensasjon og klage</li><li>§ 8. Opplysningsplikt og kontroll</li><li>§ 9. Avkorting ved feilopplysninger eller brudd på regelverk</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2008-07-18-815" id="dokument"><h1>Forskrift om tilskudd til miljøvennlig spredning av husdyrgjødsel</h1><article class="legalArticle" data-lovdata-URL="LTI/forskrift/2008-07-18-815/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med tilskuddet er å bidra til at husdyrgjødsel spres på miljøvennlige måter som reduserer utslipp til luft, forurensing av vann og gir minst mulige luktulemper. Spredningen skal foregå slik at mest mulig av næringsstoffene i gjødselen gjøres tilgjengelig for plantevekst.</article></article><article class="legalArticle" data-lovdata-URL="LTI/forskrift/2008-07-18-815/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder for tiltak i utvalgte områder i Buskerud, Hedmark og Rogaland.</article></article><article class="legalArticle" data-lovdata-URL="LTI/forskrift/2008-07-18-815/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilskudd til miljøvennlig spredning av husdyrgjødsel</span></h2><article class="legalP" id="paragraf-3-ledd-1">Det kan gis tilskudd til spredning av husdyrgjødsel:<ul class="defaultList"><li data-li-identifier="1)" data-name="1)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">i voksende kultur, åpen åker og stubb der gjødselen enten blir ført direkte ned i bakken, mekanisk eller ved hjelp av høyt trykk (nedfelling) eller blir ført i slanger eller rør helt ned på bakken (nedlegging), eller</article></article></li><li data-li-identifier="2)" data-name="2)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">ved harving eller pløying etter overflatespredning av husdyrgjødsel, slik at gjødselen dekkes av jord eller blandes inn i det øverste jordlaget innen 2 timer (nedmolding).</article></article></li></ul></article><article class="legalP" id="paragraf-3-ledd-2">Det kan gis et tillegg dersom det ved spredning av husdyrgjødsel i voksende kultur benyttes slangeutstyr. Som slangeutstyr regnes utstyr for uttransport av husdyrgjødsel der gjødselen føres ut på arealet gjennom slanger eller rør direkte til forskjellige typer spredere.</article><article class="legalP" id="paragraf-3-ledd-3">Tilskuddet gis kun for én spredning pr. vekstsesong på det aktuelle arealet.</article></article><article class="legalArticle" data-lovdata-URL="LTI/forskrift/2008-07-18-815/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Vilkår</span></h2><article class="legalP" id="paragraf-4-ledd-1">Tilskudd kan gis til foretak som er berettiget produksjonstilskudd i jordbruket dersom:<ul class="defaultList"><li data-li-identifier="1)" data-name="1)"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">husdyrgjødselen disponeres i henhold til forskrift 4. juli 2003 nr. 951 om gjødselvarer mv. av organisk opphav,</article></article></li><li data-li-identifier="2)" data-name="2)"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">foretaket har miljøplan trinn 1<sup class="footnotereference" data-footnotereferencevalue="1" data-unique-footnote-counter="1">1</sup> med gjødslingsplan,<sup class="footnotereference" data-footnotereferencevalue="2" data-unique-footnote-counter="2">2</sup></article></article></li><li data-li-identifier="3)" data-name="3)"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">minste spredemengde er 5 kg total-N pr. dekar,</article></article></li><li data-li-identifier="4)" data-name="4)"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">arealene det innvilges tilskudd for høstes eller beites etter spredning samme år,</article></article></li><li data-li-identifier="5)" data-name="5)"><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">husdyrgjødselen spres senest innen 1. august, og</article></article></li><li data-li-identifier="6)" data-name="6)"><article class="listArticle" id="paragraf-4-ledd-1-punkt-6"><article class="legalP" id="paragraf-4-ledd-1-punkt-6-ledd-1">husdyrgjødsellagre som foretaket disponerer er tømt i løpet av vekstsesongen og senest innen 1. august.</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. forskrift 15. januar 2003 nr. 54 om miljøplan.</article><article class="footnote" data-name="2" data-unique-footnote-counter="2"><span class="footnoteLabel">2</span> Jf. forskrift 1. juli 1999 nr. 791 om gjødslingsplanlegging.</article></footer></article><article class="legalArticle" data-lovdata-URL="LTI/forskrift/2008-07-18-815/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Søknad</span></h2><article class="legalP" id="paragraf-5-ledd-1">Søknad skal fremsettes på søknadsskjema fastsatt av Statens landbruksforvaltning. Søknadsfristen er 20. august.</article><article class="legalP" id="paragraf-5-ledd-2">Det kan søkes tilskudd for de arealer som søker disponerer i henhold til forskrift om produksjonstilskudd i jordbruket. Kart der omsøkte arealer er inntegnet må legges ved søknaden.</article></article><article class="legalArticle" data-lovdata-URL="LTI/forskrift/2008-07-18-815/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilskuddssatser og utbetaling</span></h2><article class="legalP" id="paragraf-6-ledd-1">Tilskudd utbetales etter satser fastsatt av Statens landbruksforvaltning. Innvilget tilskudd utbetales til det foretak som fremsatte søknaden.</article><article class="legalP" id="paragraf-6-ledd-2">Minstebeløp for utbetaling fastsettes av Statens landbruksforvaltning.</article></article><article class="legalArticle" data-lovdata-URL="LTI/forskrift/2008-07-18-815/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Administrasjon, dispensasjon og klage</span></h2><article class="legalP" id="paragraf-7-ledd-1">Vedtak om tilskudd fattes av kommunen.</article><article class="legalP" id="paragraf-7-ledd-2">Fylkesmannen kan i særlige tilfeller dispensere fra reglene i denne forskriften.</article><article class="legalP" id="paragraf-7-ledd-3">Vedtak fattet av kommunen kan påklages til fylkesmannen. Vedtak fattet av fylkesmannen kan påklages til Statens landbruksforvaltning.</article></article><article class="legalArticle" data-lovdata-URL="LTI/forskrift/2008-07-18-815/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Opplysningsplikt og kontroll</span></h2><article class="legalP" id="paragraf-8-ledd-1">Foretak som mottar tilskudd plikter å gi alle nødvendige opplysninger som kommunen, fylkesmannen eller Statens landbruksforvaltning krever, herunder må sprededato- og tidspunkt, nedmoldingstidspunkt og faktisk spredd mengde samt hva slags utstyr husdyrgjødselen er spredd med (spredning ved nedfelling eller nedlegging) kunne dokumenteres.</article><article class="legalP" id="paragraf-8-ledd-2">Kommunen, fylkesmannen og Statens landbruksforvaltning fører tilsyn med at utbetaling av tilskudd er riktig, og har adgang til all bokføring, korrespondanse og opptegnelser som kan vedkomme tilskudd etter denne forskriften. Kontroll kan også foretas ved befaring.</article></article><article class="legalArticle" data-lovdata-URL="LTI/forskrift/2008-07-18-815/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Avkorting ved feilopplysninger eller brudd på regelverk</span></h2><article class="legalP" id="paragraf-9-ledd-1">Dersom foretaket driver eller har drevet sin virksomhet i strid med denne forskriften, eller dersom foretaket har gitt feil opplysninger i søknaden som har eller ville dannet grunnlag for en urettmessig utbetaling av tilskuddet, kan hele eller deler av tilskuddet som tilfaller foretaket holdes tilbake, avkortes eller kreves tilbakebetalt. Avkortet tilskudd kan motregnes i senere tilskuddsutbetalinger til foretaket.</article></article><article class="legalArticle" data-lovdata-URL="LTI/forskrift/2008-07-18-815/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Forskriften trer i kraft straks.</article></article></main></body></html>