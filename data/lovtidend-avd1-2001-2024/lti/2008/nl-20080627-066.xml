<!DOCTYPE html><html lang="no"><head><title>Lov om endringer i lov 16. juli 1999 nr. 66 om Schengen informasjonssystem (SIS)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2008-06-27-66</dd><dt class="dokid">DokumentID</dt><dd class="dokid">LTI/lov/2008-06-27-66</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 7 s 1092</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1999-07-16-66</li></ul></dd><dt class="dateOfPublication">Kunngjort</dt><dd class="dateOfPublication">2008-06-27 14:40</dd><dt class="journalNumber">Journalnummer</dt><dd class="journalNumber">2008-0511</dd><dt class="titleShort">Korttittel</dt><dd class="titleShort">Endringslov til SIS-loven</dd><dt class="title">Tittel</dt><dd class="title">Lov om endringer i lov 16. juli 1999 nr. 66 om Schengen informasjonssystem (SIS)</dd><dt class="miscInformation">Annet om dokumentet</dt><dd class="miscInformation">Ot.prp.nr.38 (2007–2008), Innst.O.nr.65 (2007–2008) og Besl.O.nr.95 (2007–2008). Odels- og lagtingsvedtak hhv. 11. og 17. juni 2008. Fremmet av Justis- og politidepartementet.</dd><dt class="refid">RefID</dt><dd class="refid">lov/2008-06-27-66</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 16. juli 1999 nr. 66 om Schengen informasjonssystem (SIS)<ul class="tocSubUl"><li>I<ul class="tocSubUl"><li>§ 9a. Kobling mellom meldinger</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2008-06-27-66" id="dokument"><h1>Lov om endringer i lov 16. juli 1999 nr. 66 om Schengen informasjonssystem (SIS)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 16. juli 1999 nr. 66 om Schengen informasjonssystem (SIS).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2008-06-27-66/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 16. juli 1999 nr. 66 om Schengen informasjonssystem (SIS) gjøres følgende endringer:</article> <article class="defaultP" margin-top="true">§ 1 annet ledd annet punktum skal lyde:</article><article class="legalP" id="kapittel-1-ledd-2">Systemet består av et nasjonalt system i hver av statene som deltar i Schengensamarbeidet og et sentralt system som de nasjonale systemer kommuniserer med.</article> <article class="defaultP" margin-top="true">§ 2 skal lyde:</article><article class="legalP" id="kapittel-1-ledd-3">Den nasjonale enhet for bekjempelse av organisert og annen alvorlig kriminalitet (Kripos) skal føre et register som er den norske delen av SIS. Registeret skal kommunisere med det sentrale system og inneholde meldinger som er lagt inn av norske myndigheter. Kripos er registeransvarlig, og skal bl.a. sørge for at opplysninger som legges inn av norske myndigheter i SIS, er korrekte, oppdaterte og registrert på lovlig måte.</article> <article class="defaultP" margin-top="true">§ 6 første ledd skal lyde:</article><article class="legalP" id="kapittel-1-ledd-4">Om personer kan det bare registreres<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">etternavn og fornavn, navn ved fødselen og tidligere brukte navn samt eventuelt særskilt registrert aliasnavn</article></article></li><li data-li-identifier="b)" data-name="b)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">særlige objektive fysiske kjennetegn av uforanderlig art</article></article></li><li data-li-identifier="c)" data-name="c)"><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">fødested og fødselsdato</article></article></li><li data-li-identifier="d)" data-name="d)"><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1">kjønn</article></article></li><li data-li-identifier="e)" data-name="e)"><article class="listArticle" id="kapittel-1-ledd-4-punkt-5"><article class="legalP" id="kapittel-1-ledd-4-punkt-5-ledd-1">fotografier</article></article></li><li data-li-identifier="f)" data-name="f)"><article class="listArticle" id="kapittel-1-ledd-4-punkt-6"><article class="legalP" id="kapittel-1-ledd-4-punkt-6-ledd-1">fingeravtrykk</article></article></li><li data-li-identifier="g)" data-name="g)"><article class="listArticle" id="kapittel-1-ledd-4-punkt-7"><article class="legalP" id="kapittel-1-ledd-4-punkt-7-ledd-1">statsborgerskap</article></article></li><li data-li-identifier="h)" data-name="h)"><article class="listArticle" id="kapittel-1-ledd-4-punkt-8"><article class="legalP" id="kapittel-1-ledd-4-punkt-8-ledd-1">angivelse av om vedkommende er bevæpnet, voldelig eller har rømt</article></article></li><li data-li-identifier="i)" data-name="i)"><article class="listArticle" id="kapittel-1-ledd-4-punkt-9"><article class="legalP" id="kapittel-1-ledd-4-punkt-9-ledd-1">begrunnelse for meldingen</article></article></li><li data-li-identifier="j)" data-name="j)"><article class="listArticle" id="kapittel-1-ledd-4-punkt-10"><article class="legalP" id="kapittel-1-ledd-4-punkt-10-ledd-1">myndigheten som har registrert meldingen</article></article></li><li data-li-identifier="k)" data-name="k)"><article class="listArticle" id="kapittel-1-ledd-4-punkt-11"><article class="legalP" id="kapittel-1-ledd-4-punkt-11-ledd-1">en henvisning til beslutningen som ligger til grunn for meldingen</article></article></li><li data-li-identifier="l)" data-name="l)"><article class="listArticle" id="kapittel-1-ledd-4-punkt-12"><article class="legalP" id="kapittel-1-ledd-4-punkt-12-ledd-1">hvilke tiltak som skal settes i verk</article></article></li><li data-li-identifier="m)" data-name="m)"><article class="listArticle" id="kapittel-1-ledd-4-punkt-13"><article class="legalP" id="kapittel-1-ledd-4-punkt-13-ledd-1">koblinger til andre meldinger registrert i SIS i samsvar med § 9a</article></article></li><li data-li-identifier="n)" data-name="n)"><article class="listArticle" id="kapittel-1-ledd-4-punkt-14"><article class="legalP" id="kapittel-1-ledd-4-punkt-14-ledd-1">typen straffbar handling</article></article></li></ul></article> <article class="defaultP" margin-top="true">§ 6 annet ledd bokstav a til c skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-15"><article class="legalP" id="kapittel-1-ledd-4-punkt-15-ledd-1">kjøretøyer med et sylindervolum på over 50 ccm, båter og luftfartøyer,</article></article></li><li data-li-identifier="b)" data-name="b)"><article class="listArticle" id="kapittel-1-ledd-4-punkt-16"><article class="legalP" id="kapittel-1-ledd-4-punkt-16-ledd-1">tilhengere med en egenvekt på over 750 kg, campingvogner, industriutstyr, utenbords båtmotorer og containere,</article></article></li><li data-li-identifier="c)" data-name="c)"><article class="listArticle" id="kapittel-1-ledd-4-punkt-17"><article class="legalP" id="kapittel-1-ledd-4-punkt-17-ledd-1">skytevåpen,</article></article></li></ul></article> <article class="defaultP" margin-top="true">§ 6 annet ledd bokstav h skal lyde:<ul class="defaultList"><li data-li-identifier="h)" data-name="h)"><article class="listArticle" id="kapittel-1-ledd-4-punkt-18"><article class="legalP" id="kapittel-1-ledd-4-punkt-18-ledd-1">stjålne eller på annen måte forsvunne eller ugyldiggjorte verdipapirer og betalingsmidler som f.eks. sjekker, kredittkort, obligasjoner og aksjer.</article></article></li></ul></article> <article class="defaultP" margin-top="true">§ 8 første ledd nr. 1 bokstav a og b skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-19"><article class="legalP" id="kapittel-1-ledd-4-punkt-19-ledd-1">når det foreligger konkrete holdepunkter for å anta at vedkommende person planlegger å begå eller begår en alvorlig straffbar handling, eller</article></article></li><li data-li-identifier="b)" data-name="b)"><article class="listArticle" id="kapittel-1-ledd-4-punkt-20"><article class="legalP" id="kapittel-1-ledd-4-punkt-20-ledd-1">når det ut fra en samlet vurdering av vedkommende person, særlig på grunnlag av tidligere begåtte straffbare handlinger, må antas at vedkommende også i fremtiden vil begå alvorlige straffbare handlinger.</article></article></li></ul></article> <article class="defaultP" margin-top="true">Ny § 9a skal lyde:</article><article class="futureLegalArticle" data-name="§9a" id="kapittel-1-foreslåttparagraf-1"><span class="futureLegalArticleHeader">§ 9a. <span class="legalArticleTitle">Kobling mellom meldinger</span></span><article class="legalP" id="kapittel-1-foreslåttparagraf-1-ledd-1">Kobling mellom meldinger kan bare opprettes når det er et klart operativt behov.</article><article class="legalP" id="kapittel-1-foreslåttparagraf-1-ledd-2">Kobling av meldinger påvirker ikke de tiltakene som skal treffes på grunnlag av hver enkelt av de sammenkoblede meldingene, eller slettefristen for opplysningene i meldingen.</article><article class="legalP" id="kapittel-1-foreslåttparagraf-1-ledd-3">En kobling utvider ikke tilgangsrettighetene i henhold til § 12 eller adgangen til å få utlevert opplysninger i henhold til § 13.</article></article> <article class="defaultP" margin-top="true">§ 12 første ledd bokstav d skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-3-punkt-1"><article class="legalP" id="kapittel-1-foreslåttparagraf-1-ledd-3-punkt-1-ledd-1">myndighet med ansvar for registrering av motorkjøretøyer har, for å kontrollere om motorkjøretøyer som ønskes registrert er stjålet, på annen måte forsvunnet eller er etterlyst som bevis i straffesaker, tilgang til følgende opplysninger:</article></article></li></ul></article> <article class="defaultP" margin-top="true">§ 19 nytt siste ledd skal lyde:</article><article class="legalP" id="kapittel-1-ledd-5">Den registrertes rettigheter i henhold til § 21 annet ledd berøres ikke av bestemmelsene i denne paragraf.</article> <article class="defaultP" margin-top="true">§ 20 siste ledd nytt annet punktum skal lyde:</article><article class="legalP" id="kapittel-1-ledd-6">Begrunnelsen for forlengelsen skal dokumenteres.</article> <article class="defaultP" margin-top="true">§ 21 annet ledd skal lyde:</article><article class="legalP" id="kapittel-1-ledd-7">Datatilsynet skal etter begjæring fra den registrerte kontrollere om opplysningene om vedkommende i SIS er riktige, om reglene om innsyn er fulgt, og om opplysningene er registrert og brukt i samsvar med denne loven. Dersom opplysningene er lagt inn av en annen konvensjonspart, skal kontrollen foretas i samråd med denne konvensjonspartens kontrollorgan. Saksbehandlingsreglene i § 17 gjelder tilsvarende.</article></section><section class="section" data-name="kapII" id="kapittel-2" data-lovdata-URL="LTI/lov/2008-06-27-66/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article></section></main></body></html>