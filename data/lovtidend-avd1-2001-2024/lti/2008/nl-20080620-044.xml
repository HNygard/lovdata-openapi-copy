<!DOCTYPE html><html lang="no"><head><title>Lov om medisinsk og helsefaglig forskning (helseforskningsloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2008-06-20-44</dd><dt class="dokid">DokumentID</dt><dd class="dokid">LTI/lov/2008-06-20-44</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 6 s 979</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/2001-05-18-24</li><li>lov/2003-02-21-12</li></ul></dd><dt class="dateOfPublication">Kunngjort</dt><dd class="dateOfPublication">2008-06-20 14:40</dd><dt class="journalNumber">Journalnummer</dt><dd class="journalNumber">2008-0468</dd><dt class="titleShort">Korttittel</dt><dd class="titleShort">Helseforskningsloven</dd><dt class="title">Tittel</dt><dd class="title">Lov om medisinsk og helsefaglig forskning (helseforskningsloven)</dd><dt class="miscInformation">Annet om dokumentet</dt><dd class="miscInformation">Ot.prp.nr.74 (2006–2007), Innst.O.nr.55 (2007–2008) og Besl.O.nr.83 (2007–2008). Odels- og lagtingsvedtak hhv. 27. mai og 5. juni 2008. Fremmet av Helse- og omsorgsdepartementet.</dd><dt class="refid">RefID</dt><dd class="refid">lov/2008-06-20-44</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om medisinsk og helsefaglig forskning (helseforskningsloven)<ul class="tocSubUl"><li>Kapittel 1 Lovens formål og virkeområde<ul class="tocSubUl"><li>§ 1. Formål</li><li>§ 2. Lovens saklige virkeområde</li><li>§ 3. Lovens geografiske virkeområde</li><li>§ 4. Definisjoner</li></ul></li><li>Kapittel 2 Krav til organisering og utøvelse av medisinsk og helsefaglig forskning<ul class="tocSubUl"><li>§ 5. Forsvarlighet</li><li>§ 6. Hovedkrav til organisering av forskning</li><li>§ 7. Taushetsplikt</li><li>§ 8. Kommersiell utnyttelse</li></ul></li><li>Kapittel 3 Søknad og meldeplikt til den regionale komiteen for medisinsk og helsefaglig forskningsetikk<ul class="tocSubUl"><li>§ 9. Krav om forhåndsgodkjenning</li><li>§ 10. Søknad om forhåndsgodkjenning</li><li>§ 11. Søknad om å foreta vesentlige endringer av forskningsprosjektet</li><li>§ 12. Sluttmelding og rapporter</li></ul></li><li>Kapittel 4 Samtykke<ul class="tocSubUl"><li>§ 13. Hovedregel om samtykke</li><li>§ 14. Bredt samtykke</li><li>§ 15. Ny eller endret bruk av innsamlet humant biologisk materiale eller helseopplysninger</li><li>§ 16. Tilbaketrekking av samtykke</li><li>§ 17. Hvem som har samtykkekompetanse</li><li>§ 18. Vilkår for forskning som inkluderer personer uten samtykkekompetanse</li><li>§ 19. Samtykke til forskning i kliniske nødssituasjoner</li><li>§ 20. Anonymisert humant biologisk materiale og helseopplysninger</li><li>§ 21. Forskning på humant biologisk materiale fra avdøde</li></ul></li><li>Kapittel 5 Forskning som involverer mennesker<ul class="tocSubUl"><li>§ 22. Alminnelige bestemmelser om forskning på mennesker</li><li>§ 23. Meldeplikt ved uønskede medisinske hendelser</li><li>§ 24. Informasjonsplikt til deltaker ved skader og lignende</li></ul></li><li>Kapittel 6 Forskningsbiobanker og forskning som involverer humant biologisk materiale<ul class="tocSubUl"><li>§ 25. Opprettelse av forskningsbiobanker</li><li>§ 26. Ansvarshavende</li><li>§ 27. Krav til oppbevaring og behandling</li><li>§ 28. Adgang til bruk av biologisk materiale som er innsamlet i helsetjenesten til forskning</li><li>§ 29. Overføring av humant biologisk materiale til og fra utlandet</li><li>§ 30. Opphør, nedleggelse eller overtakelse av forskningsbiobank</li><li>§ 31. Andres tilgang til materialet i en forskningsbiobank</li></ul></li><li>Kapittel 7 Forskning på helseopplysninger<ul class="tocSubUl"><li>§ 32. Hovedregel for behandling av helseopplysninger</li><li>§ 33. Krav til behandlingsgrunnlag og forhåndsgodkjenning</li><li>§ 34. Behandling av helseopplysninger</li><li>§ 35. Adgang til bruk av helseopplysninger som er innsamlet i helsetjenesten til forskning</li><li>§ 36. Retting av helseopplysninger mv.</li><li>§ 37. Overføring av opplysninger til og fra land utenfor EØS-området</li><li>§ 38. Forbud mot lagring av unødvendige helseopplysninger</li></ul></li><li>Kapittel 8 Åpenhet og innsyn i forskningen<ul class="tocSubUl"><li>§ 39. Åpenhet</li><li>§ 40. Rett til innsyn for forskningsdeltakere</li><li>§ 41. Allmennhetens rett til innsyn</li><li>§ 42. Unntak fra innsyn</li><li>§ 43. Frist for innsyn</li><li>§ 44. Offentlig fortegnelse over forskningsprosjekter og forskningsbiobanker</li><li>§ 45. Utsatt offentliggjøring</li></ul></li><li>Kapittel 9 Tilsyn<ul class="tocSubUl"><li>§ 46. Statens helsetilsyns myndighet</li><li>§ 47. Datatilsynets myndighet</li><li>§ 48. Opplysningsplikt til tilsynsmyndighetene</li><li>§ 49. Tilsynsmyndighetenes taushetsplikt</li></ul></li><li>Kapittel 10 Erstatning, pålegg, straff m.m.<ul class="tocSubUl"><li>§ 50. Erstatning</li><li>§ 51. Statens helsetilsyns adgang til å gi pålegg om retting og stansning mv.</li><li>§ 52. Datatilsynets adgang til å gi pålegg om retting og stansning mv.</li><li>§ 53. Tvangsmulkt</li><li>§ 54. Straff</li></ul></li><li>Kapittel 11 Sluttbestemmelser<ul class="tocSubUl"><li>§ 55. Ikrafttredelse og overgangsregler</li><li>§ 56. Endringer i andre lover</li></ul></li></ul></li></ul></dd></dl></header><main class="documentBody" data-lovdata-URL="LTI/lov/2008-06-20-44" id="dokument"><h1>Lov om medisinsk og helsefaglig forskning (helseforskningsloven)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 18. mai 2001 nr. 24 om helseregistre og behandling av helseopplysninger (helseregisterloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 21. februar 2003 nr. 12 om biobanker (biobankloven).</article></article></li></ul></article><section class="section" data-name="kap1" id="kapittel-1" data-lovdata-URL="LTI/lov/2008-06-20-44/KAPITTEL_1"><h2>Kapittel 1 Lovens formål og virkeområde</h2><article class="legalArticle" data-lovdata-URL="LTI/lov/2008-06-20-44/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Lovens formål er å fremme god og etisk forsvarlig medisinsk og helsefaglig forskning.</article></article><article class="legalArticle" data-lovdata-URL="LTI/lov/2008-06-20-44/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Lovens saklige virkeområde</span></h3><article class="legalP" id="kapittel-1-paragraf-2-ledd-1">Loven gjelder for medisinsk og helsefaglig forskning på mennesker, humant biologisk materiale eller helseopplysninger. Slik forskning omfatter også pilotstudier og utprøvende behandling.</article><article class="legalP" id="kapittel-1-paragraf-2-ledd-2">Loven gjelder ikke for etablering av helseregistre.</article><article class="legalP" id="kapittel-1-paragraf-2-ledd-3">I den utstrekning ikke annet følger av denne loven, gjelder personopplysningsloven med forskrifter som utfyllende bestemmelser. For klinisk utprøvning av legemidler på mennesker gjelder legemiddelloven § 3 med forskrifter. For klinisk utprøvning av medisinsk utstyr gjelder lov om medisinsk utstyr med forskrifter. Loven her gjelder utfyllende så langt den passer.</article><article class="legalP" id="kapittel-1-paragraf-2-ledd-4">Departementet kan i forskrift gi bestemmeler om lovens anvendelse for særskilte områder innenfor medisinsk og helsefagelig forskning.</article></article><article class="legalArticle" data-lovdata-URL="LTI/lov/2008-06-20-44/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Lovens geografiske virkeområde</span></h3><article class="legalP" id="kapittel-1-paragraf-3-ledd-1">Loven gjelder forskning på norsk territorium eller når forskningen skjer i regi av en forskningsansvarlig som er etablert i Norge.</article><article class="legalP" id="kapittel-1-paragraf-3-ledd-2">Loven gjelder ikke for bruk av helseopplysninger når den forskningsansvarlige er etablert i en annen stat i EØS-området. Loven gjelder heller ikke for bruk av helseopplysninger når den forskningsansvarlige er etablert i en stat utenfor EØS-området og institusjonen ikke benytter hjelpemidler i Norge til mer enn ren overføring av helseopplysninger.</article><article class="legalP" id="kapittel-1-paragraf-3-ledd-3">Kongen kan i forskrift bestemme i hvilken utstrekning loven kommer til anvendelse på Svalbard og Jan Mayen.</article></article><article class="legalArticle" data-lovdata-URL="LTI/lov/2008-06-20-44/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-4-ledd-1">I denne loven forstås med:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-4-ledd-1-punkt-1"><article class="legalP" id="kapittel-1-paragraf-4-ledd-1-punkt-1-ledd-1">medisinsk og helsefaglig forskning: virksomhet som utføres med vitenskapelig metodikk for å skaffe til veie ny kunnskap om helse og sykdom,</article></article></li><li data-li-identifier="b)" data-name="b)"><article class="listArticle" id="kapittel-1-paragraf-4-ledd-1-punkt-2"><article class="legalP" id="kapittel-1-paragraf-4-ledd-1-punkt-2-ledd-1">humant biologisk materiale: organer, deler av organer, celler og vev og bestanddeler av slikt materiale fra levende og døde mennesker,</article></article></li><li data-li-identifier="c)" data-name="c)"><article class="listArticle" id="kapittel-1-paragraf-4-ledd-1-punkt-3"><article class="legalP" id="kapittel-1-paragraf-4-ledd-1-punkt-3-ledd-1">forskningsbiobank: en samling humant biologisk materiale som anvendes i et forskningsprosjekt eller skal anvendes til forskning,</article></article></li><li data-li-identifier="d)" data-name="d)"><article class="listArticle" id="kapittel-1-paragraf-4-ledd-1-punkt-4"><article class="legalP" id="kapittel-1-paragraf-4-ledd-1-punkt-4-ledd-1">helseopplysninger: taushetsbelagte opplysninger i henhold til helsepersonelloven § 21 og andre opplysninger og vurderinger om helseforhold eller som er av betydning for helseforhold, som kan knyttes til en enkeltperson,</article></article></li><li data-li-identifier="e)" data-name="e)"><article class="listArticle" id="kapittel-1-paragraf-4-ledd-1-punkt-5"><article class="legalP" id="kapittel-1-paragraf-4-ledd-1-punkt-5-ledd-1">forskningsansvarlig: institusjon eller en annen juridisk eller fysisk person som har det overordnede ansvaret for forskningsprosjektet, og som har de nødvendige forutsetningene for å kunne oppfylle den forskningsansvarliges plikter etter denne loven,</article></article></li><li data-li-identifier="f)" data-name="f)"><article class="listArticle" id="kapittel-1-paragraf-4-ledd-1-punkt-6"><article class="legalP" id="kapittel-1-paragraf-4-ledd-1-punkt-6-ledd-1">prosjektleder: en fysisk person med ansvar for den daglige driften av forskningsprosjektet, og som har de nødvendige forskningskvalifikasjonene og erfaringer for å kunne oppfylle prosjektlederens plikter etter denne loven.</article></article></li></ul></article></article></section><section class="section" data-name="kap2" id="kapittel-2" data-lovdata-URL="LTI/lov/2008-06-20-44/KAPITTEL_2"><h2>Kapittel 2 Krav til organisering og utøvelse av medisinsk og helsefaglig forskning</h2><article class="legalArticle" data-lovdata-URL="LTI/lov/2008-06-20-44/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Forsvarlighet</span></h3><article class="legalP" id="kapittel-2-paragraf-1-ledd-1">Medisinsk og helsefaglig forskning skal organiseres og utøves forsvarlig.</article><article class="legalP" id="kapittel-2-paragraf-1-ledd-2">Forskningen skal være basert på respekt for forskningsdeltakernes menneskerettigheter og menneskeverd. Hensynet til deltakernes velferd og integritet skal gå foran vitenskapens og samfunnets interesser.</article><article class="legalP" id="kapittel-2-paragraf-1-ledd-3">Medisinsk og helsefaglig forskning skal vareta etiske, medisinske, helsefaglige, vitenskapelige og personvernmessige forhold.</article></article><article class="legalArticle" data-lovdata-URL="LTI/lov/2008-06-20-44/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Hovedkrav til organisering av forskning</span></h3><article class="legalP" id="kapittel-2-paragraf-2-ledd-1">Medisinsk og helsefaglig forskning skal organiseres med en forskningsansvarlig og en prosjektleder og beskrives i en forskningsprotokoll. Finansieringskilder må fremgå av protokollen.</article><article class="legalP" id="kapittel-2-paragraf-2-ledd-2">Det skal føres internkontroll tilpasset virksomhetens størrelse, egenart, aktiviteter og risikoforhold.</article><article class="legalP" id="kapittel-2-paragraf-2-ledd-3">Departementet kan gi forskrift med nærmere krav til organisering av medisinsk og helsefaglig forskning, krav til forskningsprotokollen og til internkontroll, samt gi bestemmelser om prosjektleders og forskningsansvarliges plikter.</article></article><article class="legalArticle" data-lovdata-URL="LTI/lov/2008-06-20-44/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Taushetsplikt</span></h3><article class="legalP" id="kapittel-2-paragraf-3-ledd-1">Enhver som får tilgang til helseopplysninger og andre personopplysninger som blir behandlet i et forskningsprosjekt skal hindre at andre får adgang eller kjennskap til opplysningene.</article><article class="legalP" id="kapittel-2-paragraf-3-ledd-2">Taushetsplikten er ikke til hinder for at opplysninger gjøres kjent for den som de direkte gjelder eller utleveres når mottaker har rettslig grunnlag for å få opplysningene utlevert, jf. § 13.</article></article><article class="legalArticle" data-lovdata-URL="LTI/lov/2008-06-20-44/§8" data-name="§8" id="kapittel-2-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Kommersiell utnyttelse</span></h3><article class="legalP" id="kapittel-2-paragraf-4-ledd-1">Kommersiell utnyttelse av forskningsdeltakere, humant biologisk materiale og helseopplysninger som sådan er forbudt.</article></article></section><section class="section" data-name="kap3" id="kapittel-3" data-lovdata-URL="LTI/lov/2008-06-20-44/KAPITTEL_3"><h2>Kapittel 3 Søknad og meldeplikt til den regionale komiteen for medisinsk og helsefaglig forskningsetikk</h2><article class="legalArticle" data-lovdata-URL="LTI/lov/2008-06-20-44/§9" data-name="§9" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Krav om forhåndsgodkjenning</span></h3><article class="legalP" id="kapittel-3-paragraf-1-ledd-1">Forskningsprosjektet må være forhåndsgodkjent av den regionale komiteen for medisinsk og helsefaglig forskningsetikk, jf. lov 30. juni 2006 nr. 56 om behandling av etikk og redelighet i forskning § 4.</article></article><article class="legalArticle" data-lovdata-URL="LTI/lov/2008-06-20-44/§10" data-name="§10" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Søknad om forhåndsgodkjenning</span></h3><article class="legalP" id="kapittel-3-paragraf-2-ledd-1">Søknad om forhåndsgodkjenning av et forskningsprosjekt skal sammen med forskningsprotokollen sendes til den regionale komiteen for medisinsk og helsefaglig forskningsetikk.</article><article class="legalP" id="kapittel-3-paragraf-2-ledd-2">Den regionale komiteen for medisinsk og helsefaglig forskningsetikk skal foreta en alminnelig forskningsetisk vurdering av prosjektet, og vurdere om prosjektet oppfyller kravene stilt i denne loven eller i medhold av denne loven. Den regionale komiteen for medisinsk og helsefaglig forskningsetikk kan sette vilkår for godkjenning.</article><article class="legalP" id="kapittel-3-paragraf-2-ledd-3">Vedtak vedrørende forhåndsgodkjenning kan påklages til Den nasjonale forskningsetiske komité for medisin og helsefag, jf. lov 30. juni 2006 nr. 56 om behandling av etikk og redelighet i forskning § 4.</article><article class="legalP" id="kapittel-3-paragraf-2-ledd-4">Departementet kan gi forskrifter om krav til søknaden, om saksbehandlingsfrister for den regionale komiteen for medisinsk og helsefaglig forskningsetikk, og om de nærmere vilkårene for forhåndsgodkjenning.</article></article><article class="legalArticle" data-lovdata-URL="LTI/lov/2008-06-20-44/§11" data-name="§11" id="kapittel-3-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Søknad om å foreta vesentlige endringer av forskningsprosjektet</span></h3><article class="legalP" id="kapittel-3-paragraf-3-ledd-1">Dersom prosjektleder ønsker å foreta vesentlige endringer i forskningsprosjektets formål, metode, tidsløp eller organisering, skal søknad sendes til den regionale komiteen for medisinsk og helsefaglig forskningsetikk som har gitt forhåndsgodkjenning. Søknaden skal beskrive hvilke endringer som ønskes foretatt og begrunnelsen for disse.</article><article class="legalP" id="kapittel-3-paragraf-3-ledd-2">Den regionale komiteen for medisinsk og helsefaglig forskningsetikk avgjør om søknaden skal innvilges. Dersom endringene av prosjektet er så store at det må anses å være et helt nytt prosjekt, kan den regionale komiteen for medisinsk og helsefaglig forskningsetikk bestemme at det må søkes om forhåndsgodkjenning etter § 9, jf. § 10, på nytt.</article><article class="legalP" id="kapittel-3-paragraf-3-ledd-3">Departementet kan gi forskrifter om krav til saksbehandlingen og om saksbehandlingsfrister.</article></article><article class="legalArticle" data-lovdata-URL="LTI/lov/2008-06-20-44/§12" data-name="§12" id="kapittel-3-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Sluttmelding og rapporter</span></h3><article class="legalP" id="kapittel-3-paragraf-4-ledd-1">Prosjektleder skal sende sluttmelding til den regionale komiteen for medisinsk og helsefaglig forskningsetikk når forskningsprosjektet avsluttes. I sluttmeldingen skal resultatene presenteres på en objektiv og etterrettelig måte, som sikrer at både positive og negative funn fremgår.</article><article class="legalP" id="kapittel-3-paragraf-4-ledd-2">Den regionale komiteen for medisinsk og helsefaglig forskningsetikk kan stille krav til innholdet i sluttmeldingen.</article><article class="legalP" id="kapittel-3-paragraf-4-ledd-3">Den regionale komiteen for medisinsk og helsefaglig forskningsetikk kan pålegge prosjektleder å avgi årlige eller ekstraordinære rapporter dersom komiteen finner dette nødvendig.</article></article></section><section class="section" data-name="kap4" id="kapittel-4" data-lovdata-URL="LTI/lov/2008-06-20-44/KAPITTEL_4"><h2>Kapittel 4 Samtykke</h2><article class="legalArticle" data-lovdata-URL="LTI/lov/2008-06-20-44/§13" data-name="§13" id="kapittel-4-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Hovedregel om samtykke</span></h3><article class="legalP" id="kapittel-4-paragraf-1-ledd-1">Det kreves samtykke fra deltakere i medisinsk og helsefaglig forskning, med mindre annet følger av lov.</article><article class="legalP" id="kapittel-4-paragraf-1-ledd-2">Samtykket skal være informert, frivillig, uttrykkelig og dokumenterbart. Samtykket skal bygge på spesifikk informasjon om et konkret forskningsprosjekt med mindre det er adgang til å avgi et bredt samtykke, jf. § 14.</article><article class="legalP" id="kapittel-4-paragraf-1-ledd-3">Dersom forskningsdeltakeren kan anses å være i et slikt avhengighetsforhold til den som ber om samtykke, at forskningsdeltakeren vil kunne føle seg presset til å gi samtykke, skal det informerte samtykket innhentes av en annen som forskningsdeltakeren ikke har slikt forhold til.</article><article class="legalP" id="kapittel-4-paragraf-1-ledd-4">Departementet kan gi forskrifter om krav til samtykke.</article></article><article class="legalArticle" data-lovdata-URL="LTI/lov/2008-06-20-44/§14" data-name="§14" id="kapittel-4-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Bredt samtykke</span></h3><article class="legalP" id="kapittel-4-paragraf-2-ledd-1">Forskningsdeltakere kan samtykke etter § 13 til at humant biologisk materiale og helseopplysninger brukes til nærmere bestemte, bredt definerte forskningsformål.</article><article class="legalP" id="kapittel-4-paragraf-2-ledd-2">Den regionale komiteen for medisinsk og helsefaglig forskningsetikk kan sette vilkår for bruk av bredt samtykke og kan pålegge prosjektleder å innhente nytt samtykke dersom komiteen finner det nødvendig.</article><article class="legalP" id="kapittel-4-paragraf-2-ledd-3">Deltakere som har avgitt bredt samtykke har krav på jevnlig informasjon om prosjektet.</article></article><article class="legalArticle" data-lovdata-URL="LTI/lov/2008-06-20-44/§15" data-name="§15" id="kapittel-4-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Ny eller endret bruk av innsamlet humant biologisk materiale eller helseopplysninger</span></h3><article class="legalP" id="kapittel-4-paragraf-3-ledd-1">Ved vesentlige endringer i forskningsprosjektet må det innhentes nytt samtykke etter § 13 dersom endringene antas å ha betydning for deltakerens samtykke.</article><article class="legalP" id="kapittel-4-paragraf-3-ledd-2">Dersom det er vanskelig å innhente nytt samtykke, kan den regionale komiteen for medisinsk og helsefaglig forskningsetikk godkjenne ny eller endret bruk av tidligere innsamlet humant biologisk materiale eller helseopplysninger uten at nytt samtykke innhentes. Dette kan bare skje dersom slik forskning er av vesentlig interesse for samfunnet og hensynet til deltakernes velferd og integritet er ivaretatt. Den regionale komité for medisinsk og helsefaglig forskningsetikk kan sette vilkår for bruken.</article></article><article class="legalArticle" data-lovdata-URL="LTI/lov/2008-06-20-44/§16" data-name="§16" id="kapittel-4-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Tilbaketrekking av samtykke</span></h3><article class="legalP" id="kapittel-4-paragraf-4-ledd-1">Et samtykke til å delta i et forskningsprosjekt kan når som helst trekkes tilbake.</article><article class="legalP" id="kapittel-4-paragraf-4-ledd-2">Ved tilbaketrekking av samtykke må forskningen på vedkommendes biologiske materiale eller helseopplysninger opphøre. Den som har trukket sitt samtykke tilbake, kan kreve at det biologiske materialet destrueres og at helseopplysningene slettes eller utleveres innen 30 dager.</article><article class="legalP" id="kapittel-4-paragraf-4-ledd-3">Adgangen til å kreve destruksjon, sletting eller utlevering etter andre ledd gjelder ikke dersom materialet eller opplysningene er anonymisert, dersom materialet etter bearbeidelse inngår i et annet biologisk produkt, eller dersom opplysningene allerede er inngått i utførte analyser.</article><article class="legalP" id="kapittel-4-paragraf-4-ledd-4">Dersom særlig sterke samfunns- eller forskningshensyn tilsier det, kan den regionale komiteen for medisinsk og helsefaglig forskningsetikk tillate fortsatt forskning på materialet og utsatt destruksjon, sletting eller utlevering til forskningsprosjektet er gjennomført.</article></article><article class="legalArticle" data-lovdata-URL="LTI/lov/2008-06-20-44/§17" data-name="§17" id="kapittel-4-paragraf-5"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Hvem som har samtykkekompetanse</span></h3><article class="legalP" id="kapittel-4-paragraf-5-ledd-1">Rett til å samtykke til deltakelse i medisinsk og helsefaglig forskning har:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-5-ledd-1-punkt-1"><article class="legalP" id="kapittel-4-paragraf-5-ledd-1-punkt-1-ledd-1">myndige personer</article></article></li><li data-li-identifier="b)" data-name="b)"><article class="listArticle" id="kapittel-4-paragraf-5-ledd-1-punkt-2"><article class="legalP" id="kapittel-4-paragraf-5-ledd-1-punkt-2-ledd-1">mindreårige etter fylte 16 år, med mindre annet følger av særlige lovbestemmelser eller av tiltakets art.</article></article></li></ul></article><article class="legalP" id="kapittel-4-paragraf-5-ledd-2">Samtykkekompetanse etter første ledd kan bortfalle i situasjoner som vist til i pasientrettighetsloven § 4-3 andre ledd.</article><article class="legalP" id="kapittel-4-paragraf-5-ledd-3">Foreldre eller andre med foreldreansvar må samtykke til forskning med mindreårige mellom 16 og 18 år som innebærer legemsinngrep eller legemiddelutprøving.</article><article class="legalP" id="kapittel-4-paragraf-5-ledd-4">For samtykke til forskning som inkluderer deltakere under 16 år, gjelder samtykkebestemmelsene i pasientrettighetsloven § 4-4 tilsvarende. Dersom barn mellom 12 og 16 år av grunner som bør respekteres, ikke ønsker at foreldrene, andre med foreldreansvar eller barnevernstjenesten gjøres kjent med opplysninger om barnet, skal dette ivaretas.</article><article class="legalP" id="kapittel-4-paragraf-5-ledd-5">For personer uten samtykkekompetanse etter pasientrettighetsloven § 4-3 andre ledd skal nærmeste pårørende etter pasientrettighetsloven § 1-3 bokstav b samtykke.</article><article class="legalP" id="kapittel-4-paragraf-5-ledd-6">For personer som er umyndiggjorte etter lov 28. november 1898 om umyndiggjørelse gjelder pasientrettighetsloven § 4-7 tilsvarende.</article><article class="legalP" id="kapittel-4-paragraf-5-ledd-7">Dersom særlig sterke samfunns- eller forskningshensyn tilsier det, kan den regionale komiteen for medisinsk og helsefaglig forskningsetikk tillate fortsatt forskning på materialet og utsatt destruksjon, sletting eller utlevering til forskningsprosjektet er gjennomført.</article></article><article class="legalArticle" data-lovdata-URL="LTI/lov/2008-06-20-44/§18" data-name="§18" id="kapittel-4-paragraf-6"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Vilkår for forskning som inkluderer personer uten samtykkekompetanse</span></h3><article class="legalP" id="kapittel-4-paragraf-6-ledd-1">Forskning som inkluderer mindreårige og personer uten samtykkekompetanse etter pasientrettighetsloven § 4-3 kan bare finne sted dersom<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-6-ledd-1-punkt-1"><article class="legalP" id="kapittel-4-paragraf-6-ledd-1-punkt-1-ledd-1">eventuell risiko eller ulempe for personen er ubetydelig,</article></article></li><li data-li-identifier="b)" data-name="b)"><article class="listArticle" id="kapittel-4-paragraf-6-ledd-1-punkt-2"><article class="legalP" id="kapittel-4-paragraf-6-ledd-1-punkt-2-ledd-1">personen selv ikke motsetter seg det, og</article></article></li><li data-li-identifier="c)" data-name="c)"><article class="listArticle" id="kapittel-4-paragraf-6-ledd-1-punkt-3"><article class="legalP" id="kapittel-4-paragraf-6-ledd-1-punkt-3-ledd-1">det er grunn til å anta at resultatene av forskningen kan være til nytte for den aktuelle personen eller for andre personer med samme aldersspesifikke lidelse, sykdom, skade eller tilstand.</article></article></li></ul></article><article class="legalP" id="kapittel-4-paragraf-6-ledd-2">For mindreårige kreves det at tilsvarende forskning ikke kan gjennomføres på personer som ikke er mindreårige.</article><article class="legalP" id="kapittel-4-paragraf-6-ledd-3">For personer uten samtykkekompetanse kreves det at det ikke er grunn til å tro at vedkommende ville motsatt seg deltakelse i forskningsprosjektet hvis vedkommende hadde hatt samtykkekompetanse, og at tilsvarende forskning ikke kan gjennomføres på personer med samtykkekompetanse.</article></article><article class="legalArticle" data-lovdata-URL="LTI/lov/2008-06-20-44/§19" data-name="§19" id="kapittel-4-paragraf-7"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Samtykke til forskning i kliniske nødssituasjoner</span></h3><article class="legalP" id="kapittel-4-paragraf-7-ledd-1">I kliniske nødssituasjoner der pasienten ikke er i stand til å avgi samtykke, og der det er umulig å innhente samtykke fra vedkommendes nærmeste pårørende, kan forskning bare skje dersom<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-7-ledd-1-punkt-1"><article class="legalP" id="kapittel-4-paragraf-7-ledd-1-punkt-1-ledd-1">eventuell risiko eller ulempe for personen er ubetydelig,</article></article></li><li data-li-identifier="b)" data-name="b)"><article class="listArticle" id="kapittel-4-paragraf-7-ledd-1-punkt-2"><article class="legalP" id="kapittel-4-paragraf-7-ledd-1-punkt-2-ledd-1">personen selv ikke motsetter seg det, og det ikke er grunn for forskere eller øvrig personell til å tro at vedkommende ville ha motsatt seg dette dersom vedkommende hadde hatt samtykkekompetanse,</article></article></li><li data-li-identifier="c)" data-name="c)"><article class="listArticle" id="kapittel-4-paragraf-7-ledd-1-punkt-3"><article class="legalP" id="kapittel-4-paragraf-7-ledd-1-punkt-3-ledd-1">det bare er mulig å utføre forskningen i kliniske nødssituasjoner, og</article></article></li><li data-li-identifier="d)" data-name="d)"><article class="listArticle" id="kapittel-4-paragraf-7-ledd-1-punkt-4"><article class="legalP" id="kapittel-4-paragraf-7-ledd-1-punkt-4-ledd-1">forskningen utvilsomt er berettiget på grunn av utsikten til resultater med stor forebyggende, diagnostisk eller terapeutisk verdi.</article></article></li></ul></article><article class="legalP" id="kapittel-4-paragraf-7-ledd-2">Vedkommende eller dennes nærmeste pårørende skal så snart som mulig gis informasjon om forskningen. Samtykke etter § 13, jf. § 17, er en forutsetning for videre forskning og skal innhentes så snart som mulig.</article></article><article class="legalArticle" data-lovdata-URL="LTI/lov/2008-06-20-44/§20" data-name="§20" id="kapittel-4-paragraf-8"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Anonymisert humant biologisk materiale og helseopplysninger</span></h3><article class="legalP" id="kapittel-4-paragraf-8-ledd-1">Samtykke kreves ikke ved bruk av anonymisert humant biologisk materiale og anonyme opplysninger. For innhenting av materiale og opplysninger som senere skal anonymiseres, kreves det samtykke etter kapitlet her.</article></article><article class="legalArticle" data-lovdata-URL="LTI/lov/2008-06-20-44/§21" data-name="§21" id="kapittel-4-paragraf-9"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Forskning på humant biologisk materiale fra avdøde</span></h3><article class="legalP" id="kapittel-4-paragraf-9-ledd-1">For forskning på biologisk materiale som tas ut fra avdøde gjelder bestemmelsene i lov 9. februar 1973 nr. 6 om transplantasjon, sykehusobduksjon og avgivelse av lik m.m. og forskrifter gitt i medhold av loven tilsvarende.</article></article></section><section class="section" data-name="kap5" id="kapittel-5" data-lovdata-URL="LTI/lov/2008-06-20-44/KAPITTEL_5"><h2>Kapittel 5 Forskning som involverer mennesker</h2><article class="legalArticle" data-lovdata-URL="LTI/lov/2008-06-20-44/§22" data-name="§22" id="kapittel-5-paragraf-1"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Alminnelige bestemmelser om forskning på mennesker</span></h3><article class="legalP" id="kapittel-5-paragraf-1-ledd-1">Forskning på mennesker kan bare finne sted dersom det ikke finnes alternative metoder som er tilnærmet like effektive.</article><article class="legalP" id="kapittel-5-paragraf-1-ledd-2">Før forskning på mennesker gjennomføres skal det gjøres en grundig vurdering av risiko og belastning for deltakerne. Disse må stå i forhold til påregnelige fordeler for forskningsdeltakeren selv eller for andre mennesker.</article><article class="legalP" id="kapittel-5-paragraf-1-ledd-3">Forskningen skal stanses dersom det viser seg at risikoen er større enn mulige fordeler, eller dersom det foreligger tilstrekkelige holdepunkter for positive og fordelaktige resultater.</article><article class="legalP" id="kapittel-5-paragraf-1-ledd-4">Forskning kan bare kombineres med behandling dersom forskningen antas å ha helsefremmende verdi for forskningsdeltakeren. Fordelene, risikoene, belastningene og effektiviteten ved en ny metode skal prøves mot de beste metodene av forebygging, diagnostikk og behandling som til enhver tid er tilgjengelige, med mindre særlig tungtveiende hensyn tilsier det.</article></article><article class="legalArticle" data-lovdata-URL="LTI/lov/2008-06-20-44/§23" data-name="§23" id="kapittel-5-paragraf-2"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Meldeplikt ved uønskede medisinske hendelser</span></h3><article class="legalP" id="kapittel-5-paragraf-2-ledd-1">Prosjektlederen skal omgående gi skriftlig melding til tilsynsmyndighetene om alvorlige samt uønskede og uventede medisinske hendelser som antas å ha sammenheng med forskningen.</article><article class="legalP" id="kapittel-5-paragraf-2-ledd-2">Prosjektlederen, andre forskere og annet personell skal av eget tiltak gi tilsynsmyndighetene informasjon om forhold som kan medføre fare for forskningsdeltakernes sikkerhet. Ved unaturlig dødsfall skal politiet varsles omgående.</article></article><article class="legalArticle" data-lovdata-URL="LTI/lov/2008-06-20-44/§24" data-name="§24" id="kapittel-5-paragraf-3"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Informasjonsplikt til deltaker ved skader og lignende</span></h3><article class="legalP" id="kapittel-5-paragraf-3-ledd-1">Prosjektlederen skal omgående informere forskningsdeltakerne dersom de har blitt påført skade, eller det har oppstått komplikasjoner som følge av forskningsprosjektet.</article><article class="legalP" id="kapittel-5-paragraf-3-ledd-2">Prosjektlederen skal samtidig gjøre forskningsdeltakeren kjent med adgangen til å søke erstatning hos Norsk Pasientskadeerstatning og andre forsikringsordninger.</article></article></section><section class="section" data-name="kap6" id="kapittel-6" data-lovdata-URL="LTI/lov/2008-06-20-44/KAPITTEL_6"><h2>Kapittel 6 Forskningsbiobanker og forskning som involverer humant biologisk materiale</h2><article class="legalArticle" data-lovdata-URL="LTI/lov/2008-06-20-44/§25" data-name="§25" id="kapittel-6-paragraf-1"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Opprettelse av forskningsbiobanker</span></h3><article class="legalP" id="kapittel-6-paragraf-1-ledd-1">En forskningsbiobank kan bare opprettes etter å ha blitt godkjent av den regionale komiteen for medisinsk og helsefaglig forskningsetikk.</article><article class="legalP" id="kapittel-6-paragraf-1-ledd-2">Forskningsbiobanker som opprettes i forbindelse med innsamling, oppbevaring og bruk av humant biologisk materiale som en del av et forskningsprosjekt, skal beskrives i prosjektets forskningsprotokoll.</article><article class="legalP" id="kapittel-6-paragraf-1-ledd-3">Forskningsbiobanker som opprettes i forbindelse med innsamling og oppbevaring av humant biologisk materiale uten tilknytning til et konkret forskningsprosjekt, må godkjennes av den regionale komiteen for medisinsk og helsefaglig forskningsetikk. Det samme gjelder forskningsbiobanker som skal brukes til lagring og ny bruk av humant biologisk materiale, når det opprinnelige formålet for et forskningsprosjekt er oppfylt.</article><article class="legalP" id="kapittel-6-paragraf-1-ledd-4">Departementet kan i forskrift gi bestemmelser om hva søknader om opprettelse av forskningsbiobanker skal inneholde.</article><article class="legalP" id="kapittel-6-paragraf-1-ledd-5">Departementet kan i forskrift gi bestemmelser om opprettelse og annen behandling av humant biologisk materiale i biobanker som er tilknyttet helseregistre etter helseregisterloven §§ 7 og 8.</article></article><article class="legalArticle" data-lovdata-URL="LTI/lov/2008-06-20-44/§26" data-name="§26" id="kapittel-6-paragraf-2"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Ansvarshavende</span></h3><article class="legalP" id="kapittel-6-paragraf-2-ledd-1">Hver forskningsbiobank skal ha en ansvarshavende person med medisinsk eller biologisk utdanning av høyere grad. Den forskningsansvarlige skal utpeke ansvarshavende.</article><article class="legalP" id="kapittel-6-paragraf-2-ledd-2">Departementet kan i forskrift bestemme at enkelte forskningsbiobanker i tillegg til ansvarshavende person skal ha et styre og nærmere regler.</article><article class="legalP" id="kapittel-6-paragraf-2-ledd-3">Ansvarshavende, forskningsansvarlig og styret skal sørge for at forskningsbiobanken opprettes og forvaltes i samsvar med denne og annen lov.</article></article><article class="legalArticle" data-lovdata-URL="LTI/lov/2008-06-20-44/§27" data-name="§27" id="kapittel-6-paragraf-3"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Krav til oppbevaring og behandling</span></h3><article class="legalP" id="kapittel-6-paragraf-3-ledd-1">Materiale i forskningsbiobanker skal oppbevares og behandles forsvarlig. Oppbevaring og behandling skal skje med respekt for giveren av materialet.</article><article class="legalP" id="kapittel-6-paragraf-3-ledd-2">Humant biologisk materiale fra forskningsbiobanker kan ikke utleveres i forsikringsøyemed, til arbeidsgiver, til påtalemyndighet eller til domstol, selv om den materialet stammer fra samtykker til det.</article><article class="legalP" id="kapittel-6-paragraf-3-ledd-3">Kongen kan i forskrift bestemme at utlevering av humant biologisk materiale til påtalemyndighet eller domstol helt unntaksvis kan skje dersom svært tungtveiende private eller offentlige interesser gjør dette rettmessig.</article><article class="legalP" id="kapittel-6-paragraf-3-ledd-4">Departementet kan i forskrift gi nærmere regler om hvordan humant biologisk materiale i en forskningsbiobank skal oppbevares og behandles.</article></article><article class="legalArticle" data-lovdata-URL="LTI/lov/2008-06-20-44/§28" data-name="§28" id="kapittel-6-paragraf-4"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Adgang til bruk av biologisk materiale som er innsamlet i helsetjenesten til forskning</span></h3><article class="legalP" id="kapittel-6-paragraf-4-ledd-1">Den regionale komiteen for medisinsk og helsefaglig forskningsetikk kan bestemme at humant biologisk materiale innsamlet i helsetjenesten som ledd i diagnostisering og behandling, kan eller skal brukes til forskningsformål uten innhenting av pasientens samtykke. Dette kan bare skje dersom slik forskning er av vesentlig interesse for samfunnet og hensynet til deltakernes velferd og integritet er ivaretatt. Den regionale komiteen for medisinsk og helsefaglig forskningsetikk kan sette vilkår for bruken.</article><article class="legalP" id="kapittel-6-paragraf-4-ledd-2">Pasienten skal på forhånd ha blitt informert om at humant biologisk materiale i visse tilfeller kan benyttes til forskning og må ha fått adgang til å reservere seg mot forskning på humant biologisk materiale.</article><article class="legalP" id="kapittel-6-paragraf-4-ledd-3">Det skal opprettes et elektronisk register med oversikt over de pasientene som har reservert seg mot at deres biologiske materiale benyttes til forskning.</article></article><article class="legalArticle" data-lovdata-URL="LTI/lov/2008-06-20-44/§29" data-name="§29" id="kapittel-6-paragraf-5"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Overføring av humant biologisk materiale til og fra utlandet</span></h3><article class="legalP" id="kapittel-6-paragraf-5-ledd-1">Humant biologisk materiale fra en forskningsbiobank kan bare sendes ut av landet eller tas inn i landet etter godkjenning fra den regionale komiteen for medisinsk og helsefaglig forskningsetikk, og det kan godtgjøres at kravene til samtykke i kapittel 4 og kravene til behandling av helseopplysninger i kapittel 7 er oppfylt.</article><article class="legalP" id="kapittel-6-paragraf-5-ledd-2">Departementet kan i forskrift gjøre unntak fra kravet om godkjenning for overføring av biobankmateriale som er ledd i alminnelig internasjonalt samarbeid.</article><article class="legalP" id="kapittel-6-paragraf-5-ledd-3">Departementet kan i forskrift stille vilkår for innsendelse og utsendelse av humant biologisk materiale, og om bruk av materiale fra utlandet til forskning i Norge.</article></article><article class="legalArticle" data-lovdata-URL="LTI/lov/2008-06-20-44/§30" data-name="§30" id="kapittel-6-paragraf-6"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Opphør, nedleggelse eller overtakelse av forskningsbiobank</span></h3><article class="legalP" id="kapittel-6-paragraf-6-ledd-1">Forskningsansvarlig skal søke den regionale komiteen for medisinsk og helsefaglig forskningsetikk om tillatelse til opphør, nedleggelse eller overtakelse av forskningsbiobank. Den regionale komiteen for medisinsk og helsefaglig forskningsetikk må godkjenne prosedyren ved en eventuell destruksjon.</article><article class="legalP" id="kapittel-6-paragraf-6-ledd-2">Departementet kan i forskrift gi bestemmelser om at humant biologisk materiale i visse tilfeller skal kunne overdras til andre forskningsansvarlige i stedet for å destrueres.</article></article><article class="legalArticle" data-lovdata-URL="LTI/lov/2008-06-20-44/§31" data-name="§31" id="kapittel-6-paragraf-7"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Andres tilgang til materialet i en forskningsbiobank</span></h3><article class="legalP" id="kapittel-6-paragraf-7-ledd-1">Den forskningsansvarlige skal gi andre forskere tilgang til humant biologisk materiale i virksomhetens forskningsbiobanker, med mindre den forskningsansvarlige selv har behov for materialet eller andre særlige grunner gjør seg gjeldende. Før utleveringen av materiale kan finne sted, må de nødvendige godkjenningene etter kapittel 3 foreligge.</article><article class="legalP" id="kapittel-6-paragraf-7-ledd-2">Ved vurderingen av om det foreligger særlige grunner etter første ledd, skal det legges vekt på forskningens kvalitet og relevans i forhold til formålet med forskningsbiobanken. Det må legges vekt på lovpålagte plikter om oppbevaring og behandling av materialet, hensynet til materialets giver og den forskningsansvarliges behov for materialet.</article><article class="legalP" id="kapittel-6-paragraf-7-ledd-3">Dersom den ansvarlige for forskningsbiobanken avslår anmodningen om tilgang, kan avgjørelsen påklages til den regionale komiteen for medisinsk og helsefaglig forskningsetikk som har godkjent opprettingen av forskningsbiobanken. Komiteens vedtak kan ikke påklages.</article></article></section><section class="section" data-name="kap7" id="kapittel-7" data-lovdata-URL="LTI/lov/2008-06-20-44/KAPITTEL_7"><h2>Kapittel 7 Forskning på helseopplysninger</h2><article class="legalArticle" data-lovdata-URL="LTI/lov/2008-06-20-44/§32" data-name="§32" id="kapittel-7-paragraf-1"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Hovedregel for behandling av helseopplysninger</span></h3><article class="legalP" id="kapittel-7-paragraf-1-ledd-1">Behandling av helseopplysninger i medisinsk og helsefaglig forskning skal ha uttrykkelig angitte formål. Helseopplysningene skal være relevante og nødvendige for å nå forskningsprosjektets formål. Graden av personidentifikasjon for helseopplysninger skal ikke være større enn nødvendig for å nå formålene.</article><article class="legalP" id="kapittel-7-paragraf-1-ledd-2">Helseopplysninger kan ikke anvendes til formål som er uforenlig med det opprinnelige formålet uten at forskningsdeltakeren samtykker, med mindre annet følger av lov.</article><article class="legalP" id="kapittel-7-paragraf-1-ledd-3">Helseopplysninger kan ikke utleveres i forsikringsøyemed, til arbeidsgiver, til påtalemyndighet eller til domstol, selv om den opplysningene stammer fra samtykker til det.</article><article class="legalP" id="kapittel-7-paragraf-1-ledd-4">Kongen kan i forskrift bestemme at utlevering av helseopplysninger til påtalemyndighet eller domstol helt unntaksvis kan skje dersom svært tungtveiende private eller offentlige interesser gjør dette rettmessig.</article></article><article class="legalArticle" data-lovdata-URL="LTI/lov/2008-06-20-44/§33" data-name="§33" id="kapittel-7-paragraf-2"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Krav til behandlingsgrunnlag og forhåndsgodkjenning</span></h3><article class="legalP" id="kapittel-7-paragraf-2-ledd-1">Forskningsprosjekter skal ha et behandlingsgrunnlag. Forhåndsgodkjenning fra den regionale komiteen for medisinsk og helsefaglig forskningsetikk etter kapittel 3 er nødvendig og tilstrekkelig behandlingsgrunnlag for helseopplysninger i medisinsk og helsefaglig forskning.</article><article class="legalP" id="kapittel-7-paragraf-2-ledd-2">Behandling av helseopplysninger fra helseregistre etter helseregisterloven §§ 7 og 8 krever ikke tillatelser etter første ledd, med mindre annet følger av forskriftene til registrene.</article></article><article class="legalArticle" data-lovdata-URL="LTI/lov/2008-06-20-44/§34" data-name="§34" id="kapittel-7-paragraf-3"><h3 class="legalArticleHeader"><span class="legalArticleValue">§ 34</span>. <span class="legalArticleTitle">Behandling av helseopplysninger</span></h3><article class="legalP" id="kapittel-7-paragraf-3-ledd-1">Helseopplysninger kan behandles, sammenstilles og utleveres i tråd med forskningsprosjektets formål, eventuelle samtykker, behandlingsgrunnlaget etter § 33 og i samsvar med forskningsprotokollen.</article><article class="legalP" id="kapittel-7-paragraf-3-ledd-2">Den regionale komiteen for medisinsk og helsefaglig forskningsetikk kan ved godkjenningen etter kapittel 3 nekte slik sammenstilling og utlevering dersom denne finnes å være medisinsk eller etisk uforsvarlig.</article><article class="legalP" id="kapittel-7-paragraf-3-ledd-3">Sammenstilling og utlevering av helseopplysninger kan skje til databehandlingsansvarlige eller forskningsansvarlige som har særskilt behandlingsgrunnlag for å motta og behandle opplysningene. Slikt behandlingsgrunnlag kan være konsesjon eller hjemmel i lov eller forskrift.</article></article><article class="legalArticle" data-lovdata-URL="LTI/lov/2008-06-20-44/§35" data-name="§35" id="kapittel-7-paragraf-4"><h3 class="legalArticleHeader"><span class="legalArticleValue">§ 35</span>. <span class="legalArticleTitle">Adgang til bruk av helseopplysninger som er innsamlet i helsetjenesten til forskning</span></h3><article class="legalP" id="kapittel-7-paragraf-4-ledd-1">Den regionale komiteen for medisinsk og helsefaglig forskningsetikk kan bestemme at helseopplysninger kan eller skal gis fra helsepersonell til bruk i forskning, og at det kan skje uten hinder av taushetsplikt. Det samme gjelder opplysninger innsamlet i helsetjenesten. Dette kan bare skje dersom slik forskning er av vesentlig interesse for samfunnet og hensynet til deltakernes velferd og integritet er ivaretatt. Den regionale komiteen for medisinsk og helsefaglig forskningsetikk kan sette vilkår for bruken. Reglene om taushetsplikt etter § 7 gjelder tilsvarende for den som mottar opplysningene.</article><article class="legalP" id="kapittel-7-paragraf-4-ledd-2">Departementet kan i forskrift gi nærmere bestemmelser om bruk av taushetsbelagte opplysninger i forskning.</article></article><article class="legalArticle" data-lovdata-URL="LTI/lov/2008-06-20-44/§36" data-name="§36" id="kapittel-7-paragraf-5"><h3 class="legalArticleHeader"><span class="legalArticleValue">§ 36</span>. <span class="legalArticleTitle">Retting av helseopplysninger mv.</span></h3><article class="legalP" id="kapittel-7-paragraf-5-ledd-1">Prosjektleder skal av eget tiltak rette uriktige opplysninger, oppdatere foreldede opplysninger og supplere ufullstendige opplysninger.</article><article class="legalP" id="kapittel-7-paragraf-5-ledd-2">Uriktige og foreldede opplysninger skal slettes eller endres på en måte som gjør at endringen kan spores. Fullstendig sletting av uriktige og foreldede opplysninger kan bare skje dersom det blir krevd av noen som opplysningene kan få direkte innvirkning på, og slettingen ikke får avgjørende innvirkning på forskningsresultatenes validitet eller representativitet.</article><article class="legalP" id="kapittel-7-paragraf-5-ledd-3">Krav om sletting avgjøres av prosjektlederen. Om sletting nektes, kan avgjørelsen klages inn for den regionale komiteen for medisinsk og helsefaglig forskningsetikk.</article></article><article class="legalArticle" data-lovdata-URL="LTI/lov/2008-06-20-44/§37" data-name="§37" id="kapittel-7-paragraf-6"><h3 class="legalArticleHeader"><span class="legalArticleValue">§ 37</span>. <span class="legalArticleTitle">Overføring av opplysninger til og fra land utenfor EØS-området</span></h3><article class="legalP" id="kapittel-7-paragraf-6-ledd-1">Personidentifiserbare helseopplysninger som blir behandlet som del av et forskningsprosjekt kan bare overføres mellom Norge og et land utenfor EØS-området dersom<ul class="defaultList"><li data-li-identifier="a)" data-name="a)"><article class="listArticle" id="kapittel-7-paragraf-6-ledd-1-punkt-1"><article class="legalP" id="kapittel-7-paragraf-6-ledd-1-punkt-1-ledd-1">den utenlandske databehandlingsansvarlige skriftlig forsikrer overfor den forskningsansvarlige at behandlingen har skjedd eller vil skje i samsvar med direktiv 95/46/EF, og</article></article></li><li data-li-identifier="b)" data-name="b)"><article class="listArticle" id="kapittel-7-paragraf-6-ledd-1-punkt-2"><article class="legalP" id="kapittel-7-paragraf-6-ledd-1-punkt-2-ledd-1">det er gitt samtykke til dette fra den opplysningen gjelder, eller</article></article></li><li data-li-identifier="c)" data-name="c)"><article class="listArticle" id="kapittel-7-paragraf-6-ledd-1-punkt-3"><article class="legalP" id="kapittel-7-paragraf-6-ledd-1-punkt-3-ledd-1">den registrerte ikke har reservert seg, og det har blitt gitt informasjon om at opplysningene vil bli overført til et land utenfor EØS.</article></article></li></ul></article><article class="legalP" id="kapittel-7-paragraf-6-ledd-2">Helseopplysninger som er avidentifiserte eller pseudonyme, kan overføres til land utenfor EØS dersom kopling til personidentifikasjoner ikke kan skje så lenge opplysningene befinner seg i vedkommende land.</article><article class="legalP" id="kapittel-7-paragraf-6-ledd-3">Departementet kan gi forskrift om bruk av helseopplysninger fra utlandet til forskning i Norge.</article></article><article class="legalArticle" data-lovdata-URL="LTI/lov/2008-06-20-44/§38" data-name="§38" id="kapittel-7-paragraf-7"><h3 class="legalArticleHeader"><span class="legalArticleValue">§ 38</span>. <span class="legalArticleTitle">Forbud mot lagring av unødvendige helseopplysninger</span></h3><article class="legalP" id="kapittel-7-paragraf-7-ledd-1">Opplysninger skal ikke oppbevares lenger enn det som er nødvendig for å gjennomføre prosjektet. Den regionale komiteen for medisinsk og helsefaglig forskningsetikk kan bestemme at dokumenter som er nødvendig for etterkontroll av prosjektet, skal oppbevares i fem år etter at sluttmelding er sendt komiteen. Hvis opplysninger ikke deretter skal oppbevares i henhold til arkivloven eller annen lovgivning, skal de anonymiseres eller slettes.</article><article class="legalP" id="kapittel-7-paragraf-7-ledd-2">Den regionale komiteen for medisinsk og helsefaglig forskningsetikk kan bestemme at opplysningene skal oppbevares i lenger tid enn det som følger av første ledd. Til slikt vedtak kan knyttes vilkår.</article><article class="legalP" id="kapittel-7-paragraf-7-ledd-3">Departementet kan gi forskrift om oppbevaring av opplysninger etter at forskningsprosjektet er gjennomført.</article></article></section><section class="section" data-name="kap8" id="kapittel-8" data-lovdata-URL="LTI/lov/2008-06-20-44/KAPITTEL_8"><h2>Kapittel 8 Åpenhet og innsyn i forskningen</h2><article class="legalArticle" data-lovdata-URL="LTI/lov/2008-06-20-44/§39" data-name="§39" id="kapittel-8-paragraf-1"><h3 class="legalArticleHeader"><span class="legalArticleValue">§ 39</span>. <span class="legalArticleTitle">Åpenhet</span></h3><article class="legalP" id="kapittel-8-paragraf-1-ledd-1">Den forskningsansvarlige og prosjektlederen skal sørge for åpenhet rundt forskningen.</article></article><article class="legalArticle" data-lovdata-URL="LTI/lov/2008-06-20-44/§40" data-name="§40" id="kapittel-8-paragraf-2"><h3 class="legalArticleHeader"><span class="legalArticleValue">§ 40</span>. <span class="legalArticleTitle">Rett til innsyn for forskningsdeltakere</span></h3><article class="legalP" id="kapittel-8-paragraf-2-ledd-1">Forskningsdeltakeren har rett til innsyn i personidentifiserbare og pseudonyme helseopplysninger om seg selv, samt sikkerhetstiltakene ved behandlingen av helseopplysningene så langt innsyn ikke svekker sikkerheten.</article><article class="legalP" id="kapittel-8-paragraf-2-ledd-2">Opplysningene det gis innsyn i, skal presenteres på en måte som er tilpasset den enkeltes evner og behov. Forskningsdeltakeren kan kreve at prosjektlederen utdyper opplysningene som nevnt i første ledd i den grad dette er nødvendig for at forskningsdeltakeren skal kunne vareta egne interesser.</article></article><article class="legalArticle" data-lovdata-URL="LTI/lov/2008-06-20-44/§41" data-name="§41" id="kapittel-8-paragraf-3"><h3 class="legalArticleHeader"><span class="legalArticleValue">§ 41</span>. <span class="legalArticleTitle">Allmennhetens rett til innsyn</span></h3><article class="legalP" id="kapittel-8-paragraf-3-ledd-1">Enhver skal ved henvendelse til den regionale komiteen for medisinsk og helsefaglig forskningsetikk få vite hvilke forskningsprosjekter etter denne loven som en forskningsansvarlig eller prosjektleder er eller har vært involvert i, samt formålet med prosjektet.</article></article><article class="legalArticle" data-lovdata-URL="LTI/lov/2008-06-20-44/§42" data-name="§42" id="kapittel-8-paragraf-4"><h3 class="legalArticleHeader"><span class="legalArticleValue">§ 42</span>. <span class="legalArticleTitle">Unntak fra innsyn</span></h3><article class="legalP" id="kapittel-8-paragraf-4-ledd-1">Retten til innsyn etter §§ 40 og 41 omfatter ikke opplysninger som<ul class="defaultList"><li data-li-identifier="a)" data-name="a)"><article class="listArticle" id="kapittel-8-paragraf-4-ledd-1-punkt-1"><article class="legalP" id="kapittel-8-paragraf-4-ledd-1-punkt-1-ledd-1">om de ble kjent, ville kunne skade rikets sikkerhet, landets forsvar eller forholdet til fremmede makter eller internasjonale organisasjoner,</article></article></li><li data-li-identifier="b)" data-name="b)"><article class="listArticle" id="kapittel-8-paragraf-4-ledd-1-punkt-2"><article class="legalP" id="kapittel-8-paragraf-4-ledd-1-punkt-2-ledd-1">det er påkrevd å hemmeligholde av hensyn til forebygging, etterforskning, avsløring og rettslig forfølging av straffbare handlinger,</article></article></li><li data-li-identifier="c)" data-name="c)"><article class="listArticle" id="kapittel-8-paragraf-4-ledd-1-punkt-3"><article class="legalP" id="kapittel-8-paragraf-4-ledd-1-punkt-3-ledd-1">det må anses utilrådelig at den forskningsdeltakeren får kjennskap til, av hensyn til vedkommendes helse eller forholdet til personer som står vedkommende nær,</article></article></li><li data-li-identifier="d)" data-name="d)"><article class="listArticle" id="kapittel-8-paragraf-4-ledd-1-punkt-4"><article class="legalP" id="kapittel-8-paragraf-4-ledd-1-punkt-4-ledd-1">er underlagt taushetsplikt,</article></article></li><li data-li-identifier="e)" data-name="e)"><article class="listArticle" id="kapittel-8-paragraf-4-ledd-1-punkt-5"><article class="legalP" id="kapittel-8-paragraf-4-ledd-1-punkt-5-ledd-1">utelukkende finnes i tekst som er utarbeidet for den interne saksforberedelse og som heller ikke er utlevert til andre, eller</article></article></li><li data-li-identifier="f)" data-name="f)"><article class="listArticle" id="kapittel-8-paragraf-4-ledd-1-punkt-6"><article class="legalP" id="kapittel-8-paragraf-4-ledd-1-punkt-6-ledd-1">det vil være i strid med åpenbare og grunnleggende private eller offentlige interesser å informere om, herunder hensynet til forskningsdeltakeren selv.</article></article></li></ul></article><article class="legalP" id="kapittel-8-paragraf-4-ledd-2">Opplysninger som forskningsdeltakeren nektes innsyn i etter første ledd bokstav c, har en representant for forskningsdeltakeren rett til innsyn i, med mindre representanten anses uskikket for dette. En lege eller advokat kan ikke nektes innsyn, med mindre særlige grunner taler for dette.</article><article class="legalP" id="kapittel-8-paragraf-4-ledd-3">Når innsyn nektes i medhold av første eller andre ledd, må dette begrunnes skriftlig med presis henvisning til unntakshjemmelen.</article><article class="legalP" id="kapittel-8-paragraf-4-ledd-4">Avslag på krav om innsyn og informasjon kan påklages den regionale komiteen for medisinsk og helsefaglig forskningsetikk.</article></article><article class="legalArticle" data-lovdata-URL="LTI/lov/2008-06-20-44/§43" data-name="§43" id="kapittel-8-paragraf-5"><h3 class="legalArticleHeader"><span class="legalArticleValue">§ 43</span>. <span class="legalArticleTitle">Frist for innsyn</span></h3><article class="legalP" id="kapittel-8-paragraf-5-ledd-1">Prosjektlederen skal svare på henvendelser om innsyn etter §§ 40 og 41 uten ugrunnet opphold og senest innen 30 dager fra den dagen henvendelsen kom inn.</article><article class="legalP" id="kapittel-8-paragraf-5-ledd-2">Dersom særlige forhold gjør det umulig å svare på henvendelsen innen 30 dager, kan gjennomføringen utsettes inntil det er mulig å gi svar. Prosjektleder skal i så fall gi et foreløpig svar med opplysninger om grunnen til forsinkelsen og sannsynlig tidspunkt for når svar kan gis.</article></article><article class="legalArticle" data-lovdata-URL="LTI/lov/2008-06-20-44/§44" data-name="§44" id="kapittel-8-paragraf-6"><h3 class="legalArticleHeader"><span class="legalArticleValue">§ 44</span>. <span class="legalArticleTitle">Offentlig fortegnelse over forskningsprosjekter og forskningsbiobanker</span></h3><article class="legalP" id="kapittel-8-paragraf-6-ledd-1">Den regionale komiteen for medisinsk og helsefaglig forskningsetikk skal føre en systematisk fortegnelse over innmeldte og avsluttede forskningsprosjekter basert på opplysninger i søknad og sluttmelding, jf. §§ 10, 11 og 12. Registrene skal være offentlig tilgjengelige.</article><article class="legalP" id="kapittel-8-paragraf-6-ledd-2">Den regionale komiteen for medisinsk og helsefaglig forskningsetikk skal melde alle forskningsbiobanker inn til Biobankregisteret ved Folkehelseinstituttet.</article></article><article class="legalArticle" data-lovdata-URL="LTI/lov/2008-06-20-44/§45" data-name="§45" id="kapittel-8-paragraf-7"><h3 class="legalArticleHeader"><span class="legalArticleValue">§ 45</span>. <span class="legalArticleTitle">Utsatt offentliggjøring</span></h3><article class="legalP" id="kapittel-8-paragraf-7-ledd-1">Den forskningsansvarlige og prosjektlederen kan søke den regionale komiteen for medisinsk og helsefaglig forskningsetikk om utsatt offentliggjøring der dette er nødvendig for å beskytte legitime patentrettslige eller konkurransemessige interesser, eller av hensyn til et løpende forskningsarbeid. Det må opplyses om fra hvilket tidspunkt offentliggjøring kan skje.</article><article class="legalP" id="kapittel-8-paragraf-7-ledd-2">Den regionale komiteen for medisinsk og helsefaglig forskningsetikk kan bestemme at sensitive opplysninger om et prosjekt ikke skal inngå i registeret etter § 44 eller ikke kunne kreves innsyn i etter §§ 40 og 41 for et klart avgrenset tidsrom, dersom offentlighet kan skade vesentlige private eller offentlige interesser. Komiteen skal i så fall samtidig med avslaget på krav om innsyn, gi opplysning om fra hvilket tidspunkt innsyn kan bli gitt. Bare i særlige tilfeller kan tidsrommet forlenges.</article></article></section><section class="section" data-name="kap9" id="kapittel-9" data-lovdata-URL="LTI/lov/2008-06-20-44/KAPITTEL_9"><h2>Kapittel 9 Tilsyn</h2><article class="legalArticle" data-lovdata-URL="LTI/lov/2008-06-20-44/§46" data-name="§46" id="kapittel-9-paragraf-1"><h3 class="legalArticleHeader"><span class="legalArticleValue">§ 46</span>. <span class="legalArticleTitle">Statens helsetilsyns myndighet</span></h3><article class="legalP" id="kapittel-9-paragraf-1-ledd-1">Statens helsetilsyn fører tilsyn med medisinsk og helsefaglig forskning og forvaltningen av forskningsbiobanker.</article></article><article class="legalArticle" data-lovdata-URL="LTI/lov/2008-06-20-44/§47" data-name="§47" id="kapittel-9-paragraf-2"><h3 class="legalArticleHeader"><span class="legalArticleValue">§ 47</span>. <span class="legalArticleTitle">Datatilsynets myndighet</span></h3><article class="legalP" id="kapittel-9-paragraf-2-ledd-1">Datatilsynet fører tilsyn med bruken av helseopplysninger etter denne loven.</article></article><article class="legalArticle" data-lovdata-URL="LTI/lov/2008-06-20-44/§48" data-name="§48" id="kapittel-9-paragraf-3"><h3 class="legalArticleHeader"><span class="legalArticleValue">§ 48</span>. <span class="legalArticleTitle">Opplysningsplikt til tilsynsmyndighetene</span></h3><article class="legalP" id="kapittel-9-paragraf-3-ledd-1">Den forskningsansvarlige, prosjektlederen og annet personell som er involvert i et forskningsprosjekt, skal gi tilsynsmyndighetene adgang til virksomhetens lokaler, og uten hinder av taushetsplikten gi og gjøre tilgjengelig for tilsynsmyndighetene alle opplysninger, dokumenter, materiale og lignende som anses påkrevd for utøvelsen av tilsyn med medisinsk og helsefaglig forskning.</article></article><article class="legalArticle" data-lovdata-URL="LTI/lov/2008-06-20-44/§49" data-name="§49" id="kapittel-9-paragraf-4"><h3 class="legalArticleHeader"><span class="legalArticleValue">§ 49</span>. <span class="legalArticleTitle">Tilsynsmyndighetenes taushetsplikt</span></h3><article class="legalP" id="kapittel-9-paragraf-4-ledd-1">Tilsynsmyndighetene og andre som utfører tjeneste for tilsynsmyndighetene, har taushetsplikt etter § 7. Taushetsplikten omfatter også opplysninger om sikkerhetstiltak.</article></article></section><section class="section" data-name="kap10" id="kapittel-10" data-lovdata-URL="LTI/lov/2008-06-20-44/KAPITTEL_10"><h2>Kapittel 10 Erstatning, pålegg, straff m.m.</h2><article class="legalArticle" data-lovdata-URL="LTI/lov/2008-06-20-44/§50" data-name="§50" id="kapittel-10-paragraf-1"><h3 class="legalArticleHeader"><span class="legalArticleValue">§ 50</span>. <span class="legalArticleTitle">Erstatning</span></h3><article class="legalP" id="kapittel-10-paragraf-1-ledd-1">For skade på mennesker som oppstår under medisinske forsøk, gjelder pasientskadelovens regler tilsvarende.</article><article class="legalP" id="kapittel-10-paragraf-1-ledd-2">Den forskningsansvarlige skal erstatte skade som er oppstått som følge av at humant biologisk materiale eller helseopplysninger er behandlet i strid med bestemmelser i eller i medhold av loven, med mindre det godtgjøres at skaden ikke skyldes feil eller forsømmelse på den forskningsansvarliges side.</article><article class="legalP" id="kapittel-10-paragraf-1-ledd-3">Erstatningen skal svare til det økonomiske tapet som den skadelidte er påført som følge av den ulovlige behandlingen av det humant biologiske materialet eller helseopplysningene. Den databehandlingsansvarlige kan også pålegges å betale slik erstatning for skade av ikke-økonomisk art (oppreisning) som synes rimelig.</article><article class="legalP" id="kapittel-10-paragraf-1-ledd-4">For private forskningsansvarlige skal det ved forsikring stilles sikkerhet for det økonomiske ansvar som kan oppstå etter andre og tredje ledd.</article><article class="legalP" id="kapittel-10-paragraf-1-ledd-5">Departementet kan i forskrift gi nærmere bestemmelser om plikten til forsikring.</article></article><article class="legalArticle" data-lovdata-URL="LTI/lov/2008-06-20-44/§51" data-name="§51" id="kapittel-10-paragraf-2"><h3 class="legalArticleHeader"><span class="legalArticleValue">§ 51</span>. <span class="legalArticleTitle">Statens helsetilsyns adgang til å gi pålegg om retting og stansning mv.</span></h3><article class="legalP" id="kapittel-10-paragraf-2-ledd-1">Dersom forskningsprosjekter eller forskningsbiobanker drives på en måte som kan ha skadelige følger for forskningsdeltakere eller andre, eller på annen måte er uheldig eller uforsvarlig, kan Statens helsetilsyn gi pålegg om å rette på forholdene. Dersom Statens helsetilsyn finner det nødvendig, kan det gis pålegg om stansning av forskningsprosjektet eller nedleggelse av forskningsbiobanken. Departementet kan overta den videre driften.</article><article class="legalP" id="kapittel-10-paragraf-2-ledd-2">Reglene om klage og omgjøring i forvaltningsloven kapittel VI får tilsvarende anvendelse på pålegg etter første ledd. Klagen skal gis oppsettende virkning, hvis ikke Statens helsetilsyn bestemmer at vedtaket skal iverksettes straks.</article><article class="legalP" id="kapittel-10-paragraf-2-ledd-3">Når Statens helsetilsyn har gitt et pålegg, skal øvrige tilsynsmyndigheter informeres om dette såfremt forskningsprosjektet også faller inn under deres tilsynsområde.</article></article><article class="legalArticle" data-lovdata-URL="LTI/lov/2008-06-20-44/§52" data-name="§52" id="kapittel-10-paragraf-3"><h3 class="legalArticleHeader"><span class="legalArticleValue">§ 52</span>. <span class="legalArticleTitle">Datatilsynets adgang til å gi pålegg om retting og stansning mv.</span></h3><article class="legalP" id="kapittel-10-paragraf-3-ledd-1">Datatilsynet kan gi pålegg om at behandling av helseopplysninger i strid med bestemmelser i eller i medhold av denne loven skal opphøre, eller stille vilkår som må oppfylles for at behandlingen av helseopplysningene skal være i samsvar med loven.</article><article class="legalP" id="kapittel-10-paragraf-3-ledd-2">Avgjørelser som Datatilsynet fatter i medhold av denne bestemmelsen kan påklages til Personvernnemnda.</article><article class="legalP" id="kapittel-10-paragraf-3-ledd-3">Når Datatilsynet har gitt et pålegg, skal Statens helsetilsyn informeres om dette.</article></article><article class="legalArticle" data-lovdata-URL="LTI/lov/2008-06-20-44/§53" data-name="§53" id="kapittel-10-paragraf-4"><h3 class="legalArticleHeader"><span class="legalArticleValue">§ 53</span>. <span class="legalArticleTitle">Tvangsmulkt</span></h3><article class="legalP" id="kapittel-10-paragraf-4-ledd-1">Statens helsetilsyn og Datatilsynet kan fastsette en løpende tvangsmulkt for hver dag, uke eller måned som går etter utløpet av den fristen som er satt for oppfylling av pålegget etter §§ 50 eller 51, inntil pålegget er oppfylt. Tvangsmulkt kan også fastsettes som engangsmulkt. Statens helsetilsyn og Datatilsynet kan frafalle påløpt tvangsmulkt.</article><article class="legalP" id="kapittel-10-paragraf-4-ledd-2">Tvangsmulkten løper ikke før klagefristen er ute. Hvis vedtaket påklages, løper ikke tvangsmulkt før klageinstansen har bestemt det.</article><article class="legalP" id="kapittel-10-paragraf-4-ledd-3">Skyldige bidrag til dekning av utgiftene er tvangsgrunnlag for utlegg.</article></article><article class="legalArticle" data-lovdata-URL="LTI/lov/2008-06-20-44/§54" data-name="§54" id="kapittel-10-paragraf-5"><h3 class="legalArticleHeader"><span class="legalArticleValue">§ 54</span>. <span class="legalArticleTitle">Straff</span></h3><article class="legalP" id="kapittel-10-paragraf-5-ledd-1">Med bøter eller fengsel inntil ett år eller begge deler straffes den som forsettlig eller grovt uaktsomt overtrer eller medvirker til overtredelse av bestemmelser i loven eller bestemmelser gitt i medhold av den.</article><article class="legalP" id="kapittel-10-paragraf-5-ledd-2">Ved særdeles skjerpende omstendigheter kan fengsel inntil tre år idømmes. Ved avgjørelsen av om det foreligger særdeles skjerpende omstendigheter skal det blant annet legges vekt på faren for stor skade eller ulempe for forskningsdeltakeren, den tilsiktede vinningen ved overtredelsen, overtredelsens varighet og omfang, utvist skyld, og om vedkommende tidligere er straffet for å ha overtrådt tilsvarende bestemmelser.</article></article></section><section class="section" data-name="kap11" id="kapittel-11" data-lovdata-URL="LTI/lov/2008-06-20-44/KAPITTEL_11"><h2>Kapittel 11 Sluttbestemmelser</h2><article class="legalArticle" data-lovdata-URL="LTI/lov/2008-06-20-44/§55" data-name="§55" id="kapittel-11-paragraf-1"><h3 class="legalArticleHeader"><span class="legalArticleValue">§ 55</span>. <span class="legalArticleTitle">Ikrafttredelse og overgangsregler</span></h3><article class="legalP" id="kapittel-11-paragraf-1-ledd-1">Loven trer i kraft fra den tid Kongen bestemmer. Kongen kan bestemme at de enkelte bestemmelsene i loven skal tre i kraft til forskjellig tid.</article><article class="legalP" id="kapittel-11-paragraf-1-ledd-2">Kongen kan gi overgangsregler i forskrift.</article></article><article class="legalArticle" data-lovdata-URL="LTI/lov/2008-06-20-44/§56" data-name="§56" id="kapittel-11-paragraf-2"><h3 class="legalArticleHeader"><span class="legalArticleValue">§ 56</span>. <span class="legalArticleTitle">Endringer i andre lover</span></h3> <article class="defaultP" margin-top="true">1. I lov 21. februar 2003 nr. 12 om biobanker (biobankloven) gjøres følgende endringer:</article> <article class="defaultP" margin-top="true">Lovens navn skal endres til:</article> <article class="defaultP" margin-top="true"><i>Lov 21. februar 2003 nr. 12 om behandlingsbiobanker (behandlingsbiobankloven)</i></article> <article class="defaultP" margin-top="true">§ 1 andre ledd skal lyde:</article><article class="legalP" id="kapittel-11-paragraf-2-ledd-1">Loven skal legge til rette for at materialet i biobanken kan benyttes til helsemessige formål, herunder diagnostikk, behandling og undervisning på en etisk forsvarlig måte.</article> <article class="defaultP" margin-top="true">§ 2 andre ledd oppheves. Nåværende tredje og fjerde ledd blir nytt andre og tredje ledd.</article> <article class="defaultP" margin-top="true">§ 2 tredje ledd skal lyde:</article><article class="legalP" id="kapittel-11-paragraf-2-ledd-2">Med giver forstås i denne loven en person som avgir biologisk materiale til en diagnostisk biobank eller behandlingsbiobank.</article> <article class="defaultP" margin-top="true">§ 3 tredje ledd skal lyde:</article><article class="legalP" id="kapittel-11-paragraf-2-ledd-3">Biologisk materiale som uttas i forbindelse med undersøkelse, diagnostikk og behandling, og som destrueres etter kort tid, omfattes ikke av loven.</article> <article class="defaultP" margin-top="true">§ 3 nytt fjerde ledd skal lyde:</article><article class="legalP" id="kapittel-11-paragraf-2-ledd-4">Loven gjelder ikke for humant biologisk materiale og helse- og personopplysninger utledet av humant biologisk materiale som anvendes eller skal anvendes i forskning. For innsamling, oppbevaring, behandling og destruksjon av humant biologisk materiale og opplysninger i forskningssammenheng gjelder helseforskningsloven.</article> <article class="defaultP" margin-top="true">§ 4 oppheves.</article> <article class="defaultP" margin-top="true">§ 5 første ledd skal lyde:</article><article class="legalP" id="kapittel-11-paragraf-2-ledd-5">Biobanker som opprettes i forbindelse med diagnostikk og behandling skal meldes til departementet. Meldingen må sendes departementet innen 2 måneder etter at biobanken ble opprettet. Meldingen skal inneholde opplysninger om<ul class="defaultList"><li data-li-identifier="1." data-name="1."><article class="listArticle" id="kapittel-11-paragraf-2-ledd-5-punkt-1"><article class="legalP" id="kapittel-11-paragraf-2-ledd-5-punkt-1-ledd-1">formålet med opprettelsen,</article></article></li><li data-li-identifier="2." data-name="2."><article class="listArticle" id="kapittel-11-paragraf-2-ledd-5-punkt-2"><article class="legalP" id="kapittel-11-paragraf-2-ledd-5-punkt-2-ledd-1">hva slags materiale den skal inneholde og hvordan materialet innhentes,</article></article></li><li data-li-identifier="3." data-name="3."><article class="listArticle" id="kapittel-11-paragraf-2-ledd-5-punkt-3"><article class="legalP" id="kapittel-11-paragraf-2-ledd-5-punkt-3-ledd-1">hvilke og hvor mange personer materialet er innhentet eller skal innhentes fra,</article></article></li><li data-li-identifier="4." data-name="4."><article class="listArticle" id="kapittel-11-paragraf-2-ledd-5-punkt-4"><article class="legalP" id="kapittel-11-paragraf-2-ledd-5-punkt-4-ledd-1">hvordan samtykke skal innhentes og hvilken informasjon som gis i forkant,</article></article></li><li data-li-identifier="5." data-name="5."><article class="listArticle" id="kapittel-11-paragraf-2-ledd-5-punkt-5"><article class="legalP" id="kapittel-11-paragraf-2-ledd-5-punkt-5-ledd-1">biobankens varighet og hva som skal skje med materialet ved opphør av biobanken,</article></article></li><li data-li-identifier="6." data-name="6."><article class="listArticle" id="kapittel-11-paragraf-2-ledd-5-punkt-6"><article class="legalP" id="kapittel-11-paragraf-2-ledd-5-punkt-6-ledd-1">hvilke sikkerhetstiltak som er knyttet til biobankvirksomheten,</article></article></li><li data-li-identifier="7." data-name="7."><article class="listArticle" id="kapittel-11-paragraf-2-ledd-5-punkt-7"><article class="legalP" id="kapittel-11-paragraf-2-ledd-5-punkt-7-ledd-1">hvem som er ansvarshavende etter § 7 og databehandlingsansvarlig eller behandlingsansvarlig etter helseregisterloven og personopplysningsloven og</article></article></li><li data-li-identifier="8." data-name="8."><article class="listArticle" id="kapittel-11-paragraf-2-ledd-5-punkt-8"><article class="legalP" id="kapittel-11-paragraf-2-ledd-5-punkt-8-ledd-1">finansiering av biobanken og hvorvidt materialet i biobanken kan gi opphav til økonomisk vinning.</article></article></li></ul></article> <article class="defaultP" margin-top="true">§ 5 andre ledd skal lyde:</article><article class="legalP" id="kapittel-11-paragraf-2-ledd-6">Dersom materiale fra en biobank opprettet for diagnostikk og behandling skal brukes til forskning, gjelder bestemmelsene i helseforskningsloven.</article> <article class="defaultP" margin-top="true">§ 10 fjerde ledd oppheves.</article> <article class="defaultP" margin-top="true">§ 12 oppheves.</article> <article class="defaultP" margin-top="true">§ 13 første ledd skal lyde:</article><article class="legalP" id="kapittel-11-paragraf-2-ledd-7">Ved endret, utvidet eller ny bruk av tidligere innsamlet materiale i en biobank opprettet for diagnostikk og behandling, skal nytt frivillig, uttrykkelig og informert samtykke innhentes med mindre annet følger av lov om medisinsk og helsefaglig forskning.</article> <article class="defaultP" margin-top="true">§ 13 andre til fjerde ledd oppheves.</article> <article class="defaultP" margin-top="true">§ 14 første ledd skal lyde:</article><article class="legalP" id="kapittel-11-paragraf-2-ledd-8">Den som har avgitt samtykke etter §§ 11 og 13, kan til enhver tid tilbakekalle slikt samtykke.</article> <article class="defaultP" margin-top="true">§ 14 andre ledd andre punktum oppheves.</article> <article class="defaultP" margin-top="true">§ 15 første ledd første punktum skal lyde:</article><article class="legalP" id="kapittel-11-paragraf-2-ledd-9">Dersom det foreligger samtykke fra materialets giver i tråd med §§ 11 og 13, kan andre gis tilgang til det biologiske materialet i biobanken eller nærmere bestemte deler av materialet.</article> <article class="defaultP" margin-top="true">§ 15 tredje ledd oppheves.</article> <article class="defaultP" margin-top="true">§ 15 nytt siste ledd skal lyde:</article><article class="legalP" id="kapittel-11-paragraf-2-ledd-10">Kongen kan i forskrift bestemme at utlevering av humant biologisk materiale til påtalemyndighet eller domstol helt unntaksvis kan skje dersom svært tungtveiende private eller offentlige interesser gjør dette rettmessig.</article> <article class="defaultP" margin-top="true">§ 18 første ledd første punktum skal lyde:</article><article class="legalP" id="kapittel-11-paragraf-2-ledd-11">Departementet kan gi pålegg eller stanse videre drift av biobanker som drives i strid med denne loven eller der hvor driften går ut over det som er meldt til departementet etter § 5.</article> <article class="defaultP" margin-top="true">2. I lov 18. mai 2001 nr. 24 om helseregistre og behandling av helseopplysninger (helseregisterloven) gjøres følgende endringer:</article> <article class="defaultP" margin-top="true">§ 3 nytt fjerde ledd skal lyde:</article><article class="legalP" id="kapittel-11-paragraf-2-ledd-12">Loven gjelder ikke for behandling av helseopplysninger som reguleres av helseforskningsloven.</article> <article class="defaultP" margin-top="true">§ 5 første ledd skal lyde:</article><article class="legalP" id="kapittel-11-paragraf-2-ledd-13">Helseopplysninger kan bare behandles elektronisk når dette er tillatt etter personopplysningsloven §§ 9 og 33, helseforskningsloven eller følger av lov og behandlingen ikke er forbudt ved annet særskilt rettsgrunnlag. Det samme gjelder annen behandling av helseopplysninger, dersom opplysningene inngår eller skal inngå i et helseregister.</article></article></section></main></body></html>