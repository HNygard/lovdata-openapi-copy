<!DOCTYPE html><html lang="no"><head><title>Forskrift om særlige hygieneregler for næringsmidler av animalsk opprinnelse</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-12-22-1624</dd><dt class="dokid">DokumentID</dt><dd class="dokid">LTI/forskrift/2008-12-22-1624</dd><dt class="ministry">Departement</dt><dd class="ministry"><ul><li>Fiskeridepartementet</li><li>Landbruks- og matdepartementet</li><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 1 s 163</dd><dt class="dateInForce">I kraft fra</dt><dd class="dateInForce">Departementene bestemmer</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§5</li><li>lov/2003-12-19-124/§6</li><li>lov/2003-12-19-124/§7</li><li>lov/2003-12-19-124/§8</li><li>lov/2003-12-19-124/§9</li><li>lov/2003-12-19-124/§11</li><li>lov/2003-12-19-124/§14</li><li>lov/2003-12-19-124/§15</li><li>lov/2003-12-19-124/§16</li><li>forskrift/2003-12-19-1790</li><li>lov/1974-12-20-73/§30</li><li>forskrift/1976-11-19-3371</li></ul></dd><dt class="dateOfPublication">Kunngjort</dt><dd class="dateOfPublication">2009-01-23 15:00</dd><dt class="journalNumber">Journalnummer</dt><dd class="journalNumber">2009-0029</dd><dt class="titleShort">Korttittel</dt><dd class="titleShort">Forskr om hygieneregler, animalske næringsmidler</dd><dt class="title">Tittel</dt><dd class="title">Forskrift om særlige hygieneregler for næringsmidler av animalsk opprinnelse</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet, Helse- og omsorgsdepartementet og Landbruks- og matdepartementet 22. desember 2008 med hjemmel i lov 19. desember 2003 nr. 124 om matproduksjon og mattrygghet mv. (matloven) § 5, § 6, § 7, § 8, § 9, § 11, § 14, § 15 og § 16, jf. delegeringsvedtak 19. desember 2003 nr. 1790 og lov 20. desember 1974 nr. 73 om dyrevern § 30, jf. delegeringsvedtak 19. november 1976 nr. 3371. <br /><strong>EØS-henvisninger:</strong> EØS-avtalen vedlegg I kap. I del 6.1 nr. 17 (forordning (EF) nr. 853/2004 sist endret ved forordning (EF) nr. 1662/2006), vedlegg I kap. I del 6.2 nr. 51 (forordning (EF) nr. 1688/2005), vedlegg I kap. I del 1.2 nr. 134, vedlegg I kap. II nr. 31k og vedlegg II kap. XII nr. 54zzzk (forordning (EF) nr. 2074/2005 endret ved forordning (EF) nr. 1664/2006) og vedlegg I kap. I del 1.2 nr. 135 og del 6.2 nr. 55 (forordning (EF) nr. 2076/2005 endret ved forordning (EF) nr. 1666/2006).</dd><dt class="refid">RefID</dt><dd class="refid">forskrift/2008-12-22-1624</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særlige hygieneregler for næringsmidler av animalsk opprinnelse<ul class="tocSubUl"><li>Kapittel I. Gjennomføring av forordninger<ul class="tocSubUl"><li>§ 1. Gjennomføring av forordning (EF) nr. 853/2004</li><li>§ 2. Gjennomføring av forordning (EF) nr. 1688/2005</li><li>§ 3. Gjennomføring av forordning (EF) nr. 2074/2005</li><li>§ 4. Gjennomføring av forordning (EF) nr. 2076/2005</li></ul></li><li>Kapittel II. Utfyllende nasjonale bestemmelser om direkte levering av små mengder råvarer fra primærproduksjon<ul class="tocSubUl"><li>§ 5. Virkeområde</li><li>§ 6. Krav til produksjon</li><li>§ 7. Unntak</li></ul></li><li>Kapittel III. Utfyllende nasjonale bestemmelser om hygiene og kontroll ved direkte levering av små mengder kjøtt fra fjørfe og haredyr slaktet på driftsenheten<ul class="tocSubUl"><li>§ 8. Virkeområde</li><li>§ 9. Godkjenning</li><li>§ 10. Kompetent person</li></ul></li><li>Kapittel IV. Utfyllende nasjonale bestemmelser om hygiene og kontroll ved direkte levering av små mengder viltlevende vilt og kjøtt fra viltlevende vilt<ul class="tocSubUl"><li>§ 11. Virkeområde</li><li>§ 12. Krav til lagring og transport</li><li>§ 13. Omsetningsbegrensninger</li><li>§ 14. Undersøkelse av viltlevende vilt</li><li>§ 15. Unntak</li></ul></li><li>Kapittel V. Utfyllende nasjonale bestemmelser om forståelse av marginal, lokal og begrenset detaljistaktivitet<ul class="tocSubUl"><li>§ 16. Virkeområde</li><li>§ 17. Bestemmelser om forståelse av marginal, lokal og begrenset aktivitet</li></ul></li><li>Kapittel VI. Utfyllende nasjonale bestemmelser om krav til detaljister som mottar og foredler rå melk<ul class="tocSubUl"><li>§ 18. Virkeområde</li><li>§ 19. Krav til produksjon</li></ul></li><li>Kapittel VII. Utfyllende nasjonale bestemmelser om omsetning av rå melk og rå fløte<ul class="tocSubUl"><li>§ 20. Virkeområde</li><li>§ 21. Krav til omsetning av melk og fløte beregnet på direkte konsum</li></ul></li><li>Kapittel VIII. Utfyllende nasjonale bestemmelser om temperaturkrav for egglagre mv.<ul class="tocSubUl"><li>§ 22. Virkeområde</li><li>§ 23. Krav til temperatur</li></ul></li><li>Kapittel IX. Administrative bestemmelser<ul class="tocSubUl"><li>§ 24. Dispensasjon</li><li>§ 25. Tilsyn og vedtak</li><li>§ 26. Straff</li><li>§ 27. Ikrafttredelse</li></ul></li><li>Forordninger</li></ul></li></ul></dd></dl></header><main class="documentBody" data-lovdata-URL="LTI/forskrift/2008-12-22-1624" id="dokument"><h1>Forskrift om særlige hygieneregler for næringsmidler av animalsk opprinnelse</h1><section class="section" data-name="kapI" id="kapittel-1" data-lovdata-URL="LTI/forskrift/2008-12-22-1624/KAPITTEL_1"><h2>Kapittel I. Gjennomføring av forordninger</h2><article class="legalArticle" data-lovdata-URL="LTI/forskrift/2008-12-22-1624/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Gjennomføring av forordning (EF) nr. 853/2004</span></h3><article class="legalP" id="kapittel-1-paragraf-1-ledd-1">EØS-avtalen vedlegg I kapittel I del 6.1 nr. 17 (forordning (EF) nr. 853/2004 som endret ved forordning (EF) nr. 1662/2006) om fastsettelse av særlige hygieneregler for næringsmidler av animalsk opprinnelse gjelder som forskrift med de tilpasninger som følger av vedlegg I, protokoll 1 til avtalen og avtalen for øvrig.</article></article><article class="legalArticle" data-lovdata-URL="LTI/forskrift/2008-12-22-1624/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Gjennomføring av forordning (EF) nr. 1688/2005</span></h3><article class="legalP" id="kapittel-1-paragraf-2-ledd-1">EØS-avtalen vedlegg I kapittel I del 6.2 nr. 51 (forordning (EF) nr. 1688/2005) om gjennomføring av forordning (EF) nr. 853/2004 med hensyn til særlige garantier vedrørende salmonella for forsendelser til Finland og Sverige av visse typer kjøtt og egg gjelder som forskrift med de tilpasninger som følger av vedlegg I, protokoll 1 til avtalen og avtalen for øvrig.</article></article><article class="legalArticle" data-lovdata-URL="LTI/forskrift/2008-12-22-1624/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Gjennomføring av forordning (EF) nr. 2074/2005</span></h3><article class="legalP" id="kapittel-1-paragraf-3-ledd-1">EØS-avtalen vedlegg I kapittel I del 1.2 nr. 134, vedlegg I kapittel II nr. 31k og vedlegg II kapittel XII nr. 54zzzk (forordning (EF) nr. 2074/2005 som endret ved forordning (EF) nr. 1664/2006) om gjennomføringstiltak for visse produkter i henhold til europaparlaments- og rådsforordning (EF) nr. 853/2004 og for organiseringen av offentlig kontroll i henhold til europaparlaments- og rådsforordning (EF) nr. 854/2004 og europaparlaments- og rådsforordning (EF) nr. 882/2004, om unntak fra europaparlaments- og rådsforordning (EF) nr. 852/2004, og om endring av forordning (EF) nr. 853/2004 og (EF) nr. 854/2004 gjelder som forskrift med de tilpasninger som følger av vedlegg I og II, protokoll 1 til avtalen og avtalen for øvrig.</article></article><article class="legalArticle" data-lovdata-URL="LTI/forskrift/2008-12-22-1624/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Gjennomføring av forordning (EF) nr. 2076/2005</span></h3><article class="legalP" id="kapittel-1-paragraf-4-ledd-1">EØS-avtalen vedlegg I kapittel I del 1.2 nr. 135 og del 6.2 nr. 55 (forordning (EF) nr. 2076/2005 som endret ved forordning (EF) nr. 1666/2006) om fastsettelse av overgangsbestemmelser om gjennomføringen av europaparlaments- og rådsforordning (EF) nr. 853/2004, (EF) nr. 854/2004 og (EF) nr. 882/2004, og om endring av forordning (EF) nr. 853/2004 og (EF) nr. 854/2004 gjelder som forskrift med de tilpasninger som følger av vedlegg I, protokoll 1 til avtalen og avtalen for øvrig.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2008-12-22-1624/KAPITTEL_2"><h2>Kapittel II. Utfyllende nasjonale bestemmelser om direkte levering av små mengder råvarer fra primærproduksjon</h2><article class="legalArticle" data-lovdata-URL="LTI/forskrift/2008-12-22-1624/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Virkeområde</span></h3><article class="legalP" id="kapittel-2-paragraf-1-ledd-1">I dette kapitlet fastsettes bestemmelser om primærprodusentens direkte levering av små mengder råvarer til sluttforbruker eller til lokale detaljister som leverer direkte til sluttforbruker i henhold til forordning (EF) nr. 853/2004 artikkel 1 nr. 4, jf. nr. 3 bokstav c.</article><article class="legalP" id="kapittel-2-paragraf-1-ledd-2">Med lokal detaljist forstås i dette kapitlet detaljist i det naturlige salgsområdet rundt produsenten.</article></article><article class="legalArticle" data-lovdata-URL="LTI/forskrift/2008-12-22-1624/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Krav til produksjon</span></h3><article class="legalP" id="kapittel-2-paragraf-2-ledd-1">Allmenne krav ved direkte levering av små mengder råvarer fra primærproduksjon er fastsatt i forskrift 22. desember 2008 nr. 1623 om næringsmiddelhygiene kap. III.</article><article class="legalP" id="kapittel-2-paragraf-2-ledd-2">For levende muslinger, pigghuder, kappedyr og sjøsnegler gjelder i tillegg de kravene som er relevante for primærproduksjon i forordning (EF) nr. 853/2004 vedlegg III avsnitt VII.</article><article class="legalP" id="kapittel-2-paragraf-2-ledd-3">For fiskerivarer gjelder i tillegg de kravene som er relevante for primærproduksjon i forordning (EF) nr. 853/2004 vedlegg III avsnitt VIII.</article></article><article class="legalArticle" data-lovdata-URL="LTI/forskrift/2008-12-22-1624/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Unntak</span></h3><article class="legalP" id="kapittel-2-paragraf-3-ledd-1">Kravene i § 6 gjelder ikke tilfeldig levering av råvarer fra primærproduksjon direkte til sluttforbruker.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2008-12-22-1624/KAPITTEL_3"><h2>Kapittel III. Utfyllende nasjonale bestemmelser om hygiene og kontroll ved direkte levering av små mengder kjøtt fra fjørfe og haredyr slaktet på driftsenheten</h2><article class="legalArticle" data-lovdata-URL="LTI/forskrift/2008-12-22-1624/§8" data-name="§8" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Virkeområde</span></h3><article class="legalP" id="kapittel-3-paragraf-1-ledd-1">I dette kapitlet fastsettes bestemmelser om hygiene og kontroll ved produsentens direkte levering av små mengder kjøtt fra fjørfe og haredyr slaktet på driftsenheten, til sluttforbruker eller til lokale detaljister som leverer dette som ferskt kjøtt direkte til sluttforbruker i henhold til forordning (EF) nr. 853/2004 artikkel 1 nr. 4, jf. nr. 3 bokstav d.</article><article class="legalP" id="kapittel-3-paragraf-1-ledd-2">Med små mengder kjøtt forstås i dette kapitlet kjøtt av inntil 10&#xa0;000 fjørfe og inntil 10&#xa0;000 haredyr som er slaktet på driftsenheten.</article><article class="legalP" id="kapittel-3-paragraf-1-ledd-3">Med lokal detaljist forstås i dette kapitlet detaljist innenfor Mattilsynets region hvor driftsenheten ligger, samt tilgrensende regioner.</article></article><article class="legalArticle" data-lovdata-URL="LTI/forskrift/2008-12-22-1624/§9" data-name="§9" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Godkjenning</span></h3><article class="legalP" id="kapittel-3-paragraf-2-ledd-1">Driftsenhet omfattet av dette kapitlet, skal godkjennes av Mattilsynet.</article></article><article class="legalArticle" data-lovdata-URL="LTI/forskrift/2008-12-22-1624/§10" data-name="§10" id="kapittel-3-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Kompetent person</span></h3><article class="legalP" id="kapittel-3-paragraf-3-ledd-1">Minst en person knyttet til driftsenheten skal ha bestått prøve i et kompetanseprogram godkjent av Mattilsynet. Programmet skal for aktuelle dyrearter minst omfatte følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">Hold, fôring og stell,</article></article></li><li data-li-identifier="b)" data-name="b)"><article class="listArticle" id="kapittel-3-paragraf-3-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1">Normal anatomi, fysiologi og atferd,</article></article></li><li data-li-identifier="c)" data-name="c)"><article class="listArticle" id="kapittel-3-paragraf-3-ledd-1-punkt-3"><article class="legalP" id="kapittel-3-paragraf-3-ledd-1-punkt-3-ledd-1">Unormal atferd og patologiske forandringer,</article></article></li><li data-li-identifier="d)" data-name="d)"><article class="listArticle" id="kapittel-3-paragraf-3-ledd-1-punkt-4"><article class="legalP" id="kapittel-3-paragraf-3-ledd-1-punkt-4-ledd-1">Korrekte metoder for håndtering, bedøvelse og avliving av dyr,</article></article></li><li data-li-identifier="e)" data-name="e)"><article class="listArticle" id="kapittel-3-paragraf-3-ledd-1-punkt-5"><article class="legalP" id="kapittel-3-paragraf-3-ledd-1-punkt-5-ledd-1">Slaktebehandling og hygiene ved håndtering, lagring og transport mv. av kjøtt, og</article></article></li><li data-li-identifier="f)" data-name="f)"><article class="listArticle" id="kapittel-3-paragraf-3-ledd-1-punkt-6"><article class="legalP" id="kapittel-3-paragraf-3-ledd-1-punkt-6-ledd-1">Bestemmelser om dyrevern og næringsmiddelhygiene og administrative forhold.</article></article></li></ul></article><article class="legalP" id="kapittel-3-paragraf-3-ledd-2">Kompetent person skal være til stede før, under og etter slaktingen.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2008-12-22-1624/KAPITTEL_4"><h2>Kapittel IV. Utfyllende nasjonale bestemmelser om hygiene og kontroll ved direkte levering av små mengder viltlevende vilt og kjøtt fra viltlevende vilt</h2><article class="legalArticle" data-lovdata-URL="LTI/forskrift/2008-12-22-1624/§11" data-name="§11" id="kapittel-4-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Virkeområde</span></h3><article class="legalP" id="kapittel-4-paragraf-1-ledd-1">I dette kapitlet fastsettes bestemmelser om produsentens direkte levering av små mengder viltlevende vilt eller kjøtt fra viltlevende vilt direkte til sluttforbruker eller til lokale detaljister som leverer direkte til sluttforbruker i henhold til forordning (EF) nr. 853/2004 artikkel 1 nr. 4, jf. nr. 3 bokstav e.</article><article class="legalP" id="kapittel-4-paragraf-1-ledd-2">Med lokal detaljist forstås i dette kapitlet detaljist som leverer innenlands.</article></article><article class="legalArticle" data-lovdata-URL="LTI/forskrift/2008-12-22-1624/§12" data-name="§12" id="kapittel-4-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Krav til lagring og transport</span></h3><article class="legalP" id="kapittel-4-paragraf-2-ledd-1">Kjøtt fra viltlevende vilt skal lagres og transporteres slik at det er beskyttet mot forurensning, ikke forringes unødig og slik at dets naturlige kvalitet er tilstrekkelig ivaretatt.</article></article><article class="legalArticle" data-lovdata-URL="LTI/forskrift/2008-12-22-1624/§13" data-name="§13" id="kapittel-4-paragraf-3"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Omsetningsbegrensninger</span></h3><article class="legalP" id="kapittel-4-paragraf-3-ledd-1">Kjøtt fra viltlevende vilt skal kun omsettes som hele eller halve skrotter, eller grovoppdelt.</article><article class="legalP" id="kapittel-4-paragraf-3-ledd-2">Bjørn, villsvin og andre arter viltlevende vilt som er mottakelige for trikiner og kjøtt fra dyr av disse artene, kan kun omsettes dersom det er kontrollert av Mattilsynet på et viltbehandlingsanlegg.</article></article><article class="legalArticle" data-lovdata-URL="LTI/forskrift/2008-12-22-1624/§14" data-name="§14" id="kapittel-4-paragraf-4"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Undersøkelse av viltlevende vilt</span></h3><article class="legalP" id="kapittel-4-paragraf-4-ledd-1">Ved omsetning til lokal detaljist skal viltet enten være kontrollert av Mattilsynet eller undersøkt av kompetent jeger. Kompetent jeger er person som oppfyller kravene i forordning (EF) nr. 853/2004 vedlegg III avsnitt IV kapittel I.</article><article class="legalP" id="kapittel-4-paragraf-4-ledd-2">Kompetent jeger skal undersøke dyret så snart som mulig etter felling, Undersøkelsen skal omfatte følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-4-ledd-2-punkt-1"><article class="legalP" id="kapittel-4-paragraf-4-ledd-2-punkt-1-ledd-1">Kontroll av at mager og tarmer er tatt ut av dyret så snart som mulig etter felling, og om nødvendig av at slaktet er avblødd.</article></article></li><li data-li-identifier="b)" data-name="b)"><article class="listArticle" id="kapittel-4-paragraf-4-ledd-2-punkt-2"><article class="legalP" id="kapittel-4-paragraf-4-ledd-2-punkt-2-ledd-1">Kontroll av skrott og indre organer for tegn som kan tyde på at kjøttet kan utgjøre en helserisiko.</article></article></li></ul></article><article class="legalP" id="kapittel-4-paragraf-4-ledd-3">Dersom ingen unormal atferd ble iakttatt før fellingen, ingen unormale tegn påvises under undersøkelsen nevnt i annet ledd punkt b og det ikke er mistanke om miljøforurensning, festes en nummerert erklæring på skrotten som fastslår dette. Erklæringen skal også angi dato, tidspunkt og sted for fellingen.</article><article class="legalP" id="kapittel-4-paragraf-4-ledd-4">Dersom unormal atferd ble iakttatt før fellingen, unormale tegn påvises under undersøkelsen nevnt i annet ledd punkt b eller det er mistanke om miljøforurensning, skal Mattilsynet underrettes.</article><article class="legalP" id="kapittel-4-paragraf-4-ledd-5">Som alternativ til undersøkelsen nevnt i annet ledd, kan skrott og indre organer kontrolleres og godkjennes av Mattilsynet på godkjent viltkontrollsted.</article><article class="legalP" id="kapittel-4-paragraf-4-ledd-6">Viltkjøtt som er kontrollert og godkjent av Mattilsynet på viltkontrollsted, skal stempelmerkes. Stempelmerket skal være kvadratisk med 5 cm lange sider. Bokstavene skal være minst 0,8 cm høye og tallene minst 1,0 cm høye. Stempelmerket skal inneholde følgende informasjon: I øverste del NORGE med store bokstaver. I midten det nummeret som er tildelt det aktuelle distriktskontoret i Mattilsynet. I nederste del N med stor bokstav.</article></article><article class="legalArticle" data-lovdata-URL="LTI/forskrift/2008-12-22-1624/§15" data-name="§15" id="kapittel-4-paragraf-5"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Unntak</span></h3><article class="legalP" id="kapittel-4-paragraf-5-ledd-1">Kravene i § 12 til § 14 gjelder ikke tilfeldig omsetning direkte til sluttforbruker.</article></article></section><section class="section" data-name="kapV" id="kapittel-5" data-lovdata-URL="LTI/forskrift/2008-12-22-1624/KAPITTEL_5"><h2>Kapittel V. Utfyllende nasjonale bestemmelser om forståelse av marginal, lokal og begrenset detaljistaktivitet</h2><article class="legalArticle" data-lovdata-URL="LTI/forskrift/2008-12-22-1624/§16" data-name="§16" id="kapittel-5-paragraf-1"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Virkeområde</span></h3><article class="legalP" id="kapittel-5-paragraf-1-ledd-1">I dette kapitlet fastsettes bestemmelser om forståelse av marginal, lokal og begrenset aktivitet når næringsmidler av animalsk opprinnelse fra detaljister utelukkende leveres til andre detaljister i henhold til forordning (EF) nr. 853/2004 artikkel 1 nr. 5 bokstav b ii).</article></article><article class="legalArticle" data-lovdata-URL="LTI/forskrift/2008-12-22-1624/§17" data-name="§17" id="kapittel-5-paragraf-2"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Bestemmelser om forståelse av marginal, lokal og begrenset aktivitet</span></h3><article class="legalP" id="kapittel-5-paragraf-2-ledd-1">Med marginal aktivitet forstås at detaljist ukentlig leverer inntil 300 kg næringsmidler av animalsk opprinnelse til andre detaljister. Denne mengden kan beregnes som et ukentlig gjennomsnitt over en periode på inntil 6 måneder.</article><article class="legalP" id="kapittel-5-paragraf-2-ledd-2">Med lokal aktivitet forstås at detaljist leverer næringsmidler av animalsk opprinnelse til andre detaljister i samme fylke eller innenfor en maksimal avstand på 100 km. Detaljister som kan vise at deres naturlige salgsområde går ut over disse grensene, kan levere i et større område.</article><article class="legalP" id="kapittel-5-paragraf-2-ledd-3">Med begrenset aktivitet forstås at detaljist leverer næringsmidler av animalsk opprinnelse utelukkende til andre detaljister som leverer disse næringsmidlene direkte til sluttforbruker.</article></article></section><section class="section" data-name="kapVI" id="kapittel-6" data-lovdata-URL="LTI/forskrift/2008-12-22-1624/KAPITTEL_6"><h2>Kapittel VI. Utfyllende nasjonale bestemmelser om krav til detaljister som mottar og foredler rå melk</h2><article class="legalArticle" data-lovdata-URL="LTI/forskrift/2008-12-22-1624/§18" data-name="§18" id="kapittel-6-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Virkeområde</span></h3><article class="legalP" id="kapittel-6-paragraf-1-ledd-1">I dette kapitlet fastsettes bestemmelser om krav til detaljister som mottar og foredler rå melk i henhold til forordning (EF) nr. 853/2004 artikkel 1 nr. 5 bokstav c, jf. bokstav a.</article></article><article class="legalArticle" data-lovdata-URL="LTI/forskrift/2008-12-22-1624/§19" data-name="§19" id="kapittel-6-paragraf-2"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Krav til produksjon</span></h3><article class="legalP" id="kapittel-6-paragraf-2-ledd-1">For detaljist som mottar og foredler rå melk, gjelder bestemmelsene i forordning (EF) nr. 853/2004 vedlegg III avsnitt IX kapittel I del III og kapittel II, III og IV.</article></article></section><section class="section" data-name="kapVII" id="kapittel-7" data-lovdata-URL="LTI/forskrift/2008-12-22-1624/KAPITTEL_7"><h2>Kapittel VII. Utfyllende nasjonale bestemmelser om omsetning av rå melk og rå fløte</h2><article class="legalArticle" data-lovdata-URL="LTI/forskrift/2008-12-22-1624/§20" data-name="§20" id="kapittel-7-paragraf-1"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Virkeområde</span></h3><article class="legalP" id="kapittel-7-paragraf-1-ledd-1">I dette kapitlet fastsettes bestemmelser om omsetning av rå melk og rå fløte i henhold til forordning (EF) nr. 853/2004 artikkel 10 nr. 8.</article></article><article class="legalArticle" data-lovdata-URL="LTI/forskrift/2008-12-22-1624/§21" data-name="§21" id="kapittel-7-paragraf-2"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Krav til omsetning av melk og fløte beregnet på direkte konsum</span></h3><article class="legalP" id="kapittel-7-paragraf-2-ledd-1">All melk og fløte som omsettes til konsum, skal være varmebehandlet. Som unntak fra dette kravet, kan det fra gård eller seter omsettes rå melk og rå fløte direkte til forbruker for bruk i egen husholdning. Dette unntaket gjelder bare dersom omsetningen skjer tilfeldig og ikke har preg av butikksalg.</article></article></section><section class="section" data-name="kapVIII" id="kapittel-8" data-lovdata-URL="LTI/forskrift/2008-12-22-1624/KAPITTEL_8"><h2>Kapittel VIII. Utfyllende nasjonale bestemmelser om temperaturkrav for egglagre mv.</h2><article class="legalArticle" data-lovdata-URL="LTI/forskrift/2008-12-22-1624/§22" data-name="§22" id="kapittel-8-paragraf-1"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Virkeområde</span></h3><article class="legalP" id="kapittel-8-paragraf-1-ledd-1">I dette kapitlet fastsettes bestemmelser om temperatur for egglagre og kjøretøyer som transporterer egg mellom slike lagre i henhold til forordning (EF) nr. 2076/2005 artikkel 13 nr. 1.</article></article><article class="legalArticle" data-lovdata-URL="LTI/forskrift/2008-12-22-1624/§23" data-name="§23" id="kapittel-8-paragraf-2"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Krav til temperatur</span></h3><article class="legalP" id="kapittel-8-paragraf-2-ledd-1">Fra primærprodusent og til og med levering til sluttforbruker, skal egg oppbevares og transporteres ved en temperatur på høyst 12 °C.</article><article class="legalP" id="kapittel-8-paragraf-2-ledd-2">Unntatt fra temperaturkravet i første ledd er:<ul class="defaultList"><li data-li-identifier="a)" data-name="a)"><article class="listArticle" id="kapittel-8-paragraf-2-ledd-2-punkt-1"><article class="legalP" id="kapittel-8-paragraf-2-ledd-2-punkt-1-ledd-1">Kortvarig oppbevaring i selve pakkerirommet i forbindelse med pakking,</article></article></li><li data-li-identifier="b)" data-name="b)"><article class="listArticle" id="kapittel-8-paragraf-2-ledd-2-punkt-2"><article class="legalP" id="kapittel-8-paragraf-2-ledd-2-punkt-2-ledd-1">Kortvarig omsetning av særlig ferske egg, dersom det er angitt når eggene er lagt.</article></article></li></ul></article></article></section><section class="section" data-name="kapIX" id="kapittel-9" data-lovdata-URL="LTI/forskrift/2008-12-22-1624/KAPITTEL_9"><h2>Kapittel IX. Administrative bestemmelser</h2><article class="legalArticle" data-lovdata-URL="LTI/forskrift/2008-12-22-1624/§24" data-name="§24" id="kapittel-9-paragraf-1"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Dispensasjon</span></h3><article class="legalP" id="kapittel-9-paragraf-1-ledd-1">Mattilsynet kan i særlige tilfeller dispensere fra bestemmelsene i kapitel II til VIII i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="LTI/forskrift/2008-12-22-1624/§25" data-name="§25" id="kapittel-9-paragraf-2"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Tilsyn og vedtak</span></h3><article class="legalP" id="kapittel-9-paragraf-2-ledd-1">Mattilsynet fører tilsyn og kan fatte nødvendige vedtak for gjennomføring av bestemmelsene i denne forskriften, jf. matloven § 23 og dyrevernlova § 23.</article></article><article class="legalArticle" data-lovdata-URL="LTI/forskrift/2008-12-22-1624/§26" data-name="§26" id="kapittel-9-paragraf-3"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Straff</span></h3><article class="legalP" id="kapittel-9-paragraf-3-ledd-1">Forsettlig eller uaktsom overtredelse av denne forskriften eller vedtak gitt i medhold av den, er straffbart i henhold til matloven § 28 og dyrevernlova § 31.</article></article><article class="legalArticle" data-lovdata-URL="LTI/forskrift/2008-12-22-1624/§27" data-name="§27" id="kapittel-9-paragraf-4"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Ikrafttredelse</span></h3><article class="legalP" id="kapittel-9-paragraf-4-ledd-1">Forskriften trer i kraft fra den tid departementene bestemmer.</article></article></section><section class="section" id="kapittel-10" data-lovdata-URL="LTI/forskrift/2008-12-22-1624/KAPITTEL_10"><h2>Forordninger</h2><article class="defaultP">Nedenfor gjengis til informasjon EØS-avtalen vedlegg I kapittel I del 6.1 nr. 17 (forordning (EF) nr. 853/2004 som endret ved forordning (EF) nr. 2074/2005, forordning (EF) nr. 2076/2005, forordning (EF) nr. 1662/2006 og forordning (EF) nr. 1791/2006) med endringer og tillegg som følger av EØS-tilpasningen av rettsaktene i vedlegg I til EØS-avtalen.</article> <article class="defaultP" margin-top="true">Forordning (EF) nr. 853/2004 er konsolidert til og med endringer gjennomført ved forordning (EF) nr. 1791/2006.</article> <article class="defaultP" margin-top="true"><i>Konsolidert forordning (EF) nr. 853/2004</i></article><article class="legalP" id="kapittel-10-ledd-1">Se her for å lese konsolidert versjon: (pdf)</article> <article class="defaultP" margin-top="true">Nedenfor gjengis til informasjon EØS-avtalen vedlegg I kapittel I del 6.2 nr. 51 (forordning (EF) nr. 1688/2005) med endringer og tillegg som følger av EØS-tilpasningen av rettsakten i vedlegg I til EØS-avtalen.</article> <article class="defaultP" margin-top="true"><i>Forordning (EF) nr. 1688/2005</i></article><article class="legalP" id="kapittel-10-ledd-2">Se her for å lese forordningen: (pdf)</article> <article class="defaultP" margin-top="true">Nedenfor gjengis til informasjon EØS-avtalen vedlegg I kapittel I del 1.2 nr. 134, del 6.2 nr. 53, kapittel II nr. 31k og vedlegg II kapittel XII nr. 54zzzk (forordning (EF) nr. 2074/2005 som endret ved forordning (EF) nr. 1664/2006) med endringer og tillegg som følger av EØS-tilpasningen av rettsakten i vedlegg I og II til EØS-avtalen.</article> <article class="defaultP" margin-top="true">Forordning (EF) nr. 2074/2005 er konsolidert til og med endringer gjennomført ved forordning (EF) nr. 1664/2006.</article> <article class="defaultP" margin-top="true"><i>Konsolidert forordning (EF) nr. 2074/2005:</i></article><article class="legalP" id="kapittel-10-ledd-3">Se her for å lese konsolidert versjon: (pdf)</article> <article class="defaultP" margin-top="true">Nedenfor gjengis til informasjon EØS-avtalen vedlegg I kapittel I del 1.2 nr. 135 og del 6.2 nr. 55 (forordning (EF) nr. 2076/2005 som endret ved forordning (EF) nr. 1666/2006) med endringer og tillegg som følger av EØS-tilpasningen av rettsakten i vedlegg I til EØS-avtalen.</article> <article class="defaultP" margin-top="true">Forordning (EF) nr. 2076/2005 er konsolidert til og med endringer gjennomført ved forordning (EF) nr. 1666/2006.</article> <article class="defaultP" margin-top="true"><i>Konsolidert forordning (EF) nr. 2076/2005</i></article><article class="legalP" id="kapittel-10-ledd-4">Se her for å lese konsolidert versjon: (pdf)</article> <article class="defaultP" margin-top="true">Nedenfor gjengis forordning (EF) nr. 853/2004, forordning (EF) nr. 1688/2005, forordning (EF) nr. 2074/2005, forordning (EF) nr. 2076/2005, forordning (EF) nr. 1662/2006, forordning (EF) nr. 1664/2006 og forordning (EF) nr. 1666/2006.</article> <article class="defaultP" margin-top="true"><i>Forordning (EF) nr. 853/2004</i></article><article class="legalP" id="kapittel-10-ledd-5">Se her for å lese forordningen: (pdf)</article> <article class="defaultP" margin-top="true"><i>Forordning (EF) nr. 1688/2005</i></article><article class="legalP" id="kapittel-10-ledd-6">Se her for å lese forordningen: (pdf)</article> <article class="defaultP" margin-top="true"><i>Forordning (EF) nr. 2074/2005</i></article><article class="legalP" id="kapittel-10-ledd-7">Se her for å lese forordningen: (pdf)</article> <article class="defaultP" margin-top="true"><i>Forordning (EF) nr. 2076/2005</i></article><article class="legalP" id="kapittel-10-ledd-8">Se her for å lese forordningen: (pdf)</article> <article class="defaultP" margin-top="true"><i>Forordning (EF) nr. 1662/2006</i></article><article class="legalP" id="kapittel-10-ledd-9">Se her for å lese forordningen: (pdf)</article> <article class="defaultP" margin-top="true"><i>Forordning (EF) nr. 1664/2006</i></article><article class="legalP" id="kapittel-10-ledd-10">Se her for å lese forordningen: (pdf)</article> <article class="defaultP" margin-top="true"><i>Forordning (EF) nr. 1666/2006</i></article><article class="legalP" id="kapittel-10-ledd-11">Se her for å lese forordningen: (pdf)</article></section></main></body></html>