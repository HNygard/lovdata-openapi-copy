<!DOCTYPE html><html lang="no"><head><title>Lov om endringer i opplæringslova</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2008-12-19-118</dd><dt class="dokid">DokumentID</dt><dd class="dokid">LTI/lov/2008-12-19-118</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 14 s 1974</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1998-07-17-61</li></ul></dd><dt class="dateOfPublication">Kunngjort</dt><dd class="dateOfPublication">2008-12-19 15:10</dd><dt class="journalNumber">Journalnummer</dt><dd class="journalNumber">2008-1064</dd><dt class="titleShort">Korttittel</dt><dd class="titleShort">Endringslov til opplæringslova</dd><dt class="title">Tittel</dt><dd class="title">Lov om endringer i opplæringslova</dd><dt class="miscInformation">Annet om dokumentet</dt><dd class="miscInformation">Ot.prp.nr.46 (2007–2008), Innst.O.nr.22 (2008–2009) og Besl.O.nr.42 (2008–2009). Odels- og lagtingsvedtak hhv. 5. og 9. desember 2008. Fremmet av Kunnskapsdepartementet.</dd><dt class="refid">RefID</dt><dd class="refid">lov/2008-12-19-118</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i opplæringslova<ul class="tocSubUl"><li>I<ul class="tocSubUl"><li>§ 1-1. Formålet med opplæringa</li><li>§ 1-2. Verkeområdet for lova</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2008-12-19-118" id="dokument"><h1>Lov om endringer i opplæringslova</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 17. juli 1998 nr. 61 om grunnskolen og den vidaregåande opplæringa (opplæringslova).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2008-12-19-118/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 17. juli 1998 nr. 61 om grunnskolen og den vidaregåande opplæringa gjøres følgende endringer:</article> <article class="defaultP" margin-top="true">§ 1-1 skal lyde:</article><article class="futureLegalArticle" data-name="§1-1" id="kapittel-1-foreslåttparagraf-1"><span class="futureLegalArticleHeader">§ 1-1. <span class="legalArticleTitle">Formålet med opplæringa</span></span><article class="legalP" id="kapittel-1-foreslåttparagraf-1-ledd-1">Opplæringa i skole og lærebedrift skal, i samarbeid og forståing med heimen, opne dører mot verda og framtida og gi elevane og lærlingane historisk og kulturell innsikt og forankring.</article><article class="legalP" id="kapittel-1-foreslåttparagraf-1-ledd-2">Opplæringa skal byggje på grunnleggjande verdiar i kristen og humanistisk arv og tradisjon, slik som respekt for menneskeverdet og naturen, på åndsfridom, nestekjærleik, tilgjeving, likeverd og solidaritet, verdiar som òg kjem til uttrykk i ulike religionar og livssyn og som er forankra i menneskerettane.</article><article class="legalP" id="kapittel-1-foreslåttparagraf-1-ledd-3">Opplæringa skal bidra til å utvide kjennskapen til og forståinga av den nasjonale kulturarven og vår felles internasjonale kulturtradisjon.</article><article class="legalP" id="kapittel-1-foreslåttparagraf-1-ledd-4">Opplæringa skal gi innsikt i kulturelt mangfald og vise respekt for den einskilde si overtyding. Ho skal fremje demokrati, likestilling og vitskapleg tenkjemåte.</article><article class="legalP" id="kapittel-1-foreslåttparagraf-1-ledd-5">Elevane og lærlingane skal utvikle kunnskap, dugleik og holdningar for å kunne meistre liva sine og for å kunne delta i arbeid og fellesskap i samfunnet. Dei skal få utfalde skaparglede, engasjement og utforskartrong.</article><article class="legalP" id="kapittel-1-foreslåttparagraf-1-ledd-6">Elevane og lærlingane skal lære å tenkje kritisk og handle etisk og miljøbevisst. Dei skal ha medansvar og rett til medverknad.</article><article class="legalP" id="kapittel-1-foreslåttparagraf-1-ledd-7">Skolen og lærebedrifta skal møte elevane og lærlingane med tillit, respekt og krav og gi dei utfordringar som fremjar danning og lærelyst. Alle former for diskriminering skal motarbeidast.</article></article> <article class="defaultP" margin-top="true">§ 1-2 skal lyde:</article><article class="futureLegalArticle" data-name="§1-2" id="kapittel-1-foreslåttparagraf-2"><span class="futureLegalArticleHeader">§ 1-2. <span class="legalArticleTitle">Verkeområdet for lova</span></span><article class="legalP" id="kapittel-1-foreslåttparagraf-2-ledd-1">Lova gjeld grunnskoleopplæring og vidaregåande opplæring i offentlege skolar og lærebedrifter dersom ikkje noko anna er særskilt fastsett.</article><article class="legalP" id="kapittel-1-foreslåttparagraf-2-ledd-2">Lova gjeld også for grunnskoleopplæring og vidaregåande opplæring i private grunnskolar som ikkje mottek statstilskot etter privatskolelova, og for privat heimeopplæring i grunnskolen.</article><article class="legalP" id="kapittel-1-foreslåttparagraf-2-ledd-3">For opplæring som er spesielt organisert for vaksne, og som kommunen eller fylkeskommunen har ansvaret for, gjeld kapittel 4A.</article></article> <article class="defaultP" margin-top="true">§ 2-3 fjerde ledd tredje punktum skal lyde:</article><article class="legalP" id="kapittel-1-ledd-2">Rektor skal organisere skolen i samsvar med første leddet og forskrifter etter tredje leddet og i samsvar med § 1-1 og forskrifter etter § 1-3.</article> <article class="defaultP" margin-top="true">§ 2-12 andre ledd skal lyde:</article><article class="legalP" id="kapittel-1-ledd-3">§§ 1-1, 1-3, 2-3, 2-3 a og 2-4 i lova med forskrifter gjeld for innhaldet og for vurdering i privat grunnskole så langt reglane ikkje kjem i strid med Noregs folkerettslege plikter.</article> <article class="defaultP" margin-top="true">§ 2-13 skal lyde:</article><article class="legalP" id="kapittel-1-ledd-4">§§ 1-1, 1-3, 2-3 og 2-4 i lova med forskrifter gjeld for innhaldet i privat grunnskoleopplæring i heimen så langt reglane ikkje kjem i strid med Noregs folkerettslege plikter.</article> <article class="defaultP" margin-top="true">§ 3-4 andre ledd tredje punktum skal lyde:</article><article class="legalP" id="kapittel-1-ledd-5">Rektor skal organisere skolen i samsvar med forskrifter etter første leddet og i samsvar med §§ 1-1 og 3-3 og forskrifter etter § 1-3.</article> <article class="defaultP" margin-top="true">§ 4A-6 skal lyde:</article><article class="legalP" id="kapittel-1-ledd-6">§ 1-1 gjeld så langt det passar for opplæring etter dette kapitlet. Læreplanar etter §§ 1-3, 2-3, 3-4 og 6-4 gjeld med dei tilpassingar som følgjer av dette kapitlet.</article></section><section class="section" data-name="kapII" id="kapittel-2" data-lovdata-URL="LTI/lov/2008-12-19-118/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer. De enkelte bestemmelser kan settes i kraft til ulik tid.</article></section></main></body></html>