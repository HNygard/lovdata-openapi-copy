<!DOCTYPE html><html lang="no"><head><title>Forskrift om endring i forskrift om jakt, felling, fangst og fiske i statsallmenning</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-05-15-462</dd><dt class="dokid">DokumentID</dt><dd class="dokid">LTI/forskrift/2008-05-15-462</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 5 s 934</dd><dt class="dateInForce">I kraft fra</dt><dd class="dateInForce">2008-05-15</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-03-08-515</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1975-06-06-31/§25</li><li>lov/1975-06-06-31/§26</li><li>lov/1975-06-06-31/§29</li><li>forskrift/1975-11-21-4</li><li>forskrift/1976-01-08-4297</li></ul></dd><dt class="dateOfPublication">Kunngjort</dt><dd class="dateOfPublication">2008-05-16 12:50</dd><dt class="journalNumber">Journalnummer</dt><dd class="journalNumber">2008-0413</dd><dt class="titleShort">Korttittel</dt><dd class="titleShort">Endr. i forskrift om jakt mv. i statsallmenning</dd><dt class="title">Tittel</dt><dd class="title">Forskrift om endring i forskrift om jakt, felling, fangst og fiske i statsallmenning</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Direktoratet for naturforvaltning 15. mai 2008 med hjemmel i lov 6. juni 1975 nr. 31 om utnytting av rettar og lunnende m.m. i statsallmenningane (fjellova) § 25, § 26 og § 29, delegeringsvedtak 21. november 1975 nr. 4 og delegeringsvedtak 8. januar 1976 nr. 4297.</dd><dt class="refid">RefID</dt><dd class="refid">forskrift/2008-05-15-462</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om jakt, felling, fangst og fiske i statsallmenning<ul class="tocSubUl"><li>I<ul class="tocSubUl"><li>§ 8. Elg og hjort</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2008-05-15-462" id="dokument"><h1>Forskrift om endring i forskrift om jakt, felling, fangst og fiske i statsallmenning</h1><section class="section" data-name="kapI" id="kapittel-1" data-lovdata-URL="LTI/forskrift/2008-05-15-462/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 8. mars 2004 nr. 515 om jakt, felling, fangst og fiske i statsallmenning gjøres følgende endring:</article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Elg og hjort</span></span><article class="legalP" id="kapittel-1-foreslåttparagraf-1-ledd-1">Følgende alternative utbudsmåter skal gjelde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">Fast pris pr. kg kjøtt for felt dyr. Fjellstyret kan bestemme at det skal betales en fast grunnavgift for hvert enkelt dyr som tildeles. Innbetalt grunnavgift trekkes fra i det endelige oppgjør for felte dyr.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">I særlige tilfeller kan jaktretten leies ut til fast pris pr. dyr.</article></article></li></ul></article><article class="legalP" id="kapittel-1-foreslåttparagraf-1-ledd-2">Er det flere søkere skal tildeling skje ved loddtrekning.</article><article class="legalP" id="kapittel-1-foreslåttparagraf-1-ledd-3">Slik jakt kan leies bort ved ett- eller flerårige kontrakter. Likevel ikke for lengre enn totalt 5 jaktår.</article><article class="legalP" id="kapittel-1-foreslåttparagraf-1-ledd-4">Fjellstyret kan bestemme at jaktlag skal bestå av et minste antall jegere.</article><article class="legalP" id="kapittel-1-foreslåttparagraf-1-ledd-5">Jeger med jakt på statsallmenning, kan ikke jakte på egen grunn, privat grunn, kommunal grunn, eller annen statlig grunn før årets kvote på tildelt område på statsallmenning er felt. Jegere med jaktadgang på egen grunn, privat grunn, kommunal grunn eller annen statlig grunn skal oppgi dette i søknaden.</article><article class="legalP" id="kapittel-1-foreslåttparagraf-1-ledd-6">Dersom jeger holder tilbake informasjon i søknaden, eller jakter på egen grunn, privat grunn eller annen statlig grunn før jakta på statsallmenningen er avslutta, kan fjellstyret vedta å utelukke vedkommende jeger eller oppheve kontrakten med jaktlaget.</article><article class="legalP" id="kapittel-1-foreslåttparagraf-1-ledd-7">Elg- og hjortejakt på statsallmenningsgrunn skal utlyses slik at det gjøres kjent for alle bosatte i Norge. Utlysingsteksten skal gjøres tilgjengelig på Internett.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2008-05-15-462/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft straks.</article></section></main></body></html>