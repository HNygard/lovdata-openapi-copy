<!DOCTYPE html><html lang="no"><head><title>Forskrift om endring i forskrift om masterstudiet i regnskap og revisjon ved Norges Handelshøyskole</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-06-12-1700</dd><dt class="dokid">DokumentID</dt><dd class="dokid">LTI/forskrift/2008-06-12-1700</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 8 s 1119</dd><dt class="dateInForce">I kraft fra</dt><dd class="dateInForce">2008-06-12</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-06-10-4888</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li><li>lov/2005-04-01-15/§3-5</li><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§3-9</li><li>lov/2005-04-01-15/§3-11</li><li>lov/2005-04-01-15/§4-2</li><li>lov/2005-04-01-15/§4-5</li><li>lov/2005-04-01-15/§8-2</li></ul></dd><dt class="dateOfPublication">Kunngjort</dt><dd class="dateOfPublication">2011-09-02 14:20</dd><dt class="journalNumber">Journalnummer</dt><dd class="journalNumber">2011-0686</dd><dt class="titleShort">Korttittel</dt><dd class="titleShort">Endr. i forskrift om masterstudiet i regnskap/rev., NHH</dd><dt class="title">Tittel</dt><dd class="title">Forskrift om endring i forskrift om masterstudiet i regnskap og revisjon ved Norges Handelshøyskole</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Styret ved Norges Handelshøyskole 12. juni 2008 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3, § 3-5, § 3-6, § 3-7, § 3-9, § 3-11, § 4-2, § 4-5 og § 8-2.</dd><dt class="refid">RefID</dt><dd class="refid">forskrift/2008-06-12-1700</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om masterstudiet i regnskap og revisjon ved Norges Handelshøyskole<ul class="tocSubUl"><li>I<ul class="tocSubUl"><li>§ 1. Virkeområde</li><li>§ 2. Adgang til studiet for interne studenter</li><li>§ 3. Adgang til studiet for eksterne søkere</li><li>§ 4. Opptaksnemnd</li><li>§ 5. Studierett</li><li>§ 6. Krav til mastergrad</li><li>§ 7. Vurdering</li><li>§ 8. Utdanningsplan</li><li>§ 9. Fritak og innpass</li><li>§ 10. Vitnemål og karakterutskrift</li><li>§ 11. Uttak av grader</li><li>§ 12. Dispensasjon fra forskriften</li><li>§ 13. Ikrafttredelse mv.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2008-06-12-1700" id="dokument"><h1>Forskrift om endring i forskrift om masterstudiet i regnskap og revisjon ved Norges Handelshøyskole</h1><section class="section" data-name="kapI" id="kapittel-1" data-lovdata-URL="LTI/forskrift/2008-06-12-1700/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 10. juni 2004 nr. 4888 om masterstudiet i regnskap og revisjon ved Norges Handelshøyskole er det foretatt en rekke endringer og lyder i sin helhet etter dette:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Denne forskriften gjelder for studenter som påbegynner masterstudiet i regnskap og revisjon ved Norges Handelshøyskole fra og med høstsemesteret 2004.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Adgang til studiet for interne studenter</span></span><article class="legalP" id="kapittel-1-foreslåttparagraf-2-ledd-1">Interne studenter som har fullført og bestått bachelordelen av den femårige siviløkonomutdanningen ved Norges Handelshøyskole har rett til direkte overgang i det påfølgende semesteret til masterstudiet uten forutgående opptak og karakterkrav. Studentene må registrere overgang til masterstudiet på særskilt webskjema innen nærmere angitte frister.</article><article class="legalP" id="kapittel-1-foreslåttparagraf-2-ledd-2">For overgang til masterstudiet i regnskap og revisjon kreves forkunnskaper i rettslære og skatterett. Nærmere bestemmelser vedrørende forkunnskapskrav fremgår av opptaksreglene og er vedtatt av Programutvalget for masterutdanningen (PMU).</article><article class="legalP" id="kapittel-1-foreslåttparagraf-2-ledd-3">PMU kan i særskilte tilfeller og etter nærmere angitte retningslinjer dispensere fra bestemmelsen om at bachelorstudiet må være fullført og bestått før masterstudier kan påbegynnes. Studenten kan uansett ikke gjenstå med mer enn 7,5 studiepoeng av bachelorstudiet. Retningslinjene for øvrig fremgår av Studiehåndboken.</article><article class="legalP" id="kapittel-1-foreslåttparagraf-2-ledd-4">Alternativt kan studentene ha et opphold i studiet mellom uttak av bachelorgraden og oppstart på masterstudiet. Oppholdet kan ha en varighet på inntil to år. Studenter som ønsker å benytte seg av muligheten til opphold plikter å gi melding om dette ved avslutning av bachelorstudiet, innen nærmere angitte frister. Ved tilbakekomst plikter studenten å gi melding på særskilt webskjema innen angitt frist for melding om overgang for det aktuelle semesteret.</article><article class="legalP" id="kapittel-1-foreslåttparagraf-2-ledd-5">Studenter som ikke benytter sin rett til direkte overgang til masterstudiet, eventuelt melder opphold mellom bachelor- og masterstudiet og ikke melder tilbakekomst innen to år etter fullført bachelorstudium, vil i senere semestre måtte søke ordinært opptak og vil bli likestilt med eksterne søkere.</article></article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Adgang til studiet for eksterne søkere</span></span><article class="legalP" id="kapittel-1-foreslåttparagraf-3-ledd-1">For opptak til masterstudiet i regnskap og revisjon gjelder forskrift om krav til mastergrad fastsatt av Kunnskapsdepartementet. Høyskolens styre fastsetter antall studieplasser i medhold av lov om universiteter og høgskoler § 3-7.</article><article class="legalP" id="kapittel-1-foreslåttparagraf-3-ledd-2">Utfyllende regler om opptaksvilkår, søknadsfrister, behandling og rangering av søknader om opptak fastsettes av Programutvalget for masterutdanningen (PMU) og vil fremgå av studieplanen.</article></article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Opptaksnemnd</span></span><article class="legalP" id="kapittel-1-foreslåttparagraf-4-ledd-1">Opptaksnemnd oppnevnt av Programutvalget for masterutdanningen (PMU) avgjør søknader om opptak.</article></article><article class="futureLegalArticle" data-name="§5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Studierett</span></span><article class="legalP" id="kapittel-1-foreslåttparagraf-5-ledd-1">For å oppnå studierett, må studenten være tatt opp på studiet i samsvar med forskriftens § 2 eller § 3.</article><article class="legalP" id="kapittel-1-foreslåttparagraf-5-ledd-2">Studieretten omfatter:<ul class="defaultList"><li data-li-identifier="i)" data-name="i)"><article class="listArticle" id="kapittel-1-foreslåttparagraf-5-ledd-2-punkt-1"><article class="legalP" id="kapittel-1-foreslåttparagraf-5-ledd-2-punkt-1-ledd-1">rett og plikt til å få fastsatt utdanningsplan i samsvar med § 7</article></article></li><li data-li-identifier="ii)" data-name="ii)"><article class="listArticle" id="kapittel-1-foreslåttparagraf-5-ledd-2-punkt-2"><article class="legalP" id="kapittel-1-foreslåttparagraf-5-ledd-2-punkt-2-ledd-1">rett til å delta i undervisning i samsvar med studieplanen for studiet og i samsvar med utdanningsplanen</article></article></li><li data-li-identifier="iii)" data-name="iii)"><article class="listArticle" id="kapittel-1-foreslåttparagraf-5-ledd-2-punkt-3"><article class="legalP" id="kapittel-1-foreslåttparagraf-5-ledd-2-punkt-3-ledd-1">rett til å bli vurdert i samsvar med studieplanen og i samsvar med forskrift for eksamen ved Norges Handelshøyskole</article></article></li><li data-li-identifier="iv)" data-name="iv)"><article class="listArticle" id="kapittel-1-foreslåttparagraf-5-ledd-2-punkt-4"><article class="legalP" id="kapittel-1-foreslåttparagraf-5-ledd-2-punkt-4-ledd-1">rett til veiledning</article></article></li><li data-li-identifier="v)" data-name="v)"><article class="listArticle" id="kapittel-1-foreslåttparagraf-5-ledd-2-punkt-5"><article class="legalP" id="kapittel-1-foreslåttparagraf-5-ledd-2-punkt-5-ledd-1">adgang til høyskolens undervisningslokaler, lesesaler og PC-rom, i samsvar med regler for bruk av disse.</article></article></li></ul></article><article class="legalP" id="kapittel-1-foreslåttparagraf-5-ledd-3">Et vilkår for å beholde studieretten er at studenten har bekreftet sin utdanningsplan i studiets første semester.</article><article class="legalP" id="kapittel-1-foreslåttparagraf-5-ledd-4">Studieretten vil normalt komme til å opphøre dersom studentens studieprogresjon innebærer ingen studiepoeng etter andre semester.</article><article class="legalP" id="kapittel-1-foreslåttparagraf-5-ledd-5">Studieretten opphører normalt dersom alle eksamensforsøk i et emne er brukt uten at studenten har oppnådd bestått karakter, jf. § 14 i forskrift om eksamen ved Norges Handelshøyskole (fulltidsstudiene).</article><article class="legalP" id="kapittel-1-foreslåttparagraf-5-ledd-6">Studieretten varer i inntil tre studieår etter opptakstidspunktet. I særlige tilfeller kan høyskolen innvilge ytterligere forlengelse av studieretten. Permisjon fra studiet kan innvilges dersom det foreligger vektige grunner for søknaden, som f.eks. sykdom, fødsel, gjennomføring av førstegangstjeneste. Permisjon innvilges normalt i inntil ett år.</article><article class="legalP" id="kapittel-1-foreslåttparagraf-5-ledd-7">Dersom en student mister studieretten kan studenten på nytt søke opptak i masterstudiet, i henhold til gjeldende forskrift og studieplan.</article></article><article class="futureLegalArticle" data-name="§6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Krav til mastergrad</span></span><article class="legalP" id="kapittel-1-foreslåttparagraf-6-ledd-1">Masterstudiet i regnskap og revisjon har et omfang på 120 studiepoeng, og er normert til to års studietid. Graden master i regnskap og revisjon tildeles på grunnlag av fullført masterstudium.</article><article class="legalP" id="kapittel-1-foreslåttparagraf-6-ledd-2">Et vilkår for utstedelse av graden er at emner tilsvarende minimum 60 studiepoeng som danner grunnlag for graden er bestått ved Norges Handelshøyskole, jf. forskrift om godskriving av høyere utdanning, fastsatt av Kunnskapsdepartementet.</article></article> <article class="defaultP" margin-top="true"><i>Følgende gjelder for studenter tatt opp på masterstudiet i regnskap og revisjon fra og med høst 2008</i></article><article class="legalP" id="kapittel-1-ledd-2">Studiet består av bedriftsøkonomiske kurs 30 studiepoeng i første semester, selvstendig arbeid 30 studiepoeng i andre semester og profesjonsdel tilsvarende 60 studiepoeng tredje- og fjerde semester.</article><article class="legalP" id="kapittel-1-ledd-3">I første semester skal det velges fire bedriftsøkonomiske kurs innenfor kurstilbudet på masterstudiet i regnskap og revisjon.</article><article class="legalP" id="kapittel-1-ledd-4">Det selvstendige arbeidet i andre semester består av skriftlige enkeltarbeider innenfor fagområdene til kursene som ble valgt første semester. Nærmere retningslinjer fastsettes av Programutvalget for masterutdanningen (PMU).</article><article class="legalP" id="kapittel-1-ledd-5">Profesjonsdelen omfatter følgende emner:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">Juss</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">Skatterett</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">Regnskap</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-4"><article class="legalP" id="kapittel-1-ledd-5-punkt-4-ledd-1">Revisjon</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-5"><article class="legalP" id="kapittel-1-ledd-5-punkt-5-ledd-1">Verdsettelse.</article></article></li></ul></article><article class="legalP" id="kapittel-1-ledd-6">Bedriftsøkonomiske kurs og det selvstendige arbeidet må være fullført og bestått før studenter kan påbegynne profesjonsdelen. Det vil heller ikke være anledning til å gjøre gjentak av eksamen fra første- og/eller andre semester når profesjonsdelen er påbegynt. Unntatt fra sperren mot gjentak er studenter som tas opp i studiet fra høsten 2009 og som ikke har oppnådd karakteren C eller bedre i kurset.</article> <article class="defaultP" margin-top="true"><i>Følgende gjelder for studenter tatt opp på masterstudiet i regnskap og revisjon fra og med høst 2004 tom påbegynnelse av profesjonsdelen høst 2007</i></article><article class="legalP" id="kapittel-1-ledd-7">Studiet består av en profesjonsdel tilsvarende 90 studiepoeng og en breddemodul tilsvarende 30 studiepoeng.</article><article class="legalP" id="kapittel-1-ledd-8">Profesjonsdelen omfatter følgende emner:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-8-punkt-1"><article class="legalP" id="kapittel-1-ledd-8-punkt-1-ledd-1">Rettslære</article></article></li><li data-li-identifier="-" data-name="-"><article class="listArticle" id="kapittel-1-ledd-8-punkt-2"><article class="legalP" id="kapittel-1-ledd-8-punkt-2-ledd-1">Skatterett</article></article></li><li data-li-identifier="-" data-name="-"><article class="listArticle" id="kapittel-1-ledd-8-punkt-3"><article class="legalP" id="kapittel-1-ledd-8-punkt-3-ledd-1">Regnskap</article></article></li><li data-li-identifier="-" data-name="-"><article class="listArticle" id="kapittel-1-ledd-8-punkt-4"><article class="legalP" id="kapittel-1-ledd-8-punkt-4-ledd-1">Revisjon I</article></article></li><li data-li-identifier="-" data-name="-"><article class="listArticle" id="kapittel-1-ledd-8-punkt-5"><article class="legalP" id="kapittel-1-ledd-8-punkt-5-ledd-1">Revisjon II.</article></article></li></ul></article><article class="legalP" id="kapittel-1-ledd-9">Breddemodulen omfatter følgende emner:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-9-punkt-1"><article class="legalP" id="kapittel-1-ledd-9-punkt-1-ledd-1">Valgfrie økonomisk administrative emner.</article></article></li></ul></article><article class="legalP" id="kapittel-1-ledd-10">Selvstendig arbeid gjennomføres i forbindelse med de ulike emnene i studiet.</article> <article class="defaultP" margin-top="true"><i>Følgende gjelder alle studenter i masterstudiet i regnskap og revisjon</i></article><article class="legalP" id="kapittel-1-ledd-11">Studieplanen for masterstudiet i regnskap og revisjon angir grunnlaget for oppbygging av graden, og fastsetter:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-11-punkt-1"><article class="legalP" id="kapittel-1-ledd-11-punkt-1-ledd-1">Studiets mål, innhold og organisering</article></article></li><li data-li-identifier="-" data-name="-"><article class="listArticle" id="kapittel-1-ledd-11-punkt-2"><article class="legalP" id="kapittel-1-ledd-11-punkt-2-ledd-1">Hvilke kurs som undervises og som det kan avlegges eksamen i</article></article></li><li data-li-identifier="-" data-name="-"><article class="listArticle" id="kapittel-1-ledd-11-punkt-3"><article class="legalP" id="kapittel-1-ledd-11-punkt-3-ledd-1">Faglig beskrivelse av kursene som inngår i studiet</article></article></li><li data-li-identifier="-" data-name="-"><article class="listArticle" id="kapittel-1-ledd-11-punkt-4"><article class="legalP" id="kapittel-1-ledd-11-punkt-4-ledd-1">Eventuelle krav og anbefalinger til rekkefølge mellom enkeltkurs i studiet</article></article></li><li data-li-identifier="-" data-name="-"><article class="listArticle" id="kapittel-1-ledd-11-punkt-5"><article class="legalP" id="kapittel-1-ledd-11-punkt-5-ledd-1">Pensumlitteratur, arbeids- og undervisningsformer</article></article></li><li data-li-identifier="-" data-name="-"><article class="listArticle" id="kapittel-1-ledd-11-punkt-6"><article class="legalP" id="kapittel-1-ledd-11-punkt-6-ledd-1">Eventuelle krav til kursgodkjenning som vilkår for adgang til eksamen</article></article></li><li data-li-identifier="-" data-name="-"><article class="listArticle" id="kapittel-1-ledd-11-punkt-7"><article class="legalP" id="kapittel-1-ledd-11-punkt-7-ledd-1">Vurderingsformer for de ulike kursene</article></article></li><li data-li-identifier="-" data-name="-"><article class="listArticle" id="kapittel-1-ledd-11-punkt-8"><article class="legalP" id="kapittel-1-ledd-11-punkt-8-ledd-1">Regler for innpassing av annen utdanning</article></article></li><li data-li-identifier="-" data-name="-"><article class="listArticle" id="kapittel-1-ledd-11-punkt-9"><article class="legalP" id="kapittel-1-ledd-11-punkt-9-ledd-1">Andre bestemmelser av betydning for gjennomføringen og kvalitetssikringen av studiet.</article></article></li></ul></article><article class="legalP" id="kapittel-1-ledd-12">Eventuelle endringer i studieplanen og overgangsordninger vedtas av Programutvalget for masterutdanningen (PMU).</article><article class="futureLegalArticle" data-name="§7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Vurdering</span></span><article class="legalP" id="kapittel-1-foreslåttparagraf-7-ledd-1">I hvert emne skal studentenes kunnskaper og ferdigheter prøves. Dette kan skje i form av avsluttende eksamen, vurderinger underveis, eller på annen måte i henhold til studieplanen.</article><article class="legalP" id="kapittel-1-foreslåttparagraf-7-ledd-2">Dersom det i studieplanen er fastsatt spesielle krav til forkunnskaper eller til kursgodkjenning oppnådd på grunnlag av obligatorisk deltagelse i undervisning, skriftlige arbeider eller lignende, vil studenten bare ha rett til å fremstille seg til eksamen dersom disse kravene er oppfylt.</article><article class="legalP" id="kapittel-1-foreslåttparagraf-7-ledd-3">Det tillates at det selvstendige arbeidet utføres en gang. Gjentak av selvstendig arbeid tillates kun dersom det ikke er bestått karakter ved første forsøk. Selvstendige arbeider som leveres ved NHH kan ikke ha vært vurdert tidligere som del av studier ved andre læresteder.</article><article class="legalP" id="kapittel-1-foreslåttparagraf-7-ledd-4">Øvrige bestemmelser relatert til eksamen er hjemlet i forskrift om eksamen ved Norges Handelshøyskole.</article></article><article class="futureLegalArticle" data-name="§8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Utdanningsplan</span></span><article class="legalP" id="kapittel-1-foreslåttparagraf-8-ledd-1">Alle studenter som oppnår studierett i masterstudiet i regnskap og revisjon skal ha en utdanningsplan. Utdanningsplanen er en gjensidig forpliktende avtale mellom Norges Handelshøyskole og den enkelte student, og har som hensikt å sikre at studenten skal nå sine læringsmål på normert tid. Planen skal inngås første semester i studiet, og bekreftes hvert semester, innen bestemte frister, som spesifisert i studieplanen.</article></article><article class="futureLegalArticle" data-name="§9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Fritak og innpass</span></span><article class="legalP" id="kapittel-1-foreslåttparagraf-9-ledd-1">Det kan gis fritak for eksamen eller prøve som inngår i grunnlaget for mastergraden dersom studieplanens krav er oppfylt gjennom tilsvarende eksamen eller prøve.</article><article class="legalP" id="kapittel-1-foreslåttparagraf-9-ledd-2">Enkelte søkergrupper kan gis fritak for de to første semestrene, eller deler av disse. Utfyllende regler om fritak fastsettes av Programutvalget for masterutdanningen (PMU) og vil fremgå av opptaksreglene.</article><article class="legalP" id="kapittel-1-foreslåttparagraf-9-ledd-3">For øvrig innvilges fritak kun på grunnlag av studier som er bestått før opptak på masterstudiet ved Norges Handelshøyskole. For studenter med intern overgang fra bachelorstudiet i økonomi og administrasjon innvilges fritak kun på grunnlag av studier som er bestått før studenten påbegynte den femårige siviløkonomutdanningen.</article><article class="legalP" id="kapittel-1-foreslåttparagraf-9-ledd-4">Utfyllende regler om behandling av søknader om fritak og innpass gis av Programutvalget for masterutdanningen (PMU) og vil fremgå av studieplanen.</article></article><article class="futureLegalArticle" data-name="§10" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Vitnemål og karakterutskrift</span></span><article class="legalP" id="kapittel-1-foreslåttparagraf-10-ledd-1">For bestått mastergrad utferdiges et vitnemål som skal inneholde karakterer for hvert emne og den relative vektleggingen av disse. Vitnemålet skal angi hvilket semester kandidaten er uteksaminert. Vilkåret for å få utskrevet vitnemål er at studieplanen er oppfylt og bestått.</article><article class="legalP" id="kapittel-1-foreslåttparagraf-10-ledd-2">Emner som er innpasset fra andre læresteder angis på karakterutskriften som «fritatt».</article><article class="legalP" id="kapittel-1-foreslåttparagraf-10-ledd-3">Vitnemålet utstedes på norsk. Et eget vitnemålsvedlegg (Diploma Supplement) gir en nærmere beskrivelse på engelsk av kandidatens utdanning og av det norske utdanningssystemet.</article><article class="legalP" id="kapittel-1-foreslåttparagraf-10-ledd-4">Studenter kan på anmodning få utskrevet karakterutskrift etter avlagte eksamener. Karakterutskriften angir karakteren på de ulike emner og den relative vektleggingen av disse. Dersom man har gjentak av eksamensprøver, føres kun den beste karakteren på vitnemålet eller karakterutskriften.</article><article class="legalP" id="kapittel-1-foreslåttparagraf-10-ledd-5">For emner som er tatt utover studieplanens krav, utferdiges separat karakterutskrift.</article></article><article class="futureLegalArticle" data-name="§11" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Uttak av grader</span></span><article class="legalP" id="kapittel-1-foreslåttparagraf-11-ledd-1">Studenter som allerede har gjennomført høyere revisorstudium (HRS) og tatt ut en MBA grad kan ikke tildeles graden master i regnskap og revisjon.</article></article><article class="futureLegalArticle" data-name="§12" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Dispensasjon fra forskriften</span></span><article class="legalP" id="kapittel-1-foreslåttparagraf-12-ledd-1">Programutvalget for masterutdanningen (PMU) gis adgang til å dispensere fra forskriftens § 5.</article></article><article class="futureLegalArticle" data-name="§13" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse mv.</span></span><article class="legalP" id="kapittel-1-foreslåttparagraf-13-ledd-1">Denne forskriften trer i kraft 1. august 2004.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2008-06-12-1700/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>