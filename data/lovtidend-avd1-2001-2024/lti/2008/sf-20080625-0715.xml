<!DOCTYPE html><html lang="no"><head><title>Forskrift om endring i forskrift om sjøtrafikk i bestemte farvann (sjøtrafikkforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-06-25-715</dd><dt class="dokid">DokumentID</dt><dd class="dokid">LTI/forskrift/2008-06-25-715</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 7 s 1199</dd><dt class="dateInForce">I kraft fra</dt><dd class="dateInForce">2008-06-25</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-12-11-1273</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2008-04-11-342/§1</li><li>lov/1984-06-08-51/§2</li><li>lov/1984-06-08-51/§6</li><li>forskrift/1998-12-11-1273/§1-11</li><li>lov/1989-06-16-59/§13</li></ul></dd><dt class="dateOfPublication">Kunngjort</dt><dd class="dateOfPublication">2008-06-27 14:40</dd><dt class="journalNumber">Journalnummer</dt><dd class="journalNumber">2008-0586</dd><dt class="titleShort">Korttittel</dt><dd class="titleShort">Endr. i sjøtrafikkforskriften</dd><dt class="title">Tittel</dt><dd class="title">Forskrift om endring i forskrift om sjøtrafikk i bestemte farvann (sjøtrafikkforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 25. juni 2008 med hjemmel i forskrift 11. april 2008 nr. 342 om havner og farvann på Svalbard § 1 første ledd jf. lov 8. juni 1984 nr. 51 om havner og farvann m.v. § 2 tredje ledd og forskrift 11. desember 1998 nr. 1273 om sjøtrafikk i bestemte farvann (sjøtrafikkforskriften) § 1-11 første ledd jf. lov 8. juni 1984 nr. 51 om havner og farvann m.v. § 6 første og annet ledd og lov 16. juni 1989 nr. 59 om lostjenesten m.v. § 13 første ledd.</dd><dt class="refid">RefID</dt><dd class="refid">forskrift/2008-06-25-715</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om sjøtrafikk i bestemte farvann (sjøtrafikkforskriften)<ul class="tocSubUl"><li>I<ul class="tocSubUl"><li>§ 8-1. Virkeområde</li><li>§ 8-2. Forholdet til kapittel 2</li><li>§ 8-3. Bestemmelser som gjelder strekningen Bellsund-Akselsundet/Mariasundet-Van Mijenfjorden</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2008-06-25-715" id="dokument"><h1>Forskrift om endring i forskrift om sjøtrafikk i bestemte farvann (sjøtrafikkforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2008-06-25-715/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 11. desember 1998 nr. 1273 om sjøtrafikk i bestemte farvann (sjøtrafikkforskriften) gjøres følgende endringer:</article> <article class="defaultP" margin-top="true">Nytt kapittel 8 skal lyde:</article><span class="futuretitle" id="kapittel-1-foreslåttittel-1">Kapittel 8. Bestemmelser som gjelder for bruk av farvannene i Bellsund og Van Mijenfjorden på Svalbard</span><article class="futureLegalArticle" data-name="§8-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8-1</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Bestemmelsene i dette kapitlet gjelder alt farvann innenfor en rett linje trukket slik:<p class="leddfortsettelse">Fra Bellsund lykt på Kapp Martin i posisjon 77° 43,1′ N, 13° 56,7′ Ø til Kapp Lyell i posisjon 77° 34,5′ N, 14° 14,4′ Ø.</p></article></article><article class="futureLegalArticle" data-name="§8-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 8-2</span>. <span class="legalArticleTitle">Forholdet til kapittel 2</span></span><article class="legalP" id="kapittel-1-foreslåttparagraf-2-ledd-1">Bestemmelsene i kapittel 2 gjelder tilsvarende for Kystverket Troms og Finnmark så langt de passer.</article></article><article class="futureLegalArticle" data-name="§8-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 8-3</span>. <span class="legalArticleTitle">Bestemmelser som gjelder strekningen Bellsund-Akselsundet/Mariasundet-Van Mijenfjorden</span></span></article> <article class="defaultP" margin-top="true"><i>A. Krav om tillatelse til å benytte Akselsundet og Mariasundet</i></article><article class="legalP" id="kapittel-1-ledd-2">Fartøyer skal innhente tillatelse fra Kystverket Troms og Finnmark til å benytte Akselsundet og Mariasundet slik som bestemt i § 2-3 og § 2-4. Med Akselsundet menes farvannet innenfor en radius på 1,5 nautiske mil fra Akseløya lykt i posisjon 77° 44,8′ N, 14° 34,3′ Ø. Med Mariasundet menes farvannet innenfor en radius på 0,3 nautiske mil fra posisjon 77° 40,6′ N, 14° 49,6′ Ø.</article> <article class="defaultP" margin-top="true"><i>B. Passering av Akselsundet</i><ul class="defaultList"><li data-li-identifier="1." data-name="1."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">For fartøyer som skal passere gjennom Akselsundet gjelder følgende: <ul class="defaultList"><li data-li-identifier="-" data-name="-"><article class="listArticle" id="kapittel-1-ledd-2-punkt-1-ledd-1-punkt-1"><article class="legalP" id="kapittel-1-ledd-2-punkt-1-ledd-1-punkt-1-ledd-1">Akselsundet skal ikke benyttes av fartøyer som overskrider et av følgende mål: Lengde 250 meter, dypgående 15 meter.</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-1-ledd-1-punkt-2"><article class="legalP" id="kapittel-1-ledd-2-punkt-1-ledd-1-punkt-2-ledd-1">Strøm-, vær- og isforhold skal vurderes i forhold til fartøyets motorkraft, styreegenskaper, stabilitet, utrustning og tekniske standard.</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-1-ledd-1-punkt-3"><article class="legalP" id="kapittel-1-ledd-2-punkt-1-ledd-1-punkt-3-ledd-1">Isforholdene skal ikke være til hinder for sikker navigering.</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-1-ledd-1-punkt-4"><article class="legalP" id="kapittel-1-ledd-2-punkt-1-ledd-1-punkt-4-ledd-1">Maksimum styrekraft skal være aktivert.</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-1-ledd-1-punkt-5"><article class="legalP" id="kapittel-1-ledd-2-punkt-1-ledd-1-punkt-5-ledd-1">Fartøyets ankere skal være klare til bruk.</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-1-ledd-1-punkt-6"><article class="legalP" id="kapittel-1-ledd-2-punkt-1-ledd-1-punkt-6-ledd-1">Passeringen gjennom sundet skal foregå når strømmens fart er under 1,5 knop.</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-1-ledd-1-punkt-7"><article class="legalP" id="kapittel-1-ledd-2-punkt-1-ledd-1-punkt-7-ledd-1">Sikten skal være over 1 nautisk mil.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">For fartøyer som har en større lengde enn 160 meter gjelder følgende: <ul class="defaultList"><li data-li-identifier="-" data-name="-"><article class="listArticle" id="kapittel-1-ledd-2-punkt-2-ledd-1-punkt-1"><article class="legalP" id="kapittel-1-ledd-2-punkt-2-ledd-1-punkt-1-ledd-1">En taubåt skal være fastgjort før fartøyet ankommer Akselsundet, og under hele passeringen av sundet. Ytterligere en taubåt skal følge fartøyet og være klar til assistanse, jf. § 1-6.</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-2-ledd-1-punkt-2"><article class="legalP" id="kapittel-1-ledd-2-punkt-2-ledd-1-punkt-2-ledd-1">Vindstyrken skal ikke overstige 14 meter per sekund.</article></article></li></ul></article></article></li></ul></article> <article class="defaultP" margin-top="true"><i>C. Forholdsregler</i></article><article class="legalP" id="kapittel-1-ledd-3">Før et fartøy som etter bestemmelsene i punkt B nr. 2 skal bruke taubåter skal passere gjennom Akselsundet, skal taubåtene kontrollere følgende:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">Isforholdene</article></article></li><li data-li-identifier="-" data-name="-"><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">Strømforholdene</article></article></li><li data-li-identifier="-" data-name="-"><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">Lysbøyenes posisjoner.</article></article></li></ul></article><article class="legalP" id="kapittel-1-ledd-4">Resultatet av kontrollene skal meddeles fartøyet før det ankommer Akselsundet og føres inn i fartøyets og taubåtenes dekksdagbøker.</article> <article class="defaultP" margin-top="true"><i>D. Nærsituasjoner. Møter og passeringer</i><ul class="defaultList"><li data-li-identifier="1." data-name="1."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">Bestemmelsen i nr. 2 gjelder Akselsundet.</article></article></li><li data-li-identifier="2." data-name="2."><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">Fartøyer skal ikke møte eller passere hverandre hvis: <ul class="defaultList"><li data-li-identifier="-" data-name="-"><article class="listArticle" id="kapittel-1-ledd-4-punkt-2-ledd-1-punkt-1"><article class="legalP" id="kapittel-1-ledd-4-punkt-2-ledd-1-punkt-1-ledd-1">Et av fartøyene er i kategori 1 eller 2.</article></article></li><li data-li-identifier="-" data-name="-"><article class="listArticle" id="kapittel-1-ledd-4-punkt-2-ledd-1-punkt-2"><article class="legalP" id="kapittel-1-ledd-4-punkt-2-ledd-1-punkt-2-ledd-1">Et av fartøyene er lengre enn 50 meter.</article></article></li></ul></article></article></li><li data-li-identifier="3." data-name="3."><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">I de tilfeller som er nevnt i nr. 2 skal et fartøy som seiler i samme retning som et annet fartøy, og som ligger aktenfor dette, holde en avstand til fartøyet foran på minst ½ nautisk mil.</article></article></li><li data-li-identifier="4." data-name="4."><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1">Andre fartøyer enn de som er nevnt i nr. 2 skal avtale møtesituasjoner på VHF.</article></article></li></ul></article> <article class="defaultP" margin-top="true"><i>E. Krav om bunnklaring</i></article><article class="legalP" id="kapittel-1-ledd-5">Fartøyer som ligger langs kai, eller som beveger seg i kaiområdet, skal ha en bunnklaring som til enhver tid holder fartøyet flytende. Med bunnklaring menes avstanden mellom skipets bunn og sjøbunnen.</article> <article class="defaultP" margin-top="true">Nåværende kapittel 8 blir nytt kapittel 9.</article></section><section class="section" data-name="kapII" id="kapittel-2" data-lovdata-URL="LTI/forskrift/2008-06-25-715/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>