<!DOCTYPE html><html lang="no"><head><title>Forskrift om støyemisjon fra luftfartøy</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-02-01-102</dd><dt class="dokid">DokumentID</dt><dd class="dokid">LTI/forskrift/2008-02-01-102</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 2 s 357</dd><dt class="dateInForce">I kraft fra</dt><dd class="dateInForce">2008-02-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§4-1</li><li>lov/1993-06-11-101/§15-4</li><li>lov/1993-06-11-101/§16-1</li><li>forskrift/1999-12-10-1273</li><li>forskrift/2001-04-06-321</li></ul></dd><dt class="dateOfPublication">Kunngjort</dt><dd class="dateOfPublication">2008-02-08 14:20</dd><dt class="journalNumber">Journalnummer</dt><dd class="journalNumber">2008-0112</dd><dt class="titleShort">Korttittel</dt><dd class="titleShort">Forskrift om støyemisjon fra luftfartøy</dd><dt class="title">Tittel</dt><dd class="title">Forskrift om støyemisjon fra luftfartøy</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Luftfartstilsynet 1. februar 2008 med hjemmel i lov 11. juni 1993 nr. 101 om luftfart (luftfartsloven) § 4-1, § 15-4 og § 16-1, jf. delegeringsvedtak 10. desember 1999 nr. 1273 og delegeringsvedtak 6. april 2001 nr. 321. <br /> <strong>EØS-henvisninger:</strong> EØS-avtalen vedlegg XIII nr. 66e (direktiv 2006/93/EF).</dd><dt class="refid">RefID</dt><dd class="refid">forskrift/2008-02-01-102</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om støyemisjon fra luftfartøy<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Hovedregel om støybegrensning</li><li>§ 4. Unntak</li><li>§ 5. Overtredelse</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2008-02-01-102" id="dokument"><h1>Forskrift om støyemisjon fra luftfartøy</h1><article class="legalArticle" data-lovdata-URL="LTI/forskrift/2008-02-01-102/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Denne forskriften har som formål å regulere bruken av sivile subsoniske jetfly i tråd med reglene i § 3.</article></article><article class="legalArticle" data-lovdata-URL="LTI/forskrift/2008-02-01-102/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><ul class="defaultList"><li data-li-identifier="(1)" data-name="(1)"><article class="listArticle" id="paragraf-2-punkt-1"><article class="legalP" id="paragraf-2-punkt-1-ledd-1">Forskriften gjelder for luftfartøy med høyeste tillatte startvekt 34&#xa0;000 kg eller mer, eller som har mer enn 19 passasjerseter. Seter forbeholdt besetningen holdes utenom.</article></article></li><li data-li-identifier="(2)" data-name="(2)"><article class="listArticle" id="paragraf-2-punkt-2"><article class="legalP" id="paragraf-2-punkt-2-ledd-1">Forskriften gjelder ikke for Svalbard.</article></article></li></ul></article><article class="legalArticle" data-lovdata-URL="LTI/forskrift/2008-02-01-102/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Hovedregel om støybegrensning</span></h2><article class="legalP" id="paragraf-3-ledd-1">Alle sivile subsoniske jetfly som opereres fra norske lufthavner, skal oppfylle normene i bind 1, del II, kapittel 3 i bilag 16 til konvensjonen om sivil luftfart (Chicago-konvensjonen), andre utgave (1988). Dette gjelder også fly på utenlandsk register.</article></article><article class="legalArticle" data-lovdata-URL="LTI/forskrift/2008-02-01-102/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Unntak</span></h2><article class="legalP" id="paragraf-4-ledd-1">Luftfartøy av historisk interesse kan etter søknad til Luftfartstilsynet unntas fra hovedregelen i § 3.</article><article class="legalP" id="paragraf-4-ledd-2">I forbindelse med innvilgelse av unntak etter 1. ledd, underretter Luftfartstilsynet de ansvarlige myndigheter i EØS-området samt Kommisjonen. Unntak skal begrunnes.</article><article class="legalP" id="paragraf-4-ledd-3">Norske myndigheter anerkjenner unntak som en annen EU/EØS-stat har gjort for luftfartøy registrert i denne statens register.</article><article class="legalP" id="paragraf-4-ledd-4">Luftfartstilsynet kan, etter søknad, i enkelttilfeller gi tillatelse til at luftfartøy som ikke kan opereres på grunnlag av bestemmelser i denne forskriften, likevel opereres fra norske lufthavner. Slike unntak er begrenset til:<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-4-punkt-1"><article class="legalP" id="paragraf-4-ledd-4-punkt-1-ledd-1">luftfartøyer, hvis bruk er så spesiell at det ville være urimelig å nekte et midlertidig unntak.</article></article></li><li data-li-identifier="b)" data-name="b)"><article class="listArticle" id="paragraf-4-ledd-4-punkt-2"><article class="legalP" id="paragraf-4-ledd-4-punkt-2-ledd-1">Luftfartøy som utfører ikke-inntektsbringende flyvninger med henblikk på endring, reparasjon eller vedlikehold.</article></article></li></ul></article></article><article class="legalArticle" data-lovdata-URL="LTI/forskrift/2008-02-01-102/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Overtredelse</span></h2><article class="legalP" id="paragraf-5-ledd-1">Bruk av luftfartøy i strid med denne forskriften, straffes i henhold til luftfartslovens § 14-29.</article></article><article class="legalArticle" data-lovdata-URL="LTI/forskrift/2008-02-01-102/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskriften trer i kraft straks.</article></article></main></body></html>