<!DOCTYPE html><html lang="no"><head><title>Forskrift om arbeidsgiver- og arbeidstakerregisteret</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-08-18-942</dd><dt class="dokid">DokumentID</dt><dd class="dokid">LTI/forskrift/2008-08-18-942</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 9 s 1433</dd><dt class="dateInForce">I kraft fra</dt><dd class="dateInForce">2008-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1991-07-04-454</li><li>forskrift/1998-01-16-37</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§1-3</li><li>lov/1997-02-28-19/§25-1</li><li>lov/1997-02-28-19/§25-3</li><li>lov/1997-02-28-19/§25-15</li><li>forskrift/1998-01-16-37</li><li>lov/1975-05-30-18/§54a</li></ul></dd><dt class="dateOfPublication">Kunngjort</dt><dd class="dateOfPublication">2008-08-26 14:30</dd><dt class="journalNumber">Journalnummer</dt><dd class="journalNumber">2008-0740</dd><dt class="titleShort">Korttittel</dt><dd class="titleShort">Forskrift om AA-registeret</dd><dt class="title">Tittel</dt><dd class="title">Forskrift om arbeidsgiver- og arbeidstakerregisteret</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og inkluderingsdepartementet 18. august 2008 med hjemmel i lov 28. februar 1997 nr. 19 om folketrygd (folketrygdloven) § 25-1 og forskrift 16. januar 1998 nr. 37 om videreføring av to forskrifter gitt med hjemmel i lov om folketrygd del II, fastsatt med hjemmel i lov 28. februar 1997 nr. 19 om folketrygd (folketrygdloven) § 1-3, § 25-1, § 25-3 og § 25-15 og sjømannslov 30. mai 1975 nr. 18 § 54a.</dd><dt class="refid">RefID</dt><dd class="refid">forskrift/2008-08-18-942</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om arbeidsgiver- og arbeidstakerregisteret<ul class="tocSubUl"><li>I. Innledende bestemmelser<ul class="tocSubUl"><li>§ 1. Registeransvarlig</li><li>§ 2. Formål</li><li>§ 3. Definisjoner</li></ul></li><li>II. Om melding til registeret<ul class="tocSubUl"><li>§ 4. Plikt til å registrere seg som arbeidsgiver</li><li>§ 5. Melding om arbeidstaker på land eller på faste innretninger i oljevirksomhet på norsk kontinentalsokkel</li><li>§ 6. Melding om arbeidstakere til sjøs på fartøy eller flyttbar innretning</li><li>§ 7. Kontroll av opplysningene i registeret</li><li>§ 8. Adgang til dispensasjon</li></ul></li><li>III. Om opplysninger fra registeret<ul class="tocSubUl"><li>§ 9. Hvem har adgang til opplysninger fra registeret</li><li>§ 10. Framgangsmåte ved søknad</li><li>§ 11. Søknadens innhold</li><li>§ 12. Opplysninger om personer med sperret adresse</li><li>§ 13. Avgjørelsesmyndighet</li></ul></li><li>IV. Tiltak overfor arbeidsgiver som ikke har sendt pliktig melding<ul class="tocSubUl"><li>§ 14. Gebyr og tvangsmulkt</li></ul></li><li>V. Forskjellige bestemmelser<ul class="tocSubUl"><li>§ 15. Taushetsplikt</li><li>§ 16. Behandling av opplysninger fra registeret</li><li>§ 17. Klage på vedtak</li><li>§ 18. Straffebestemmelse</li><li>§ 19. Gjennomføring av forskriften</li><li>§ 20. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2008-08-18-942" id="dokument"><h1>Forskrift om arbeidsgiver- og arbeidstakerregisteret</h1><section class="section" data-name="kapI" id="kapittel-1" data-lovdata-URL="LTI/forskrift/2008-08-18-942/KAPITTEL_1"><h2>I. Innledende bestemmelser</h2><article class="legalArticle" data-lovdata-URL="LTI/forskrift/2008-08-18-942/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Registeransvarlig</span></h3><article class="legalP" id="kapittel-1-paragraf-1-ledd-1">Arbeids- og velferdsdirektoratet er registeransvarlig myndighet.</article></article><article class="legalArticle" data-lovdata-URL="LTI/forskrift/2008-08-18-942/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Formål</span></h3><article class="legalP" id="kapittel-1-paragraf-2-ledd-1">Registeret skal ha til oppgave å tjene Arbeids- og velferdsetatens og andre offentlige myndigheters behov for opplysninger i forbindelse med deres oppgaveløsning.</article></article><article class="legalArticle" data-lovdata-URL="LTI/forskrift/2008-08-18-942/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-3-punkt-1"><span class="miscHeadline"><i>Arbeidsgiver</i></span><article class="legalP" id="kapittel-1-paragraf-3-punkt-1-ledd-1">Enhver som benytter seg av arbeidstaker for utførelse av arbeid mot vederlag i Norge eller på NOR- eller NIS-registrerte skip og flyttbare innretninger, er å anse som arbeidsgiver etter forskriften. Det samme gjelder den som benytter seg av arbeidstaker i forbindelse med undersøkelse etter og utnyttelse av undersjøiske petroleumsforekomster på den norske kontinentalsokkelen og dertil knyttet virksomhet og arbeid.</article><article class="legalP" id="kapittel-1-paragraf-3-punkt-1-ledd-2">Som arbeidsgiver anses i alle tilfeller den som selv eller ved fullmektig utbetaler vederlag som det skal betales arbeidsgiveravgift av etter folketrygdloven § 23-2. Dette gjelder også for arbeid som utføres på Svalbard, Jan Mayen, norske biland og i utlandet eller på utenlandsregistrerte skip eller flyttbare innretninger.</article></article></li><li data-li-identifier="2." data-name="2."><article class="listArticle" id="kapittel-1-paragraf-3-punkt-2"><span class="miscHeadline"><i>Arbeidstaker</i></span><article class="legalP" id="kapittel-1-paragraf-3-punkt-2-ledd-1">Med arbeidstaker menes enhver som arbeider i annens tjeneste for lønn eller annen godtgjørelse.</article><article class="legalP" id="kapittel-1-paragraf-3-punkt-2-ledd-2">Ektefelle som arbeider i den andre ektefelles personlige foretakende, skal ikke regnes som arbeidstaker, se likevel § 6 nr. 1 tredje ledd.</article></article></li><li data-li-identifier="3." data-name="3."><article class="listArticle" id="kapittel-1-paragraf-3-punkt-3"><span class="miscHeadline"><i>Flyttbare innretninger</i></span><article class="legalP" id="kapittel-1-paragraf-3-punkt-3-ledd-1">Med flyttbare innretninger menes flyttbar innretning i petroleumsvirksomhet når innretningen er underlagt arbeidsmiljøloven i medhold av forskrift 31. august 2001 nr. 1016 om helse, miljø og sikkerhet i petroleumsvirksomheten (rammeforskriften).</article></article></li><li data-li-identifier="4." data-name="4."><article class="listArticle" id="kapittel-1-paragraf-3-punkt-4"><span class="miscHeadline"><i>Offentlige myndigheter</i></span><article class="legalP" id="kapittel-1-paragraf-3-punkt-4-ledd-1">Med offentlige myndigheter menes statlige, fylkeskommunale og kommunale organer som blant annet har til oppgave å fatte enkeltvedtak, fastsette forskrifter, inndrive gjeld, utarbeide forkynnelser, utskrive personell, kartlegge/lage planer for befolkningen og utarbeide statistiske oppgaver.</article><article class="legalP" id="kapittel-1-paragraf-3-punkt-4-ledd-2">Høgskolesentra og forskningssentra regnes ikke som offentlige myndigheter selv om de eies av det offentlige eller er opprettet med offentlige midler eller gjennomfører prosjekter initiert av det offentlige.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2008-08-18-942/KAPITTEL_2"><h2>II. Om melding til registeret</h2><article class="legalArticle" data-lovdata-URL="LTI/forskrift/2008-08-18-942/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Plikt til å registrere seg som arbeidsgiver</span></h3><ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-1-punkt-1"><span class="miscHeadline"><i>Registreringsplikt</i></span><article class="legalP" id="kapittel-2-paragraf-1-punkt-1-ledd-1">Enhver arbeidsgiver, jf. § 3 nr. 1, plikter å registrere seg ved å sende melding til Enhetsregisteret. Registreringsplikten gjelder også for en enhets enkelte virksomheter. I forhold til registreringsplikten legges til grunn den inndeling av enheten i virksomheter som følger av regler fastsatt av Statistisk sentralbyrå.</article><article class="legalP" id="kapittel-2-paragraf-1-punkt-1-ledd-2">Utbetaling av lønn som nevnt i folketrygdloven § 23-2 sjette og sjuende ledd medfører ikke plikt til å registrere seg som arbeidsgiver.</article><article class="legalP" id="kapittel-2-paragraf-1-punkt-1-ledd-3">Registreringsplikten gjelder ved etablering, flytting eller opphør av enheten eller virksomheten, ved salg eller overdragelse av virksomheten til annen enhet, ved endringer i enheten eller virksomhetens navn og ved flytting til eller fra utlandet eller utenlandsk kontinentalsokkel.</article></article></li><li data-li-identifier="2." data-name="2."><article class="listArticle" id="kapittel-2-paragraf-1-punkt-2"><span class="miscHeadline"><i>Frister for registrering</i></span><article class="legalP" id="kapittel-2-paragraf-1-punkt-2-ledd-1">Melding om registrering skal sendes senest fredag i uken etter at vedkommende har tatt inn en person i sin tjeneste. Melding om opphør og andre endringer nevnt i nr. 1 skal sendes senest fredag i uken etter at endringen skjedde.</article></article></li><li data-li-identifier="3." data-name="3."><article class="listArticle" id="kapittel-2-paragraf-1-punkt-3"><span class="miscHeadline"><i>Blanketter og hvor melding skal sendes m.m.</i></span><article class="legalP" id="kapittel-2-paragraf-1-punkt-3-ledd-1">Melding om registrering etter nr. 1 skal sendes på blankett fastsatt av Enhetsregisteret. Melding kan sendes enten direkte til Enhetsregisteret eller til NAV Aa-registeret, som uten opphold skal sende den til Enhetsregisteret. Melding kan sendes elektronisk når forholdene ligger til rette for dette, og skal sendes elektronisk dersom dette er bestemt med hjemmel i enhetsregisterloven § 12 tredje ledd.</article></article></li></ul></article><article class="legalArticle" data-lovdata-URL="LTI/forskrift/2008-08-18-942/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Melding om arbeidstaker på land eller på faste innretninger i oljevirksomhet på norsk kontinentalsokkel</span></h3><ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-2-punkt-1"><span class="miscHeadline"><i>Meldeplikt</i></span><article class="legalP" id="kapittel-2-paragraf-2-punkt-1-ledd-1">Arbeidsgiver plikter å sende melding om arbeidstaker som nevnt i § 3 nr. 2 første ledd til NAV Aa-registeret.</article><article class="legalP" id="kapittel-2-paragraf-2-punkt-1-ledd-2">Arbeidsgiver har ikke meldeplikt for en arbeidstaker når <ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-2-punkt-1-ledd-2-punkt-1"><article class="legalP" id="kapittel-2-paragraf-2-punkt-1-ledd-2-punkt-1-ledd-1">lønnsutbetalingene til arbeidstakeren er fritatt for arbeidsgiveravgift etter bestemmelsene i folketrygdloven § 23-2 sjette til åttende ledd</article></article></li><li data-li-identifier="b)" data-name="b)"><article class="listArticle" id="kapittel-2-paragraf-2-punkt-1-ledd-2-punkt-2"><article class="legalP" id="kapittel-2-paragraf-2-punkt-1-ledd-2-punkt-2-ledd-1">arbeidstakeren er utenlandsk statsborger i arbeid for en internasjonal organisasjon med sete i Norge</article></article></li><li data-li-identifier="c)" data-name="c)"><article class="listArticle" id="kapittel-2-paragraf-2-punkt-1-ledd-2-punkt-3"><article class="legalP" id="kapittel-2-paragraf-2-punkt-1-ledd-2-punkt-3-ledd-1">arbeidstakeren skal rapporteres til skattekontoret i henhold til ligningsloven § 6-10.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-2-paragraf-2-punkt-2"><span class="miscHeadline"><i>Hva meldeplikten omfatter</i></span><article class="legalP" id="kapittel-2-paragraf-2-punkt-2-ledd-1">Melding om inntak av en arbeidstaker i tjeneste skal sendes dersom arbeidsforholdet skal vare i minst sju dager og det trolig vil innebære gjennomsnittlig minst fire timers arbeid pr. uke. Det skal også sendes melding om inntak i tjeneste når arbeidstaker gjenopptar arbeid etter endt permisjon/permittering, jf. andre ledd.</article><article class="legalP" id="kapittel-2-paragraf-2-punkt-2-ledd-2">Melding om opphør av tjeneste skal sendes når arbeidsforholdet opphører. Opphørsmelding skal også sendes når gjennomsnittlig arbeidstid pr. uke i et sammenhengende tidsrom på minst to uker er lavere enn grensen i første ledd og når arbeidstaker overføres til arbeid som ikke omfattes av denne forskriften. Videre skal opphørsmelding sendes når arbeidstakeren har vært sammenhengende sykmeldt i 12 måneder. Det samme gjelder ved permisjoner/permitteringer med eller uten lønn utover 14 dager, med mindre den permitterte har tillitsverv med lønn fra sin opprinnelige arbeidsgiver i permisjonstiden. Det skal heller ikke meldes fra dersom arbeidstakeren er inne til repetisjonsøvelse i forsvaret.</article><article class="legalP" id="kapittel-2-paragraf-2-punkt-2-ledd-3">Arbeidsforhold anses å ta til den første dag arbeidstakeren har rett eller plikt til å utføre arbeid, og anses å opphøre fra det tidspunkt retten eller plikten er falt bort.</article><article class="legalP" id="kapittel-2-paragraf-2-punkt-2-ledd-4">Det skal sendes endringsmelding dersom arbeidstakeren skifter yrke, overføres til en annen virksomhet innenfor samme enhet eller endrer avtalt arbeidstid. Hvis en arbeidstaker som er bosatt i Norge forlater landet for mer enn tolv måneder i forbindelse med tjenesten, skal arbeidsgiveren gi særskilt melding om dette. Det samme gjelder selv om oppholdet i utlandet varer mindre enn tolv måneder, men lønnen fra Norge opphører.</article></article></li><li data-li-identifier="3." data-name="3."><article class="listArticle" id="kapittel-2-paragraf-2-punkt-3"><span class="miscHeadline"><i>Meldingsfrist, blanketter mv.</i></span><article class="legalP" id="kapittel-2-paragraf-2-punkt-3-ledd-1">Melding som nevnt i nr. 2 skal sendes til NAV Aa-registeret senest fredag i uken etter at arbeidsforholdet tok til eller opphørte eller den aktuelle endringen skjedde. Meldingen skal inneholde enhetens eller virksomhetens organisasjonsnummer og sendes på papirblankett eller elektronisk skjema fastsatt av Arbeids- og velferdsdirektoratet.</article><article class="legalP" id="kapittel-2-paragraf-2-punkt-3-ledd-2">Meldinger kan sendes på maskinlesbart medium i henhold til kravspesifikasjon fastsatt av Arbeids- og velferdsdirektoratet. Meldinger på maskinlesbart medium må leveres minst en gang pr. måned.</article></article></li></ul></article><article class="legalArticle" data-lovdata-URL="LTI/forskrift/2008-08-18-942/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Melding om arbeidstakere til sjøs på fartøy eller flyttbar innretning</span></h3><ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-3-punkt-1"><span class="miscHeadline"><i>Meldeplikt</i></span><article class="legalP" id="kapittel-2-paragraf-3-punkt-1-ledd-1">Arbeidsgiver plikter å sende melding om arbeidstakere til sjøs på NOR- eller NIS-registrert fartøy eller flyttbar innretning. Det skal videre sendes melding om arbeidstakere på utenlandsregistrert skip eller flyttbar innretning, forutsatt at arbeidsgiver plikter å betale arbeidsgiveravgift av lønn og annen godtgjørelse til vedkommende.</article><article class="legalP" id="kapittel-2-paragraf-3-punkt-1-ledd-2">Meldeplikten omfatter også ektefelle som arbeider i den andre ektefelles personlige foretak når arbeidsforholdet gjelder tjeneste på fartøy.</article><article class="legalP" id="kapittel-2-paragraf-3-punkt-1-ledd-3">Det skal sendes melding om ansettelse, inkludert på hvilket fartøy eller flyttbar innretning arbeidstakeren skal gjøre tjeneste. Bestemmelsene i § 5 nr. 2 første ledd gjelder tilsvarende. Det skal videre sendes melding om opphør av arbeidsforhold og om endringer i ansettelsesforholdet etter reglene i paragrafen her.</article></article></li><li data-li-identifier="2." data-name="2."><article class="listArticle" id="kapittel-2-paragraf-3-punkt-2"><span class="miscHeadline"><i>Unntak fra meldeplikten</i></span><article class="legalP" id="kapittel-2-paragraf-3-punkt-2-ledd-1">Meldeplikten etter nr. 1 gjelder ikke for <ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-3-punkt-2-ledd-1-punkt-1"><article class="legalP" id="kapittel-2-paragraf-3-punkt-2-ledd-1-punkt-1-ledd-1">mannskap på Forsvarets fartøyer, unntatt sivilt mannskap på fartøyer som befraktes av Forsvaret,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-3-punkt-2-ledd-1-punkt-2"><article class="legalP" id="kapittel-2-paragraf-3-punkt-2-ledd-1-punkt-2-ledd-1">fisker eller fangstmann som er tatt opp i det manntall som er opprettet i medhold av lov om pensjonstrygd for fiskere § 4,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-3-punkt-2-ledd-1-punkt-3"><article class="legalP" id="kapittel-2-paragraf-3-punkt-2-ledd-1-punkt-3-ledd-1">lottaker og reder i stilling om bord på fiske- eller fangstfartøy når det brukes som sådant, selv om vedkommende ikke er tatt opp i manntallet nevnt i bokstav b.</article></article></li></ul></article></article></li><li data-li-identifier="3." data-name="3."><article class="listArticle" id="kapittel-2-paragraf-3-punkt-3"><span class="miscHeadline"><i>Melding om endringer</i></span><article class="legalP" id="kapittel-2-paragraf-3-punkt-3-ledd-1">Det skal sendes endringsmelding når <ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-3-punkt-3-ledd-1-punkt-1"><article class="legalP" id="kapittel-2-paragraf-3-punkt-3-ledd-1-punkt-1-ledd-1">arbeidstakeren fratrer fartøyet (fysisk går fra fartøyet),</article></article></li><li data-li-identifier="b)" data-name="b)"><article class="listArticle" id="kapittel-2-paragraf-3-punkt-3-ledd-1-punkt-2"><article class="legalP" id="kapittel-2-paragraf-3-punkt-3-ledd-1-punkt-2-ledd-1">arbeidstaker tar tjeneste på annet fartøy eller flyttbar innretning,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-3-punkt-3-ledd-1-punkt-3"><article class="legalP" id="kapittel-2-paragraf-3-punkt-3-ledd-1-punkt-3-ledd-1">ved skifte av stilling, eller</article></article></li><li data-li-identifier="d)" data-name="d)"><article class="listArticle" id="kapittel-2-paragraf-3-punkt-3-ledd-1-punkt-4"><article class="legalP" id="kapittel-2-paragraf-3-punkt-3-ledd-1-punkt-4-ledd-1">det skjer endringer i de persondata som framgår av blankett for melding om endring til NAV Aa-registeret, med mindre arbeidstakeren er norsk statsborger og bosatt i Norge.</article></article></li></ul></article><article class="legalP" id="kapittel-2-paragraf-3-punkt-3-ledd-2">Melding om skifte av fartøy kan unnlates når de fartøy tjenesten gjelder går i innenriks passasjerfart. For øvrig kan arbeidsgiver søke NAV Aa-registeret om tillatelse til forenklet registrering, slik at det bare skal sendes endringsmelding etter første ledd bokstav b når det nye fartøyet er registrert i et annet register (bare skifte mellom NOR, NIS eller utenlandsk register) eller går i annen fart (bare skifte mellom innenriksfart, utenriksfart eller oljeboring).</article></article></li><li data-li-identifier="4." data-name="4."><article class="listArticle" id="kapittel-2-paragraf-3-punkt-4"><span class="miscHeadline"><i>Melding om opphør</i></span><article class="legalP" id="kapittel-2-paragraf-3-punkt-4-ledd-1">Arbeidsgiver skal sende melding om opphør når <ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-3-punkt-4-ledd-1-punkt-1"><article class="legalP" id="kapittel-2-paragraf-3-punkt-4-ledd-1-punkt-1-ledd-1">arbeidsforholdet opphører eller ved permisjoner/permitteringer med eller uten lønn utover 14 dager</article></article></li><li data-li-identifier="b)" data-name="b)"><article class="listArticle" id="kapittel-2-paragraf-3-punkt-4-ledd-1-punkt-2"><article class="legalP" id="kapittel-2-paragraf-3-punkt-4-ledd-1-punkt-2-ledd-1">gjennomsnittlig arbeidstid pr. uke i et sammenhengende tidsrom på minst to uker er lavere enn 4 timer pr. uke</article></article></li><li data-li-identifier="c)" data-name="c)"><article class="listArticle" id="kapittel-2-paragraf-3-punkt-4-ledd-1-punkt-3"><article class="legalP" id="kapittel-2-paragraf-3-punkt-4-ledd-1-punkt-3-ledd-1">arbeidstakeren har vært sammenhengende sykmeldt i 12 måneder</article></article></li><li data-li-identifier="d)" data-name="d)"><article class="listArticle" id="kapittel-2-paragraf-3-punkt-4-ledd-1-punkt-4"><article class="legalP" id="kapittel-2-paragraf-3-punkt-4-ledd-1-punkt-4-ledd-1">arbeidstaker overføres til arbeid som ikke omfattes av forskriften her.</article></article></li></ul></article><article class="legalP" id="kapittel-2-paragraf-3-punkt-4-ledd-2">Opphørsmelding skal ikke sendes ved permisjoner/permitteringer der den permitterte har tillitsverv med lønn fra arbeidsgiveren i permisjonstiden. Det skal heller ikke meldes fra dersom arbeidstakeren er inne til repetisjonsøvelse i forsvaret.</article></article></li><li data-li-identifier="5." data-name="5."><article class="listArticle" id="kapittel-2-paragraf-3-punkt-5"><span class="miscHeadline"><i>Framsending av melding, meldingsfrister mv.</i></span><article class="legalP" id="kapittel-2-paragraf-3-punkt-5-ledd-1">Melding som nevnt i nr. 1, jf. nr. 3 og 4, skal sendes til NAV Aa-registeret på blankett fastsatt av Arbeids- og velferdsdirektoratet. Etter godkjenning fra NAV Aa-registeret kan melding i samsvar med meldeplikten gis elektronisk.</article><article class="legalP" id="kapittel-2-paragraf-3-punkt-5-ledd-2">Melding om ansettelse i arbeidsforhold som er underlagt offentlig kontroll etter forskrift 25. november 1988 nr. 940 om kontroll av maritim tjeneste skal omgående forelegges for offentlig kontroll. Offentlig kontrollmyndighet skal umiddelbart sende meldingen videre til NAV Aa-registeret etter at kontroll er foretatt.</article><article class="legalP" id="kapittel-2-paragraf-3-punkt-5-ledd-3">Meldinger som ikke omfattes av andre ledd, skal sendes senest fredag i uken etter at arbeidsforholdet tar til eller opphører eller endringen inntreffer. Melding skal sendes direkte til NAV Aa-registeret.</article></article></li></ul></article><article class="legalArticle" data-lovdata-URL="LTI/forskrift/2008-08-18-942/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Kontroll av opplysningene i registeret</span></h3><article class="legalP" id="kapittel-2-paragraf-4-ledd-1">For å sikre kvaliteten på opplysningene i registeret, skal det gjennomføres kontroll med arbeidsgiveres oppfyllelse av meldeplikten. Kontrollen kan ta form av en årlig kontroll, der arbeidsgiver får tilsendt utskrift fra registeret som skal kontrolleres og returneres til NAV Aa-registeret innen en fastsatt frist.</article><article class="legalP" id="kapittel-2-paragraf-4-ledd-2">For dem som leverer meldinger på maskinlesbart medium etter § 5 nr. 3 andre ledd, kan årlig kontroll utelates slik at den kun foretas etter behov.</article></article><article class="legalArticle" data-lovdata-URL="LTI/forskrift/2008-08-18-942/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Adgang til dispensasjon</span></h3><article class="legalP" id="kapittel-2-paragraf-5-ledd-1">Arbeids- og velferdsdirektoratet eller den det bemyndiger kan gjøre unntak fra bestemmelsene i § 4 til § 7 for bestemte arbeidsgivere eller grupper av arbeidsgivere.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2008-08-18-942/KAPITTEL_3"><h2>III. Om opplysninger fra registeret</h2><article class="legalArticle" data-lovdata-URL="LTI/forskrift/2008-08-18-942/§9" data-name="§9" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Hvem har adgang til opplysninger fra registeret</span></h3><article class="legalP" id="kapittel-3-paragraf-1-ledd-1">Foruten Arbeids- og velferdsdirektoratet og dets organer, skal Skattedirektoratet, Pensjonstrygden for sjømenn, Statens Innkrevingssentral, skatteoppkrevere, Sjøfartsdirektoratet og Statistisk Sentralbyrå ha generell adgang til opplysninger i registeret.</article><article class="legalP" id="kapittel-3-paragraf-1-ledd-2">Andre offentlige myndigheter som trenger opplysningene i sin oppgaveløsning, kan etter søknad få adgang til opplysninger fra registeret, jf. § 3 nr. 4. Dette gjelder også for utenlandske offentlige myndigheter.</article><article class="legalP" id="kapittel-3-paragraf-1-ledd-3">Opplysninger kan også gis til private i forskningsøyemed når allmenne interesser tilsier at opplysningene gis.</article><article class="legalP" id="kapittel-3-paragraf-1-ledd-4">Adgang til registeret etter søknad kan gis generelt eller etter behov i hvert enkelt tilfelle.</article></article><article class="legalArticle" data-lovdata-URL="LTI/forskrift/2008-08-18-942/§10" data-name="§10" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Framgangsmåte ved søknad</span></h3><article class="legalP" id="kapittel-3-paragraf-2-ledd-1">Det skal skilles mellom fire typer søknader om adgang til opplysninger i registeret:<ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">Søknad om generell adgang til opplysninger som kan identifisere arbeidstakere og/eller arbeidsgivere.</article></article></li><li data-li-identifier="2." data-name="2."><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">Søknad om generell adgang til anonymiserte opplysninger.</article></article></li><li data-li-identifier="3." data-name="3."><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">Søknad om etter behov å få adgang til opplysninger som nevnt i nr. 1.</article></article></li><li data-li-identifier="4." data-name="4."><article class="listArticle" id="kapittel-3-paragraf-2-ledd-1-punkt-4"><article class="legalP" id="kapittel-3-paragraf-2-ledd-1-punkt-4-ledd-1">Søknad om etter behov å få adgang til opplysninger som nevnt i nr. 2.</article></article></li></ul></article><article class="legalP" id="kapittel-3-paragraf-2-ledd-2">Imøtekommelse av søknader som nevnt i punkt 1 og 2 innebærer en fast avtale om overføring av opplysninger.</article></article><article class="legalArticle" data-lovdata-URL="LTI/forskrift/2008-08-18-942/§11" data-name="§11" id="kapittel-3-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Søknadens innhold</span></h3><article class="legalP" id="kapittel-3-paragraf-3-ledd-1">Søknaden må inneholde opplysninger om<ul class="defaultList"><li data-li-identifier="-" data-name="-"><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">hva slags registeradgang som ønskes (§ 10 nr. 1-4)</article></article></li><li data-li-identifier="-" data-name="-"><article class="listArticle" id="kapittel-3-paragraf-3-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1">eventuell hjemmel for innhenting av opplysningene</article></article></li><li data-li-identifier="-" data-name="-"><article class="listArticle" id="kapittel-3-paragraf-3-ledd-1-punkt-3"><article class="legalP" id="kapittel-3-paragraf-3-ledd-1-punkt-3-ledd-1">hvordan og i hvilken sammenheng opplysningene vil bli brukt</article></article></li><li data-li-identifier="-" data-name="-"><article class="listArticle" id="kapittel-3-paragraf-3-ledd-1-punkt-4"><article class="legalP" id="kapittel-3-paragraf-3-ledd-1-punkt-4-ledd-1">hvordan opplysningene vil bli oppbevart</article></article></li><li data-li-identifier="-" data-name="-"><article class="listArticle" id="kapittel-3-paragraf-3-ledd-1-punkt-5"><article class="legalP" id="kapittel-3-paragraf-3-ledd-1-punkt-5-ledd-1">i hvilken form opplysningene ønskes overført.</article></article></li></ul></article><article class="legalP" id="kapittel-3-paragraf-3-ledd-2">Formen for presentasjon av statistiske resultater med grunnlag i opplysninger fra registeret må godkjennes av Arbeids- og velferdsdirektoratet på forhånd.</article></article><article class="legalArticle" data-lovdata-URL="LTI/forskrift/2008-08-18-942/§12" data-name="§12" id="kapittel-3-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Opplysninger om personer med sperret adresse</span></h3><article class="legalP" id="kapittel-3-paragraf-4-ledd-1">Personinformasjon om personer som er innvilget sperret adresse etter folkeregisterforskriften § 37 (trusselutsatte) skal i utgangspunktet ikke framvises ved oppslag eller utlistinger.</article><article class="legalP" id="kapittel-3-paragraf-4-ledd-2">Utlevering av personinformasjonen til offentlige myndigheter kan bare skje etter særskilt søknad i det enkelte tilfellet. Slik søknad må begrunnes. Det er et vilkår for utlevering at informasjonen er nødvendig for at mottaker skal kunne ivareta lovmessige rettigheter og plikter som det ikke er mulig å ivareta på annen måte.</article><article class="legalP" id="kapittel-3-paragraf-4-ledd-3">Bestemmelsen i § 9 tredje ledd gjelder ikke for personinformasjon om trusselutsatte.</article></article><article class="legalArticle" data-lovdata-URL="LTI/forskrift/2008-08-18-942/§13" data-name="§13" id="kapittel-3-paragraf-5"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Avgjørelsesmyndighet</span></h3><article class="legalP" id="kapittel-3-paragraf-5-ledd-1">Søknad om tilgang til opplysninger fra registeret avgjøres av Arbeids- og velferdsdirektoratet eller den det bestemmer.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2008-08-18-942/KAPITTEL_4"><h2>IV. Tiltak overfor arbeidsgiver som ikke har sendt pliktig melding</h2><article class="legalArticle" data-lovdata-URL="LTI/forskrift/2008-08-18-942/§14" data-name="§14" id="kapittel-4-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Gebyr og tvangsmulkt</span></h3><article class="legalP" id="kapittel-4-paragraf-1-ledd-1">Dersom en arbeidsgiver ikke oppfyller plikten etter folketrygdloven § 25-1 til å sende melding til registeret, kan NAV Aa-registeret ilegge ham gebyr eller tvangsmulkt, se folketrygdloven § 25-3 med forskrifter.</article></article></section><section class="section" data-name="kapV" id="kapittel-5" data-lovdata-URL="LTI/forskrift/2008-08-18-942/KAPITTEL_5"><h2>V. Forskjellige bestemmelser</h2><article class="legalArticle" data-lovdata-URL="LTI/forskrift/2008-08-18-942/§15" data-name="§15" id="kapittel-5-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Taushetsplikt</span></h3><article class="legalP" id="kapittel-5-paragraf-1-ledd-1">Enhver som i medhold av forskriften får opplysninger fra registeret har taushetsplikt etter arbeids- og velferdsforvaltningsloven § 7.</article></article><article class="legalArticle" data-lovdata-URL="LTI/forskrift/2008-08-18-942/§16" data-name="§16" id="kapittel-5-paragraf-2"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Behandling av opplysninger fra registeret</span></h3><article class="legalP" id="kapittel-5-paragraf-2-ledd-1">Det kan settes vilkår for behandlingen av opplysninger som utleveres i medhold av forskriften her. Opplysninger som kan identifisere arbeidstakere eller arbeidsgivere skal makuleres når de ikke lenger er aktuelle for det formål de er innhentet for. Statistikker eller publikasjoner med registeropplysninger som kilde, må ikke offentliggjøres slik at enkeltpersoner kan identifiseres.</article></article><article class="legalArticle" data-lovdata-URL="LTI/forskrift/2008-08-18-942/§17" data-name="§17" id="kapittel-5-paragraf-3"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Klage på vedtak</span></h3><article class="legalP" id="kapittel-5-paragraf-3-ledd-1">Vedtak truffet med hjemmel i forskriften her kan påklages etter reglene i forvaltningsloven kapittel VI til nærmest overordnede organ eller til det organ som Arbeids- og velferdsdirektoratet bestemmer. Klage skal alltid grunngis, og må være framsatt for det organ som har fattet vedtaket innen tre uker etter at skriftlig melding om vedtaket er kommet fram til vedkommende part.</article></article><article class="legalArticle" data-lovdata-URL="LTI/forskrift/2008-08-18-942/§18" data-name="§18" id="kapittel-5-paragraf-4"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Straffebestemmelse</span></h3><article class="legalP" id="kapittel-5-paragraf-4-ledd-1">Overtredelse av bestemmelsene i forskriften her straffes med bøter, jf. folketrygdloven § 25-12 og straffeloven § 121 og § 339 nr. 2.</article></article><article class="legalArticle" data-lovdata-URL="LTI/forskrift/2008-08-18-942/§19" data-name="§19" id="kapittel-5-paragraf-5"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Gjennomføring av forskriften</span></h3><article class="legalP" id="kapittel-5-paragraf-5-ledd-1">Arbeids- og velferdsdirektoratet kan gi nærmere bestemmelser om gjennomføringen av forskriften, herunder bestemmelser om registerets innhold og hvilke opplysninger meldingene skal inneholde.</article></article><article class="legalArticle" data-lovdata-URL="LTI/forskrift/2008-08-18-942/§20" data-name="§20" id="kapittel-5-paragraf-6"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-6-ledd-1">Forskriften her trer i kraft 1. september 2008. Fra samme tid oppheves<ul class="defaultList"><li data-li-identifier="1." data-name="1."><article class="listArticle" id="kapittel-5-paragraf-6-ledd-1-punkt-1"><article class="legalP" id="kapittel-5-paragraf-6-ledd-1-punkt-1-ledd-1">forskrift 4. juli 1991 nr. 454 om arbeidsgiver- og arbeidstakerregisteret, gitt med hjemmel i lov 17. juni 1966 nr. 12 om folketrygd § 18-2 annet ledd annet punktum og fjerde ledd, og § 18-7 tredje ledd og sjømannsloven 30. mai 1975 nr. 18 § 54a, og</article></article></li><li data-li-identifier="2." data-name="2."><article class="listArticle" id="kapittel-5-paragraf-6-ledd-1-punkt-2"><article class="legalP" id="kapittel-5-paragraf-6-ledd-1-punkt-2-ledd-1">avsnitt I nr. 1 i forskrift 16. januar 1998 nr. 37, fastsatt ved kgl. resolusjon med hjemmel i folketrygdloven § 1-3, § 25-1, § 25-3 og 25-15 og sjømannsloven 30. mai 1975 nr. 18 § 54a.</article></article></li></ul></article></article></section></main></body></html>