<?xml version="1.0"?>
<!DOCTYPE html>
<html lang="no">
  <head>
    <title>Forskrift om beregning av merverdiavgift ved sletting av klimakvoter</title>
    <base href="https://lovdata.no/"/>
  </head>
  <body>
    <header class="documentHeader" id="hode">
      <dl class="data-document-key-info">
        <dt class="legacyID">Datokode</dt>
        <dd class="legacyID">FOR-2008-06-26-648</dd>
        <dt class="dokid">DokumentID</dt>
        <dd class="dokid">LTI/forskrift/2008-06-26-648</dd>
        <dt class="ministry">Departement</dt>
        <dd class="ministry">
          <ul>
            <li>Finansdepartementet</li>
          </ul>
        </dd>
        <dt class="publishedIn">Publisert i</dt>
        <dd class="publishedIn">I 2008 hefte 7 s 1156</dd>
        <dt class="dateInForce">I kraft fra</dt>
        <dd class="dateInForce">2008-06-26</dd>
        <dt class="appliesTo">Gjelder for</dt>
        <dd class="appliesTo">Norge</dd>
        <dt class="basedOn">Hjemmel</dt>
        <dd class="basedOn">
          <ul>
            <li>lov/1969-06-19-66/&#xA7;70</li>
          </ul>
        </dd>
        <dt class="dateOfPublication">Kunngjort</dt>
        <dd class="dateOfPublication">2008-06-26 14:10</dd>
        <dt class="journalNumber">Journalnummer</dt>
        <dd class="journalNumber">2008-0585</dd>
        <dt class="titleShort">Korttittel</dt>
        <dd class="titleShort">Forskrift om mva-beregning p&#xE5; klimakvoter</dd>
        <dt class="title">Tittel</dt>
        <dd class="title">Forskrift om beregning av merverdiavgift ved sletting av klimakvoter</dd>
        <dt class="miscInformation">Annet om dokumentet</dt>
        <dd class="miscInformation"><strong>Hjemmel:</strong> Fastsatt av Finansdepartementet 26. juni 2008 med hjemmel i lov 19. juni 1969 nr. 66 om merverdiavgift &#xA7; 70.</dd>
        <dt class="refid">RefID</dt>
        <dd class="refid">forskrift/2008-06-26-648</dd>
        <dt class="table-of-contents">Innhold</dt>
        <dd class="table-of-contents">
          <ul class="tocTopUl">
            <li>Forskrift om beregning av merverdiavgift ved sletting av klimakvoter<ul class="tocSubUl"><li>I</li><li>II</li></ul></li>
          </ul>
        </dd>
      </dl>
    </header>
    <main class="documentBody" data-lovdata-URL="LTI/forskrift/2008-06-26-648" id="dokument">
      <h1>Forskrift om beregning av merverdiavgift ved sletting av klimakvoter</h1>
      <section class="section" data-name="kapI" id="kapittel-1" data-lovdata-URL="LTI/forskrift/2008-06-26-648/KAPITTEL_1">
        <h2 data-text-align="center">I</h2>
        <article class="legalP" id="kapittel-1-ledd-1">En klimakvote er en omsettelig tillatelse til &#xE5; slippe ut en bestemt mengde CO<sub>2</sub> . Ved omsetning av klimakvoter overf&#xF8;res kvoter til kj&#xF8;per mot vederlag. En klimakvote anses som en tjeneste i merverdiavgiftslovens forstand, jf. lov 19. juni 1969 nr. 66 om merverdiavgift &#xA7; 2. Omsetning av klimakvoter er dermed avgiftspliktig etter &#xA7; 13, jf. &#xA7; 3.</article>
        <article class="legalP" id="kapittel-1-ledd-2">Flere norske virksomheter tilbyr n&#xE5; sletting av klimakvoter mot vederlag. Dette inneb&#xE6;rer at tilbyderen mot et vederlag s&#xF8;rger for at kvotene blir slettet. Slettingen skjer forel&#xF8;pig i utenlandske registre. S&#xE5; snart det norske kvoteregisteret er operativt, vil sletting ogs&#xE5; kunne skje her. Kvoter blir ikke overf&#xF8;rt til den som yter vederlaget. Vederlaget svarer i utgangspunktet til kvotens markedsverdi, med et eventuelt tillegg som skal dekke administrasjon mv. av slettetjenesten.</article>
        <article class="legalP" id="kapittel-1-ledd-3">Ved etableringen av klimakvotemarkedet har det i merverdiavgiftsrettslig sammenheng v&#xE6;rt en viktig premiss at avgiftsh&#xE5;ndteringen er i samsvar med det som gjelder hos v&#xE5;re viktigste handelspartnere (E&#xD8;S-omr&#xE5;det). Kvotesystemets globale karakter tilsier en likebehandling i forhold til merverdiavgiftsregelverket, selv om merverdiavgift ikke er omfattet av E&#xD8;S-avtalen. Tilsvarende vil det ogs&#xE5; v&#xE6;re for den delen av markedet som n&#xE5; gjelder sletting av kvoter.</article>
        <article class="legalP" id="kapittel-1-ledd-4">Den merverdiavgiftsrettslige behandlingen av en avtale om sletting av kvoter er forel&#xF8;pig, ut fra de opplysninger departementet har, ikke avklart verken i Norge eller internasjonalt. Fortolkningen av regelverket kan ogs&#xE5; avhenge av hvordan virksomheten gjennomf&#xF8;res. Som nevnt mener departementet at det p&#xE5; dette omr&#xE5;det b&#xF8;r v&#xE6;re en m&#xE5;lsetting om likebehandling av merverdiavgiftssp&#xF8;rsm&#xE5;let innen E&#xD8;S-omr&#xE5;det.</article>
        <article class="legalP" id="kapittel-1-ledd-5">I p&#xE5;vente av en internasjonal avklaring, vil Finansdepartementet akseptere at det inntil videre ikke beregnes merverdiavgift p&#xE5; det vederlaget som betales ved sletting av klimakvoter som beskrevet over. Departementet har p&#xE5; bakgrunn av den usikkerhet som r&#xE5;der om forst&#xE5;elsen av gjeldende regelverk v&#xE6;rt noe i tvil om det er riktig eller n&#xF8;dvendig &#xE5; hjemle dette i merverdiavgiftsloven &#xA7; 70. Departementet har etter en totalvurdering likevel kommet til at det er mest riktig at &#xA7; 70 benyttes som hjemmelsgrunnlag.</article>
        <article class="legalP" id="kapittel-1-ledd-6">Det understrekes ogs&#xE5; at denne forst&#xE5;elsen av regelverket vil bli vurdert l&#xF8;pende i lys av internasjonale avklaringer. Rettstilstanden kan derfor bli endret p&#xE5; et senere tidspunkt, og dette vil p&#xE5; vanlig m&#xE5;te bli kunngjort i Norsk Lovtidend.</article>
      </section>
      <section class="section" data-name="kapII" id="kapittel-2" data-lovdata-URL="LTI/forskrift/2008-06-26-648/KAPITTEL_2">
        <h2 data-text-align="center">II</h2>
        <article class="legalP" id="kapittel-2-ledd-1">Forskriften trer i kraft straks.</article>
      </section>
    </main>
  </body>
</html>
