<!DOCTYPE html><html lang="no"><head><title>Forskrift om import av visse kjøttprodukter, behandlede mager, blærer og tarmer av landpattedyr og fjørfe, struts og fuglevilt fra tredjestater</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-12-18-1508</dd><dt class="dokid">DokumentID</dt><dd class="dokid">LTI/forskrift/2008-12-18-1508</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 1 s 67</dd><dt class="dateInForce">I kraft fra</dt><dd class="dateInForce">2009-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§23</li><li>lov/2003-12-19-124/§12</li><li>lov/2003-12-19-124/§15</li><li>lov/2003-12-19-124/§16</li><li>lov/2003-12-19-124/§19</li></ul></dd><dt class="dateOfPublication">Kunngjort</dt><dd class="dateOfPublication">2009-01-02 14:00</dd><dt class="journalNumber">Journalnummer</dt><dd class="journalNumber">2008-1244</dd><dt class="titleShort">Korttittel</dt><dd class="titleShort">Forskrift om import av kjøtt fra tredjestater</dd><dt class="title">Tittel</dt><dd class="title">Forskrift om import av visse kjøttprodukter, behandlede mager, blærer og tarmer av landpattedyr og fjørfe, struts og fuglevilt fra tredjestater</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 18. desember 2008 med hjemmel i lov 19. desember 2003 nr. 124 om matproduksjon og mattrygghet mv. (matloven) § 23 tredje ledd, jf. § 12, § 15, § 16 og § 19. <br /><strong>EØS-henvisninger:</strong> EØS-avtalen vedlegg I kap. I innledende del nr. 7 (direktiv 96/23/EF, vedtak 2007/777/EF sist endret ved vedtak 2008/817/EF).</dd><dt class="refid">RefID</dt><dd class="refid">forskrift/2008-12-18-1508</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om import av visse kjøttprodukter, behandlede mager, blærer og tarmer av landpattedyr og fjørfe, struts og fuglevilt fra tredjestater<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li><li>§ 4. Godkjente tredjestater og krav til reststoffprogram</li><li>§ 5. Godkjente virksomheter</li><li>§ 6. Helse- og hygienesertifikat</li><li>§ 7. Krav til helsestatus</li><li>§ 8. Særskilte krav til kjøttprodukter, behandlede mager, blærer og tarmer</li><li>§ 9. Unntak for slaktebiprodukter og visse virksomheter</li><li>§ 10. Transitt og lagring</li><li>§ 11. Tilsyn mv.</li><li>§ 12. Dispensasjon</li><li>§ 13. Straff</li><li>§ 14. Ikrafttredelse</li><li>Vedlegg I. De regionaliserte områder i tredjestater som fastsatt i vedleggene II og III og som er godkjente for eksport av kjøttprodukter, behandlede mager, blærer og tarmer til EØS-området (Vedtak 2007/777/EF, endret ved vedtak 2008/638/EF)</li><li>Vedlegg II. Tredjestater og områder av tredjestater som er godkjent for eksport av kjøttprodukter, behandlede mager, blærer og tarmer til EØS (Vedtak 2007/777/EF, endret ved vedtak 2008/817/EF)</li><li>Vedlegg III. Tredjestater eller områder i tredjestater som ikke er godkjent for produkter etter «A-behandling», men som kan eksportere biltong/tørket kjøtt og pasteuriserte kjøttprodukter til EØS (Vedtak 2007/777/EF)</li><li>Vedlegg IV. Koder og behandlingskrav for produktene som angitt i vedleggene II og III</li><li>Vedlegg V. Sertifikatmodeller for import og transitt av kjøttprodukter, jf. vedtak 2007/777/EF</li></ul></li></ul></dd></dl></header><main class="documentBody" data-lovdata-URL="LTI/forskrift/2008-12-18-1508" id="dokument"><h1>Forskrift om import av visse kjøttprodukter, behandlede mager, blærer og tarmer av landpattedyr og fjørfe, struts og fuglevilt fra tredjestater</h1><article class="legalArticle" data-lovdata-URL="LTI/forskrift/2008-12-18-1508/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskriften er å forebygge spredning av smittsomme sykdommer ved import og transitt av kjøttprodukter og behandlede mager, blærer og tarmer av landpattedyr, fjørfe, struts og fuglevilt.</article></article><article class="legalArticle" data-lovdata-URL="LTI/forskrift/2008-12-18-1508/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften fastsetter folkehelse- og dyrehelsemessige betingelser for import og transitt av kjøttprodukter og behandlede mager, blærer og tarmer av landpattedyr, fjørfe, struts og fuglevilt til humant konsum fra tredjestater.</article><article class="legalP" id="paragraf-2-ledd-2">Unntatt er produkter som nevnt i første ledd og som importeres eller transitteres til konsum for personell og passasjerer innen internasjonal transport.</article></article><article class="legalArticle" data-lovdata-URL="LTI/forskrift/2008-12-18-1508/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2> <article class="defaultP" margin-top="true"><i>Kjøttprodukter:</i> foredlede produkter som er fremstilt ved foredling av kjøtt eller ved videre foredling av slike foredlede produkter, slik at snittflaten viser at produktet ikke lenger har kjennetegnene til ferskt kjøtt.</article> <article class="defaultP" margin-top="true"><i>Behandlede mager, blærer og tarmer:</i> mager, blærer og tarmer som etter at de er tatt ut og rengjort, er blitt behandlet ved salting, varmebehandling eller tørking.</article> <article class="defaultP" margin-top="true"><i>Fjørfe:</i> oppdrettsfugler, herunder fugler som ikke regnes som husdyr, men som oppdrettes som husdyr, med unntak av strutsefugler.</article> <article class="defaultP" margin-top="true"><i>Fuglevilt:</i> viltlevende fugler som det drives jakt på til konsum.</article> <article class="defaultP" margin-top="true"><i>Struts:</i> oppdrettede strutsefugler.</article> <article class="defaultP" margin-top="true"><i>Haredyr:</i> kaniner, harer og gnagere.</article> <article class="defaultP" margin-top="true"><i>Oppdrettsvilt:</i> ville landpattedyr som oppdrettes som husdyr.</article> <article class="defaultP" margin-top="true"><i>Viltlevende vilt:</i> ville landpattedyr som det drives jakt på, herunder ville pattedyr som lever i innhegnet område under liknende frihetsvilkår som ville dyr.</article> <article class="defaultP" margin-top="true"><i>Offentlig veterinær:</i> veterinær gitt offentlig myndighet av kompetent sentral myndighet i den aktuelle staten.</article> <article class="defaultP" margin-top="true"><i>Tredjestater:</i> stater som ikke er medlem i Den Europeiske Union (EU) eller gjennom EØS-avtalen har inngått avtale med EU om handel.</article></article><article class="legalArticle" data-lovdata-URL="LTI/forskrift/2008-12-18-1508/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Godkjente tredjestater og krav til reststoffprogram</span></h2><article class="legalP" id="paragraf-4-ledd-1">Det er kun tillatt å importere kjøttprodukter, behandlede mager, blærer og tarmer fra godkjente tredjestater, områder, soner eller segmenter av tredjestater som angitt i vedleggene II og III. Forklaring på områder i tredjestater fremgår av vedlegg I. Forklaring på kodene, som angir krav til produkter, brukt i vedlegg II og III fremgår av vedlegg IV.</article><article class="legalP" id="paragraf-4-ledd-2">Det er kun tillatt å importere kjøttprodukter, behandlede mager, blærer og tarmer fra tredjestater som har godkjente reststoffprogram for de respektive dyreartene som angitt i vedtak 2004/432/EF.</article></article><article class="legalArticle" data-lovdata-URL="LTI/forskrift/2008-12-18-1508/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Godkjente virksomheter</span></h2><article class="legalP" id="paragraf-5-ledd-1">Det er kun tillatt å importere kjøttprodukter, behandlede mager, blærer og tarmer fra godkjente virksomheter, publisert på Mattilsynets internettside.</article></article><article class="legalArticle" data-lovdata-URL="LTI/forskrift/2008-12-18-1508/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Helse- og hygienesertifikat</span></h2><article class="legalP" id="paragraf-6-ledd-1">Med hver forsendelse av kjøttprodukter, behandlede mager, blærer og tarmer skal det følge et sertifikat som angitt i vedlegg V. Sertifikatet skal være underskrevet av offentlig veterinær.</article></article><article class="legalArticle" data-lovdata-URL="LTI/forskrift/2008-12-18-1508/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Krav til helsestatus</span></h2><article class="legalP" id="paragraf-7-ledd-1">Kjøttprodukter, behandlede mager, blærer og tarmer fra tredjestater skal oppfylle de dyrehelse- og folkehelsemessige betingelsene som er angitt i de respektive sertifikatene i vedlegg V.</article></article><article class="legalArticle" data-lovdata-URL="LTI/forskrift/2008-12-18-1508/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Særskilte krav til kjøttprodukter, behandlede mager, blærer og tarmer</span></h2><article class="legalP" id="paragraf-8-ledd-1">Kjøttprodukter, behandlede mager, blærer og tarmer skal i tillegg til bestemmelsene i § 4 til § 7 oppfylle kravene i punktene 1, 2 eller 3:<ul class="defaultList"><li data-li-identifier="1." data-name="1."><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1">inneholde kjøtt eller kjøttprodukter som stammer fra en enkelt dyreart, eller enkelt dyr, og som har gjennomgått en behandling for den enkelte dyreart som angitt i vedleggene II og III,</article></article></li><li data-li-identifier="2." data-name="2."><article class="listArticle" id="paragraf-8-ledd-1-punkt-2"><article class="legalP" id="paragraf-8-ledd-1-punkt-2-ledd-1">inneholde ferskt, bearbeidet eller delvis bearbeidet kjøtt fra mer enn én dyreart, eller mer enn ett dyr, og har etter blanding gjennomgått en behandling som er minst like omfattende som den av behandlingsmåtene i vedlegg IV som er den mest omfattende for dyreartene som inngår i produktet, eller</article></article></li><li data-li-identifier="3." data-name="3."><article class="listArticle" id="paragraf-8-ledd-1-punkt-3"><article class="legalP" id="paragraf-8-ledd-1-punkt-3-ledd-1">de ferdige kjøttproduktene eller de behandlede mager, blærer og tarmer skal være fremstilt ved blanding av forbearbeidet kjøtt eller behandlede mager, blærer og tarmer fra mer enn én dyreart eller enkeltdyr, og hvor hver av kjøttartene som inngår i produktet tidligere har gjennomgått en behandling i henhold til vedlegg IV og i henhold til vedleggene II og III for den enkelte dyreart.</article></article></li></ul></article></article><article class="legalArticle" data-lovdata-URL="LTI/forskrift/2008-12-18-1508/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Unntak for slaktebiprodukter og visse virksomheter</span></h2><article class="legalP" id="paragraf-9-ledd-1">Spiselige slaktebiprodukter som på grunn av dyrehelsemessige betingelser ikke tillates importert, kan importeres som kjøttprodukt eller som behandlede mager, blærer og tarmer, eller brukes i et kjøttprodukt dersom behandling som angitt i vedlegg II er gjennomført og de folkehelsemessige betingelsene er oppfylt.</article><article class="legalP" id="paragraf-9-ledd-2">Virksomheter beliggende i en tredjestat som er angitt i vedleggene I og II, kan tillates å fremstille kjøttprodukter og behandlede mager, blærer og tarmer i henhold til behandlingskravene B, C eller D i vedlegg IV, selv om virksomheten er beliggende i en tredjestat eller område i en tredjestat som ikke er godkjent for eksport av ferskt kjøtt til EØS, dersom de folkehelsemessige betingelsene er oppfylt.</article></article><article class="legalArticle" data-lovdata-URL="LTI/forskrift/2008-12-18-1508/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Transitt og lagring</span></h2><article class="legalP" id="paragraf-10-ledd-1">Kjøttprodukter, behandlede mager, blærer og tarmer fra tredjestater som lagres midlertidig eller transporteres videre til tredjestat, skal følges av tilhørende transittsertifikat og tilfredsstille minimumskrav til dyrehelse som ved import fra tredjestater.</article></article><article class="legalArticle" data-lovdata-URL="LTI/forskrift/2008-12-18-1508/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Tilsyn mv.</span></h2><article class="legalP" id="paragraf-11-ledd-1">Mattilsynet fører tilsyn med at bestemmelsene i forskriften og enkeltvedtak fastsatt med hjemmel i forskriften blir oppfylt, jf. matloven § 23.</article></article><article class="legalArticle" data-lovdata-URL="LTI/forskrift/2008-12-18-1508/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Dispensasjon</span></h2><article class="legalP" id="paragraf-12-ledd-1">Mattilsynet kan i særlige tilfeller dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="LTI/forskrift/2008-12-18-1508/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Straff</span></h2><article class="legalP" id="paragraf-13-ledd-1">Forsettlig eller uaktsom overtredelse av denne forskriften eller bestemmelser og vedtak truffet i medhold av den, er straffbart i henhold til matloven § 28.</article></article><article class="legalArticle" data-lovdata-URL="LTI/forskrift/2008-12-18-1508/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse</span></h2><article class="legalP" id="paragraf-14-ledd-1">Denne forskrift trer i kraft fra 1. januar 2009.</article></article><section class="section" data-name="vedleggI" id="kapittel-1" data-lovdata-URL="LTI/forskrift/2008-12-18-1508/KAPITTEL_1"><h2>Vedlegg I. De regionaliserte områder i tredjestater som fastsatt i vedleggene II og III og som er godkjente for eksport av kjøttprodukter, behandlede mager, blærer og tarmer til EØS-området<br />(Vedtak 2007/777/EF, endret ved vedtak 2008/638/EF)</h2><article class="defaultP"><table><thead><tr><th data-text-align="center" data-vertical-align="top"><i>Stat</i></th><th colspan="2" data-text-align="center" data-vertical-align="top"><i>Område</i></th><th data-text-align="center" data-vertical-align="top"><i>Beskrivelse av områder</i></th></tr><tr><th data-text-align="center" data-vertical-align="top" /><th data-text-align="center" data-vertical-align="top"><i>ISO-kode</i></th><th data-text-align="center" data-vertical-align="top"><i>Fastsatt</i></th><th data-text-align="center" data-vertical-align="top" /></tr></thead><tbody><tr><td data-text-align="left" data-vertical-align="top">Argentina</td><td data-text-align="left" data-vertical-align="top">AR</td><td data-text-align="left" data-vertical-align="top">01/2004</td><td data-text-align="left" data-vertical-align="top">Hele landet.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">AR-1</td><td data-text-align="left" data-vertical-align="top">01/2004</td><td data-text-align="left" data-vertical-align="top">Hele landet, unntatt provinsene Chubut, Santa Cruz og Tierra del Fuego for de dyrearter som angitt i vedtak 79/542/EF.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">AR-2</td><td data-text-align="left" data-vertical-align="top">01/2004</td><td data-text-align="left" data-vertical-align="top">Provinsene Chubut, Santa Cruz og Tierra del Fuego for de dyrearter som angitt i vedtak 79/542/EF.</td></tr><tr><td data-text-align="left" data-vertical-align="top">Brasil</td><td data-text-align="left" data-vertical-align="top">BR</td><td data-text-align="left" data-vertical-align="top">01/2004</td><td data-text-align="left" data-vertical-align="top">Hele landet.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">BR-1</td><td data-text-align="left" data-vertical-align="top">01/2005</td><td data-text-align="left" data-vertical-align="top">Statene Rio Grande do Sul, Santa Catarina, Paraná, São Paulo og Matto Grosso do Sul.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">BR-2</td><td data-text-align="left" data-vertical-align="top">01/2005</td><td data-text-align="left" data-vertical-align="top">Del av staten Mato Grosso do Sul (unntatt kommunene, Sonora, Aquidauana, Bodoquena, Bonito, Caracol, Coxim, Jardim, Ladario, Miranda, Pedro Gomes, Porto Murtinho, Rio Negro, Rio Verde de Mato Grosso og Corumbá);<br />staten Paraná, staten São Paulo, del av staten Minas Gerais (unntatt Oliveira, Passos, São Goncalo de Sapucai, Setelagoas og Bambuí), statene Espírito Santo, Rio Grande do Sul, Santa Catarina og Goias.<br />Del av staten Mato Grosso omfattende:<br />den regionale enheten av Cuiaba (unntatt kommunene Santo António do Leverger, Nossa Senhora do Livramento, Poconé og Barão de Melgaço), de regionale enhetene av Caceres (unntatt kommune Caceres), Lucas do Rio Verde, Rondonopolis (unntatt kommune Itiquira), Barra do Garças og Barra do Bugres.</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">BR-3</td><td data-text-align="left" data-vertical-align="top">01/2005</td><td data-text-align="left" data-vertical-align="top">Statene Goiás, Minas Gerais, Mato Grosso, Mato Grosso do Sul, Paraná, Rio Grande do Sul, Santa Catarina og São Paulo.</td></tr><tr><td data-text-align="left" data-vertical-align="top">Kina</td><td data-text-align="left" data-vertical-align="top">CN</td><td data-text-align="left" data-vertical-align="top">01/2007</td><td data-text-align="left" data-vertical-align="top">Hele landet.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">CN-1</td><td data-text-align="left" data-vertical-align="top">01/2007</td><td data-text-align="left" data-vertical-align="top">Provinsen Shandong.</td></tr><tr><td data-text-align="left" data-vertical-align="top">Malaysia</td><td data-text-align="left" data-vertical-align="top">MY</td><td data-text-align="left" data-vertical-align="top">01/2004</td><td data-text-align="left" data-vertical-align="top">Hele landet.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">MY-1</td><td data-text-align="left" data-vertical-align="top">01/2004</td><td data-text-align="left" data-vertical-align="top">Kun den vestre halvøy av Malaysia.</td></tr><tr><td data-text-align="left" data-vertical-align="top">Namibia</td><td data-text-align="left" data-vertical-align="top">NA</td><td data-text-align="left" data-vertical-align="top">01/2005</td><td data-text-align="left" data-vertical-align="top">Hele landet.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">NA-1</td><td data-text-align="left" data-vertical-align="top">01/2005</td><td data-text-align="left" data-vertical-align="top">Områder sør for grensegjerdene som strekker seg fra Palgrave Point i vest til Gam i øst.</td></tr><tr><td data-text-align="left" data-vertical-align="top">Sør-Afrika</td><td data-text-align="left" data-vertical-align="top">ZA</td><td data-text-align="left" data-vertical-align="top">01/2005</td><td data-text-align="left" data-vertical-align="top">Hele landet.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">ZA-1</td><td data-text-align="left" data-vertical-align="top">01/2005</td><td data-text-align="left" data-vertical-align="top">Hele landet unntatt munn- og klovsyke sonene i veterinærregionene i Mpumalanga og i Nord-provinsene, i distriktet Ingwavuma i Natalregionen og grenseområdet mot Botswana øst for 28 lengdegrad, og distriktet Camperdown i provinsen KwaZulu-Natal.</td></tr></tbody></table></article></section><section class="section" data-name="vedleggII" id="kapittel-2" data-lovdata-URL="LTI/forskrift/2008-12-18-1508/KAPITTEL_2"><h2>Vedlegg II. Tredjestater og områder av tredjestater som er godkjent for eksport av kjøttprodukter, behandlede mager, blærer og tarmer til EØS<br />(Vedtak 2007/777/EF, endret ved vedtak 2008/817/EF)</h2><article class="legalP" id="kapittel-2-ledd-1">For å lese vedlegg II se her: (pdf)</article></section><section class="section" data-name="vedleggIII" id="kapittel-3" data-lovdata-URL="LTI/forskrift/2008-12-18-1508/KAPITTEL_3"><h2>Vedlegg III. Tredjestater eller områder i tredjestater som ikke er godkjent for produkter etter «A-behandling», men som kan eksportere biltong/tørket kjøtt og pasteuriserte kjøttprodukter til EØS<br />(Vedtak 2007/777/EF)</h2><article class="legalP" id="kapittel-3-ledd-1">For å lese vedlegg III se her: (pdf)</article></section><section class="section" data-name="vedleggIV" id="kapittel-4" data-lovdata-URL="LTI/forskrift/2008-12-18-1508/KAPITTEL_4"><h2>Vedlegg IV. Koder og behandlingskrav for produktene som angitt i vedleggene II og III</h2><article class="legalP" id="kapittel-4-ledd-1">Ikke spesifikk behandling: <table><tbody><tr><td data-text-align="left" data-vertical-align="top"><i>A.</i></td><td data-text-align="left" data-vertical-align="top">Det er ikke fastsatt noen minimumsgrense for temperaturbehandling eller annen behandling av dyrehelsemessige grunner. Kjøttproduktet må likevel ha gjennomgått en behandling slik at snittflater viser at produktet ikke lenger har utseende som er karakteristisk for ferskt kjøtt.</td></tr></tbody></table></article><article class="legalP" id="kapittel-4-ledd-2">Særlige behandlinger, i avtagende orden etter intensitet: <table><tbody><tr><td data-text-align="left" data-vertical-align="top"><i>B.</i></td><td data-text-align="left" data-vertical-align="top">Kjøttproduktet skal ha vært varmebehandlet i en hermetisk lukket beholder slik at det er oppnådd en F<sub>0</sub> -verdi på 3,00 eller mer.</td></tr><tr><td data-text-align="left" data-vertical-align="top"><i>C.</i></td><td data-text-align="left" data-vertical-align="top">Kjøttproduktet skal ha vært varmebehandlet slik at kjernetemperaturen i produktet har nådd minimum 80 °C.</td></tr><tr><td data-text-align="left" data-vertical-align="top"><i>D.</i></td><td data-text-align="left" data-vertical-align="top">Kjøttproduktet skal ha vært varmebehandlet slik at kjernetemperaturen i produktet har nådd minimum 70 °C. Skinke kan ha gjennomgått en naturlig fermentering og modning i minimum 9 måneder slik at det er oppnådd en vannaktivitet på 0,93 eller lavere og en pH-verdi på 6,0 eller lavere.</td></tr><tr><td data-text-align="left" data-vertical-align="top"><i>E.</i></td><td data-text-align="left" data-vertical-align="top">Ved behandling av tørkede kjøttprodukter skal det oppnås en vannaktivitet på 0,93 eller lavere og en pH-verdi på 6,0 eller lavere.</td></tr><tr><td data-text-align="left" data-vertical-align="top"><i>F.</i></td><td data-text-align="left" data-vertical-align="top">En varmebehandling som sikrer en kjernetemperatur i produktet på minimum 65 °C tilstrekkelig lenge til å oppnå en pasteuriseringsverdi større eller lik 40.</td></tr></tbody></table></article></section><section class="section" data-name="vedleggV" id="kapittel-5" data-lovdata-URL="LTI/forskrift/2008-12-18-1508/KAPITTEL_5"><h2>Vedlegg V. Sertifikatmodeller for import og transitt av kjøttprodukter, jf. vedtak 2007/777/EF</h2><article class="defaultP"><table><tbody><tr><td data-text-align="center" data-vertical-align="top">(pdf)<br />Sertifikatmodell<br />kjøttprodukt</td><td data-text-align="center" data-vertical-align="top">(pdf)<br />Sertifikatmodell<br />transitt kjøttprodukt</td></tr></tbody></table></article></section></main></body></html>