<!DOCTYPE html><html lang="no"><head><title>Forskrift om import av ferskt kjøtt og kjøttprodukter av landpattedyr fra tredjestater</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-07-03-784</dd><dt class="dokid">DokumentID</dt><dd class="dokid">LTI/forskrift/2008-07-03-784</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 8 s 1263</dd><dt class="dateInForce">I kraft fra</dt><dd class="dateInForce">2008-07-03</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-12-31-1475</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§12</li><li>lov/2003-12-19-124/§15</li><li>lov/2003-12-19-124/§16</li><li>lov/2003-12-19-124/§19</li><li>lov/2003-12-19-124/§20</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2008-07-11 14:10</dd><dt class="journalNumber">Journalnummer</dt><dd class="journalNumber">2008-0660</dd><dt class="titleShort">Korttittel</dt><dd class="titleShort">Forskrift om kjøttimport fra tredjestater</dd><dt class="title">Tittel</dt><dd class="title">Forskrift om import av ferskt kjøtt og kjøttprodukter av landpattedyr fra tredjestater</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet og Landbruks- og matdepartementet 3. juli 2008 med hjemmel i lov 19. desember 2003 nr. 124 om matproduksjon og mattrygghet mv. (matloven) § 12, § 15, § 16, § 19 og § 20, jf. delegeringsvedtak 19. desember 2003 nr. 1790. <br /><strong>EØS-henvisninger:</strong> EØS-avtalen vedlegg I (direktiv 2002/99/EF, vedtak 79/542/EØF sist endret ved vedtak 2008/61/EF, vedtak 2000/585/EF sist endret ved forordning (EF) nr. 1792/2006, direktiv 96/123/EF, vedtak 2004/432/EF sist endret ved vedtak 2008/105/EF og vedtak 2005/432/EF sist endret ved vedtak 2006/801/EF).</dd><dt class="refid">RefID</dt><dd class="refid">forskrift/2008-07-03-784</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om import av ferskt kjøtt og kjøttprodukter av landpattedyr fra tredjestater<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li><li>§ 4. Godkjente tredjestater og krav til reststoffprogram</li><li>§ 5. Godkjente virksomheter</li><li>§ 6. Helse- og hygienesertifikat</li><li>§ 7. Krav til helsestatus</li><li>§ 8. Særskilte krav til kjøttprodukter</li><li>§ 9. Unntak for slaktebiprodukter og visse virksomheter</li><li>§ 10. Transitt og lagring</li><li>§ 11. Tilsyn mv.</li><li>§ 12. Dispensasjon</li><li>§ 13. Straff</li><li>§ 14. Ikrafttredelse</li><li>Vedlegg I. Tredjestater og områder i tredjestater som er godkjent for import av ferskt kjøtt av storfe (Bos taurus, Bison bison, Bubalus bubalis og deres krysninger), svin (Sus scrofa), sau (Ovis aries), geit (Capra hircus), hest (Equus caballus, Equus asinus og deres krysninger), vilt og oppdrettsvilt av hov-/klovdyr (Vedtak 79/542/EØF sist endret ved vedtak 2008/61/EF, vedtak 2004/432/EF sist endret ved vedtak 2008/105/EF)</li><li>Vedlegg II. Tredjestater og områder i tredjestater som er godkjent for import av ferskt kjøtt av haredyr og ville landpattedyr unntatt hov- og klovdyr (Vedtak 2000/585/EF sist endret ved forordning (EF) nr. 1792/2006. Vedtak 2004/432/EF sist endret ved vedtak 2008/105/EF)</li><li>Vedlegg III. Regionaliserte områder for enkelte tredjestater som er godkjent for import av kjøttprodukter, jf. vedleggene IV og V (Vedtak 2005/432/EF sist endret ved vedtak 2006/801/EF)</li><li>Vedlegg IV. Tredjestater og områder i tredjestater som er godkjent for import av kjøttprodukter til EØS (Vedtak 2005/432/EF, sist endret ved vedtak 2006/801/EF)</li><li>Vedlegg V. Tredjestater eller områder i tredjestater som ikke er godkjent for produkter etter «A behandling», men som kan eksportere biltong/tørket kjøtt og pasteuriserte kjøttprodukter til EØS (Vedtak 2005/432/EF, sist endret ved vedtak 2006/801/EF)</li><li>Vedlegg VI. Koder og behandlingskrav for produktene som anført i vedleggene IV og V</li><li>Vedlegg VII. Sertifikatmodeller for import og transitt av ferskt kjøtt og kjøttprodukter fra tredjestater til EØS</li></ul></li></ul></dd></dl></header><main class="documentBody" data-lovdata-URL="LTI/forskrift/2008-07-03-784" id="dokument"><h1>Forskrift om import av ferskt kjøtt og kjøttprodukter av landpattedyr fra tredjestater</h1><article class="legalArticle" data-lovdata-URL="LTI/forskrift/2008-07-03-784/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å ivareta hensynet til folkehelse, dyrehelse og dyrevelferd ved import og transitt av ferskt kjøtt og kjøttprodukter av landpattedyr fra tredjestater.</article></article><article class="legalArticle" data-lovdata-URL="LTI/forskrift/2008-07-03-784/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Denne forskriften fastsetter folkehelse-, dyrehelse- og dyrevelferdsmessige betingelser og gjelder for import og transitt av ferskt kjøtt og kjøttprodukter av landpattedyr fra tredjestater.</article><article class="legalP" id="paragraf-2-ledd-2">Forskriften gjelder ikke produkter som nevnt i første ledd som importeres eller transitteres til konsum for personell og passasjerer innen internasjonal transport.</article></article><article class="legalArticle" data-lovdata-URL="LTI/forskrift/2008-07-03-784/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I denne forskriften menes med:<ul class="defaultList"><li data-li-identifier="1." data-name="1."><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1"><i>Kjøtt:</i> alle spiselige deler av storfe (herunder artene <i>Bubalus</i> og <i>Bison</i>), svin, sau, geit, hest og andre enhovede husdyr, oppdrettsvilt, viltlevende vilt, tamrein og haredyr, herunder blod.</article></article></li><li data-li-identifier="2." data-name="2."><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1"><i>Ferskt kjøtt:</i> kjøtt som ikke er behandlet på noen annen måte enn ved kjøling, frysing eller hurtigfrysing for å sikre holdbarheten, herunder kjøtt som er vakuumpakket eller pakket i kontrollert atmosfære.</article></article></li><li data-li-identifier="3." data-name="3."><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1"><i>Kjøttprodukter:</i> foredlede produkter som er fremstilt ved foredling av kjøtt eller ved videre foredling av slike foredlede produkter, slik at snittflaten viser at produktet ikke lenger har kjennetegnene til ferskt kjøtt.</article></article></li><li data-li-identifier="4." data-name="4."><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1"><i>Kvernet kjøtt:</i> utbeinet kjøtt som er kvernet til fragmenter og som inneholder mindre enn 1 prosent salt.</article></article></li><li data-li-identifier="5." data-name="5."><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1"><i>Mekanisk utbeinet kjøtt:</i> produkt som fremstilles ved at kjøttet fjernes mekanisk fra kjøttbein etter utbeining, slik at muskelfibrene mister eller endrer sin struktur.</article></article></li><li data-li-identifier="6." data-name="6."><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1"><i>Slaktebiprodukter:</i> annet ferskt kjøtt enn det som tilhører skrotten, herunder indre organer og blod.</article></article></li><li data-li-identifier="7." data-name="7."><article class="listArticle" id="paragraf-3-ledd-1-punkt-7"><article class="legalP" id="paragraf-3-ledd-1-punkt-7-ledd-1"><i>Haredyr:</i> kaniner, harer og gnagere.</article></article></li><li data-li-identifier="8." data-name="8."><article class="listArticle" id="paragraf-3-ledd-1-punkt-8"><article class="legalP" id="paragraf-3-ledd-1-punkt-8-ledd-1"><i>Oppdrettsvilt:</i> ville landpattedyr som oppdrettes som husdyr.</article></article></li><li data-li-identifier="9." data-name="9."><article class="listArticle" id="paragraf-3-ledd-1-punkt-9"><article class="legalP" id="paragraf-3-ledd-1-punkt-9-ledd-1"><i>Viltlevende vilt:</i> ville landpattedyr som det drives jakt på, herunder ville pattedyr som lever i innhegnet område under liknende frihetsvilkår som ville dyr.</article></article></li><li data-li-identifier="10." data-name="10."><article class="listArticle" id="paragraf-3-ledd-1-punkt-10"><article class="legalP" id="paragraf-3-ledd-1-punkt-10-ledd-1"><i>Offentlig veterinær:</i> veterinær gitt offentlig myndighet av kompetent sentral myndighet i den aktuelle staten.</article></article></li><li data-li-identifier="11." data-name="11."><article class="listArticle" id="paragraf-3-ledd-1-punkt-11"><article class="legalP" id="paragraf-3-ledd-1-punkt-11-ledd-1"><i>Tredjestater:</i> stater som ikke er medlem i Den europeiske union eller gjennom EØS-avtalen har inngått avtale med EU om handel.</article></article></li></ul></article></article><article class="legalArticle" data-lovdata-URL="LTI/forskrift/2008-07-03-784/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Godkjente tredjestater og krav til reststoffprogram</span></h2><article class="legalP" id="paragraf-4-ledd-1">Det er kun tillatt å importere ferskt kjøtt og kjøttprodukter fra godkjente tredjestater eller områder i tredjestater som angitt i vedleggene I-V.</article><article class="legalP" id="paragraf-4-ledd-2">Det er kun tillatt å importere ferskt kjøtt og kjøttprodukter fra tredjestater som har godkjent reststoffprogram for de respektive dyreartene som angitt i vedleggene I og II.</article></article><article class="legalArticle" data-lovdata-URL="LTI/forskrift/2008-07-03-784/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Godkjente virksomheter</span></h2><article class="legalP" id="paragraf-5-ledd-1">Det er kun tillatt å importere ferskt kjøtt og kjøttprodukter fra godkjente virksomheter. Lister over godkjente virksomheter er publisert på Mattilsynets internettside eller kan fås ved henvendelse til Mattilsynet.</article></article><article class="legalArticle" data-lovdata-URL="LTI/forskrift/2008-07-03-784/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Helse- og hygienesertifikat</span></h2><article class="legalP" id="paragraf-6-ledd-1">Med hver forsendelse av ferskt kjøtt og kjøttprodukter skal det følge et helse- og hygienesertifikat som angitt i vedlegg VII. Sertifikatet skal være utstedt av offentlig veterinær.</article></article><article class="legalArticle" data-lovdata-URL="LTI/forskrift/2008-07-03-784/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Krav til helsestatus</span></h2><article class="legalP" id="paragraf-7-ledd-1">Ferskt kjøtt og kjøttprodukter skal oppfylle de dyrehelse-, folkehelse- og dyrevelferdsmessige betingelsene som er angitt i de respektive sertifikatene i vedlegg VII.</article></article><article class="legalArticle" data-lovdata-URL="LTI/forskrift/2008-07-03-784/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Særskilte krav til kjøttprodukter</span></h2><article class="legalP" id="paragraf-8-ledd-1">Kjøttprodukter skal i tillegg til bestemmelsene i § 4 – § 7 være fremstilt av eller med ferskt kjøtt og:<ul class="defaultList"><li data-li-identifier="1." data-name="1."><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1">i tilfeller med kjøttprodukter som stammer fra en enkelt dyreart, bestå av kjøtt eller kjøttprodukter som har gjennomgått en behandling for den enkelte dyreart som angitt i vedleggene IV og V,</article></article></li><li data-li-identifier="2." data-name="2."><article class="listArticle" id="paragraf-8-ledd-1-punkt-2"><article class="legalP" id="paragraf-8-ledd-1-punkt-2-ledd-1">i tilfeller med kjøttprodukter som stammer fra kjøtt fra mer enn en dyreart og etter blanding av kjøtt fra de ulike dyreartene, ha gjennomgått en behandling som er minst like omfattende som den av behandlingsmåtene i vedlegg VI som er den mest omfattende for dyreartene som inngår i produktet, eller</article></article></li><li data-li-identifier="3." data-name="3."><article class="listArticle" id="paragraf-8-ledd-1-punkt-3"><article class="legalP" id="paragraf-8-ledd-1-punkt-3-ledd-1">i tilfeller med kjøttprodukter som stammer fra mer enn en dyreart hvor hver av kjøttartene som inngår i produktet tidligere har gjennomgått en behandling i henhold til vedlegg VI, ha vært behandlet på en måte som er tilfredsstillende for den enkelte dyrearten i henhold til vedleggene IV og V.</article></article></li></ul></article></article><article class="legalArticle" data-lovdata-URL="LTI/forskrift/2008-07-03-784/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Unntak for slaktebiprodukter og visse virksomheter</span></h2><article class="legalP" id="paragraf-9-ledd-1">Spiselige slaktebiprodukter som på grunn av dyrehelsemessige betingelser ikke tillates importert, kan importeres som kjøttprodukt eller brukes i et kjøttprodukt dersom behandling som angitt i vedlegg IV er gjennomført og de folkehelsemessige betingelsene er oppfylt.</article><article class="legalP" id="paragraf-9-ledd-2">Virksomheter beliggende i en tredjestat som er angitt i vedlegg III, kan tillates å fremstille kjøttprodukter i henhold til behandlingskravene B, C eller D i vedlegg VI, selv om virksomheten er beliggende i en tredjestat eller område i en tredjestat som ikke er godkjent for eksport av ferskt kjøtt til EØS, dersom de folkehelsemessige betingelsene er oppfylt.</article></article><article class="legalArticle" data-lovdata-URL="LTI/forskrift/2008-07-03-784/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Transitt og lagring</span></h2><article class="legalP" id="paragraf-10-ledd-1">Ferskt kjøtt og kjøttprodukter fra godkjent tredjestat som lagres midlertidig eller transporteres videre til tredjestat, skal oppfylle de dyrehelsemessige betingelsene som følger av tilhørende transittsertifikater angitt i vedlegg VII.</article><article class="legalP" id="paragraf-10-ledd-2">For oppbevaring på tollager og frisoner gjelder forskrift 18. oktober 1999 nr. 1163 om tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland.</article></article><article class="legalArticle" data-lovdata-URL="LTI/forskrift/2008-07-03-784/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Tilsyn mv.</span></h2><article class="legalP" id="paragraf-11-ledd-1">Mattilsynet fører tilsyn med at bestemmelsene i forskriften og enkeltvedtak fastsatt med hjemmel i forskriften blir oppfylt, jf. matloven § 23. Mattilsynet kan fastsette enkeltvedtak for å sikre at bestemmelsene i forskriften blir oppfylt, herunder om smittesanering, stenging, virksomhetskarantene og tvangsmulkt, jf. matloven § 23 – § 26.</article><article class="legalP" id="paragraf-11-ledd-2">Ferskt kjøtt og kjøttprodukter skal ved import og transitt kontrolleres i henhold til forskrift 18. oktober 1999 nr. 1163 om tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland.</article></article><article class="legalArticle" data-lovdata-URL="LTI/forskrift/2008-07-03-784/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Dispensasjon</span></h2><article class="legalP" id="paragraf-12-ledd-1">Mattilsynet kan i særskilte tilfelle dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="LTI/forskrift/2008-07-03-784/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Straff</span></h2><article class="legalP" id="paragraf-13-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til matloven § 28.</article></article><article class="legalArticle" data-lovdata-URL="LTI/forskrift/2008-07-03-784/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse</span></h2><article class="legalP" id="paragraf-14-ledd-1">Denne forskriften trer i kraft straks.</article><article class="legalP" id="paragraf-14-ledd-2">Samtidig oppheves forskrift 31. desember 1998 nr. 1475 om dyrehelsemessige betingelser for import av ferskt kjøtt og kjøttprodukter fra tredjeland.</article></article><section class="section" data-name="vedleggI" id="kapittel-1" data-lovdata-URL="LTI/forskrift/2008-07-03-784/KAPITTEL_1"><h2>Vedlegg I. Tredjestater og områder i tredjestater som er godkjent for import av ferskt kjøtt av storfe (Bos taurus, Bison bison, Bubalus bubalis og deres krysninger), svin (Sus scrofa), sau (Ovis aries), geit (Capra hircus), hest (Equus caballus, Equus asinus og deres krysninger), vilt og oppdrettsvilt av hov-/klovdyr<br />(Vedtak 79/542/EØF sist endret ved vedtak 2008/61/EF, vedtak 2004/432/EF sist endret ved vedtak 2008/105/EF)</h2><article class="defaultP">Se her for å lese vedlegget i pdf: (pdf)</article></section><section class="section" data-name="vedleggII" id="kapittel-2" data-lovdata-URL="LTI/forskrift/2008-07-03-784/KAPITTEL_2"><h2>Vedlegg II. Tredjestater og områder i tredjestater som er godkjent for import av ferskt kjøtt av haredyr og ville landpattedyr unntatt hov- og klovdyr<br />(Vedtak 2000/585/EF sist endret ved forordning (EF) nr. 1792/2006. Vedtak 2004/432/EF sist endret ved vedtak 2008/105/EF)</h2><article class="defaultP"><table><thead><tr><th data-text-align="center" data-vertical-align="top"><i>ISO-kode</i></th><th data-text-align="center" data-vertical-align="top"><i>Stat</i></th><th colspan="2" data-text-align="center" data-vertical-align="top"><i>Hare og kanin</i></th><th data-text-align="center" data-vertical-align="top"><i>Andre ville landpattedyr unntatt hov- og klovdyr</i></th><th data-text-align="center" data-vertical-align="top"><i>Reststoffprogram</i></th></tr><tr><th data-text-align="center" data-vertical-align="top" /><th data-text-align="center" data-vertical-align="top" /><th data-text-align="center" data-vertical-align="top"><i>Ville</i></th><th data-text-align="center" data-vertical-align="top"><i>Oppdrettskanin</i></th><th data-text-align="center" data-vertical-align="top" /><th data-text-align="center" data-vertical-align="top" /></tr></thead><tbody><tr><td data-text-align="left" data-vertical-align="top">AR</td><td data-text-align="left" data-vertical-align="top">Argentina</td><td data-text-align="center" data-vertical-align="top">C</td><td data-text-align="center" data-vertical-align="top">H</td><td data-text-align="center" data-vertical-align="top">–</td><td data-text-align="center" data-vertical-align="top">XR</td></tr><tr><td data-text-align="left" data-vertical-align="top">AU</td><td data-text-align="left" data-vertical-align="top">Australia</td><td data-text-align="center" data-vertical-align="top">C</td><td data-text-align="center" data-vertical-align="top">H</td><td data-text-align="center" data-vertical-align="top">E</td><td data-text-align="center" data-vertical-align="top">XR(2)</td></tr><tr><td data-text-align="left" data-vertical-align="top">BR</td><td data-text-align="left" data-vertical-align="top">Brasil</td><td data-text-align="center" data-vertical-align="top">C</td><td data-text-align="center" data-vertical-align="top">H</td><td data-text-align="center" data-vertical-align="top">–</td><td data-text-align="center" data-vertical-align="top" /></tr><tr><td data-text-align="left" data-vertical-align="top">CA</td><td data-text-align="left" data-vertical-align="top">Canada</td><td data-text-align="center" data-vertical-align="top">C</td><td data-text-align="center" data-vertical-align="top">H</td><td data-text-align="center" data-vertical-align="top">E</td><td data-text-align="center" data-vertical-align="top">XR</td></tr><tr><td data-text-align="left" data-vertical-align="top">CH</td><td data-text-align="left" data-vertical-align="top">Sveits</td><td data-text-align="center" data-vertical-align="top">C</td><td data-text-align="center" data-vertical-align="top">H</td><td data-text-align="center" data-vertical-align="top">–</td><td data-text-align="center" data-vertical-align="top">XR</td></tr><tr><td data-text-align="left" data-vertical-align="top">CL</td><td data-text-align="left" data-vertical-align="top">Chile</td><td data-text-align="center" data-vertical-align="top">C</td><td data-text-align="center" data-vertical-align="top">H</td><td data-text-align="center" data-vertical-align="top">–</td><td data-text-align="center" data-vertical-align="top">XR(4)</td></tr><tr><td data-text-align="left" data-vertical-align="top">GL</td><td data-text-align="left" data-vertical-align="top">Grønland</td><td data-text-align="center" data-vertical-align="top">C</td><td data-text-align="center" data-vertical-align="top">H</td><td data-text-align="center" data-vertical-align="top">E</td><td data-text-align="center" data-vertical-align="top">XR(2)</td></tr><tr><td data-text-align="left" data-vertical-align="top">HR</td><td data-text-align="left" data-vertical-align="top">Kroatia</td><td data-text-align="center" data-vertical-align="top">C</td><td data-text-align="center" data-vertical-align="top">H</td><td data-text-align="center" data-vertical-align="top">–</td><td data-text-align="center" data-vertical-align="top">XR</td></tr><tr><td data-text-align="left" data-vertical-align="top">IL</td><td data-text-align="left" data-vertical-align="top">Israel</td><td data-text-align="center" data-vertical-align="top">C</td><td data-text-align="center" data-vertical-align="top">H</td><td data-text-align="center" data-vertical-align="top">–</td><td data-text-align="center" data-vertical-align="top" /></tr><tr><td data-text-align="left" data-vertical-align="top">NZ</td><td data-text-align="left" data-vertical-align="top">New Zealand</td><td data-text-align="center" data-vertical-align="top">C</td><td data-text-align="center" data-vertical-align="top">H</td><td data-text-align="center" data-vertical-align="top">E</td><td data-text-align="center" data-vertical-align="top">XR(2)</td></tr><tr><td data-text-align="left" data-vertical-align="top">RU</td><td data-text-align="left" data-vertical-align="top">Russland</td><td data-text-align="center" data-vertical-align="top">C</td><td data-text-align="center" data-vertical-align="top">H</td><td data-text-align="center" data-vertical-align="top">E</td><td data-text-align="center" data-vertical-align="top">XR(3)</td></tr><tr><td data-text-align="left" data-vertical-align="top">TH</td><td data-text-align="left" data-vertical-align="top">Thailand</td><td data-text-align="center" data-vertical-align="top">C</td><td data-text-align="center" data-vertical-align="top">H</td><td data-text-align="center" data-vertical-align="top">–</td><td data-text-align="center" data-vertical-align="top" /></tr><tr><td data-text-align="left" data-vertical-align="top">TN</td><td data-text-align="left" data-vertical-align="top">Tunis</td><td data-text-align="center" data-vertical-align="top">C</td><td data-text-align="center" data-vertical-align="top">H</td><td data-text-align="center" data-vertical-align="top">–</td><td data-text-align="center" data-vertical-align="top">XR(4)</td></tr><tr><td data-text-align="left" data-vertical-align="top">US</td><td data-text-align="left" data-vertical-align="top">USA</td><td data-text-align="center" data-vertical-align="top">C</td><td data-text-align="center" data-vertical-align="top">H</td><td data-text-align="center" data-vertical-align="top">–</td><td data-text-align="center" data-vertical-align="top">XR</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Andre stater utenfor EØS enn de nevnte og som er oppført i vedtak 79/542/EØF med endringer</td><td data-text-align="center" data-vertical-align="top">C</td><td data-text-align="center" data-vertical-align="top">H</td><td data-text-align="center" data-vertical-align="top">–</td><td data-text-align="center" data-vertical-align="top" /></tr></tbody></table></article> <article class="defaultP" margin-top="true"><i>Forklaring til tabellen</i><p class="leddfortsettelse">C, H og E: sertifikatmodeller som angitt i vedtak 2000/585/EF (se vedlegg VII i denne forskrift).</p><p class="leddfortsettelse">– = Ikke godkjent for import.</p><p class="leddfortsettelse">XR – Godkjent reststoffprogram.</p><p class="leddfortsettelse">XR(1) – Godkjent reststoffprogram for kanin.</p><p class="leddfortsettelse">XR(2) – Godkjent reststoffprogram for vilt og oppdrettsvilt, ikke for kanin.</p><p class="leddfortsettelse">XR(3) – Godkjent reststoffprogram for reinsdyr fra Murmansk og Yamalo-Nenets-området.</p><p class="leddfortsettelse">XR(4) – Godkjent reststoffprogram for vilt, ikke for oppdrettsvilt og kanin.</p><p class="leddfortsettelse">XR(5) – Godkjent reststoffprogram for oppdrettsvilt.</p></article></section><section class="section" data-name="vedleggIII" id="kapittel-3" data-lovdata-URL="LTI/forskrift/2008-07-03-784/KAPITTEL_3"><h2>Vedlegg III. Regionaliserte områder for enkelte tredjestater som er godkjent for import av kjøttprodukter, jf. vedleggene IV og V<br />(Vedtak 2005/432/EF sist endret ved vedtak 2006/801/EF)</h2><article class="defaultP"><table><thead><tr><th data-text-align="center" data-vertical-align="top"><i>Stat</i></th><th colspan="2" data-text-align="center" data-vertical-align="top"><i>Område</i></th><th data-text-align="center" data-vertical-align="top"><i>Beskrivelse av området</i></th></tr><tr><th data-text-align="center" data-vertical-align="top" /><th data-text-align="center" data-vertical-align="top"><i>ISO-Kode</i></th><th data-text-align="center" data-vertical-align="top"><i>Versjon</i></th><th data-text-align="center" data-vertical-align="top" /></tr></thead><tbody><tr><td data-text-align="left" data-vertical-align="top">AR-Argentina</td><td data-text-align="center" data-vertical-align="middle">AR</td><td data-text-align="center" data-vertical-align="middle">01/2004</td><td data-text-align="left" data-vertical-align="top">Hele landet</td></tr><tr><td data-text-align="left" data-vertical-align="top" /><td data-text-align="center" data-vertical-align="middle">AR-1</td><td data-text-align="center" data-vertical-align="middle">01/2004</td><td data-text-align="left" data-vertical-align="top">Hele landet unntatt provinsene Chubut, Santa Cruz og Tierra del Fuego for de dyrearter som angitt i vedtak 79/542/EØS</td></tr><tr><td data-text-align="left" data-vertical-align="top" /><td data-text-align="center" data-vertical-align="middle">AR-2</td><td data-text-align="center" data-vertical-align="middle">01/2004</td><td data-text-align="left" data-vertical-align="top">Provinsene Chubut, Santa Cruz og Tierra del Fuego for de dyrearter som angitt i vedtak 79/542/EØS.</td></tr><tr><td data-text-align="left" data-vertical-align="top">BR-Brasil</td><td data-text-align="center" data-vertical-align="middle">BR</td><td data-text-align="center" data-vertical-align="middle">01/2004</td><td data-text-align="left" data-vertical-align="top">Hele landet</td></tr><tr><td data-text-align="left" data-vertical-align="top" /><td data-text-align="center" data-vertical-align="middle">BR-1</td><td data-text-align="center" data-vertical-align="middle">01/2005</td><td data-text-align="left" data-vertical-align="top">Statene Rio Grande do Sul, Santa Catarina, Paraná, São Paulo og Mato Gross do Sul</td></tr><tr><td data-text-align="left" data-vertical-align="top" /><td data-text-align="center" data-vertical-align="middle">BR-2</td><td data-text-align="center" data-vertical-align="middle">01/2005</td><td data-text-align="left" data-vertical-align="top">Del av staten Mato Grosso do Sul (unntatt kommunene Sonora, Aquidauana, Bodoqueno, Bonito, Caracol, Coxim, Jardim, Ladario, Miranda, Pedro Gomes, Porto Murtinho, Rio Negro, Rio Verde de Mato Grosso og Corumbá); statene Paraná og São Paulo;<br />del av staten Minas Gerais (unntatt regionale myndighetsområder av Oliveira, Passos, São Gonçalo de Sapucai, Stelagoas og Bambui);<br />statene Espiritu Santo, Rio Grande do Sul, Santa Catarina og Goias;<br />del av staten Mato Grosso omfattende de regionale enhetene av Cuiba (unntatt kommunene San Antonio de Leverger, Nossa Senhora do Livramento, Pocone og Barão de Melgaço), av Caceres (unntatt kommunen Caceres), av Lucas do Rio Verde, av Rondonopolis (unntatt kommunen Itiquiora), av Barra do Garça og av Barra do Burgres.</td></tr><tr><td data-text-align="left" data-vertical-align="top" /><td data-text-align="center" data-vertical-align="middle">BR-3</td><td data-text-align="center" data-vertical-align="middle">01/2005</td><td data-text-align="left" data-vertical-align="top">Statene Goiás, Minas Gerais, Mato Grosso, Mato Grosso do Sul, Paraná, Rio Grande do Sul, Santa Catarina og São Paulo</td></tr><tr><td data-text-align="left" data-vertical-align="top">MY-Malaysia</td><td data-text-align="center" data-vertical-align="middle">MY</td><td data-text-align="center" data-vertical-align="middle">01/2004</td><td data-text-align="left" data-vertical-align="top">Hele landet</td></tr><tr><td data-text-align="left" data-vertical-align="top" /><td data-text-align="center" data-vertical-align="middle">MY-1</td><td data-text-align="center" data-vertical-align="middle">01/2004</td><td data-text-align="left" data-vertical-align="top">Kun den vestlige halvøy av Malaysia</td></tr><tr><td data-text-align="left" data-vertical-align="top">NA-Namibia</td><td data-text-align="center" data-vertical-align="middle">NA</td><td data-text-align="center" data-vertical-align="middle">01/2005</td><td data-text-align="left" data-vertical-align="top">Hele landet</td></tr><tr><td data-text-align="left" data-vertical-align="top" /><td data-text-align="center" data-vertical-align="middle">NA-1</td><td data-text-align="center" data-vertical-align="middle">01/2005</td><td data-text-align="left" data-vertical-align="top">Sør for grensegjerdet som går fra Palgrave Point i vest til Gam i øst.</td></tr><tr><td data-text-align="left" data-vertical-align="top">ZA-Sør-Afrika</td><td data-text-align="center" data-vertical-align="middle">ZA</td><td data-text-align="center" data-vertical-align="middle">01/2005</td><td data-text-align="left" data-vertical-align="top">Hele landet</td></tr><tr><td data-text-align="left" data-vertical-align="top" /><td data-text-align="center" data-vertical-align="middle">ZA-1</td><td data-text-align="center" data-vertical-align="middle">01/2005</td><td data-text-align="left" data-vertical-align="top">Hele landet, unntatt: munn- og klovsyke sonene i veterinærregionene i Mpumalanga og i Nord-provinsene, distriktet Ingwavuma i veterinærregionen Natal og i grenseområdet mot Botswana øst for 28 lengdegrad, og distriktet Camperdown i provinsen KwaZulu-Natal.</td></tr></tbody></table></article></section><section class="section" data-name="vedleggIV" id="kapittel-4" data-lovdata-URL="LTI/forskrift/2008-07-03-784/KAPITTEL_4"><h2>Vedlegg IV. Tredjestater og områder i tredjestater som er godkjent for import av kjøttprodukter til EØS<br />(Vedtak 2005/432/EF, sist endret ved vedtak 2006/801/EF)</h2><article class="defaultP">Se her for å lese vedlegget i pdf: (pdf)</article></section><section class="section" data-name="vedleggV" id="kapittel-5" data-lovdata-URL="LTI/forskrift/2008-07-03-784/KAPITTEL_5"><h2>Vedlegg V. Tredjestater eller områder i tredjestater som ikke er godkjent for produkter etter «A behandling», men som kan eksportere biltong/tørket kjøtt og pasteuriserte kjøttprodukter til EØS<br />(Vedtak 2005/432/EF, sist endret ved vedtak 2006/801/EF)</h2><article class="defaultP">Se her for å lese vedlegget i pdf: (pdf)</article></section><section class="section" data-name="vedleggVI" id="kapittel-6" data-lovdata-URL="LTI/forskrift/2008-07-03-784/KAPITTEL_6"><h2>Vedlegg VI. Koder og behandlingskrav for produktene som anført i vedleggene IV og V</h2><article class="defaultP">Ikke spesifikk behandling:<ul class="defaultList"><li data-li-identifier="A." data-name="A."><article class="listArticle" id="kapittel-6-punkt-1"><article class="legalP" id="kapittel-6-punkt-1-ledd-1">Det er ikke fastsatt noen minimumsgrense for temperaturbehandling eller annen behandling av dyrehelsemessige grunner. Kjøttproduktet må likevel ha gjennomgått en behandling slik at snittflater viser at produktet ikke lenger har utseende som er karakteristisk for ferskt kjøtt.</article></article></li></ul></article> <article class="defaultP" margin-top="true">Særlige behandlinger, i avtagende orden etter intensitet:<ul class="defaultList"><li data-li-identifier="B." data-name="B."><article class="listArticle" id="kapittel-6-punkt-2"><article class="legalP" id="kapittel-6-punkt-2-ledd-1">Kjøttproduktet skal ha vært varmebehandlet i en hermetisk lukket beholder slik at det er oppnådd en F<sub>0</sub> -verdi på 3.00 eller mer</article></article></li><li data-li-identifier="C." data-name="C."><article class="listArticle" id="kapittel-6-punkt-3"><article class="legalP" id="kapittel-6-punkt-3-ledd-1">Kjøttproduktet skal ha vært varmebehandlet slik at kjernetemperaturen i produktet har nådd minimum 80 °C.</article></article></li><li data-li-identifier="D." data-name="D."><article class="listArticle" id="kapittel-6-punkt-4"><article class="legalP" id="kapittel-6-punkt-4-ledd-1">Kjøttproduktet skal ha vært varmebehandlet slik at kjernetemperaturen i produktet har nådd minimum 70 °C. Skinke kan ha gjennomgått en naturlig fermentering og modning i minimum 9 måneder slik at det er oppnådd en vannaktivitet på 0,93 eller lavere og en pH-verdi på 6,0 eller lavere.</article></article></li><li data-li-identifier="E." data-name="E."><article class="listArticle" id="kapittel-6-punkt-5"><article class="legalP" id="kapittel-6-punkt-5-ledd-1">Ved behandling av tørkede kjøttprodukter skal det oppnås en vannaktivitet på 0,93 eller lavere og en pH-verdi på 6,0 eller lavere.</article></article></li><li data-li-identifier="F." data-name="F."><article class="listArticle" id="kapittel-6-punkt-6"><article class="legalP" id="kapittel-6-punkt-6-ledd-1">En varmebehandling som sikrer en kjernetemperatur i produktet på minimum 65 °C tilstrekkelig lenge til å oppnå en pasteuriseringsverdi større eller lik 40.</article></article></li></ul></article></section><section class="section" data-name="vedleggVII" id="kapittel-7" data-lovdata-URL="LTI/forskrift/2008-07-03-784/KAPITTEL_7"><h2>Vedlegg VII. Sertifikatmodeller for import og transitt av ferskt kjøtt og kjøttprodukter fra tredjestater til EØS</h2><article class="defaultP"><table><tbody><tr><td data-text-align="left" data-vertical-align="top">Sertifikat for storfe</td><td data-text-align="left" data-vertical-align="top">(pdf)</td></tr><tr><td data-text-align="left" data-vertical-align="top">Sertifikat for sau og geit</td><td data-text-align="left" data-vertical-align="top">(pdf)</td></tr><tr><td data-text-align="left" data-vertical-align="top">Sertifikat for gris</td><td data-text-align="left" data-vertical-align="top">(pdf)</td></tr><tr><td data-text-align="left" data-vertical-align="top">Sertifikat for hest og andre enhovede husdyr</td><td data-text-align="left" data-vertical-align="top">(pdf)</td></tr><tr><td data-text-align="left" data-vertical-align="top">Sertifikat for oppdrettvilt av hov- og klovdyr (inkl. tamrein), unntatt dyr av svine- og hestefamilien</td><td data-text-align="left" data-vertical-align="top">(pdf)</td></tr><tr><td data-text-align="left" data-vertical-align="top">Sertifikat for viltlevende hov- og klovdyr, unntatt dyr av svine- og hestefamilien</td><td data-text-align="left" data-vertical-align="top">(pdf)</td></tr><tr><td data-text-align="left" data-vertical-align="top">Sertifikat for oppdrettsvillsvin</td><td data-text-align="left" data-vertical-align="top">(pdf)</td></tr><tr><td data-text-align="left" data-vertical-align="top">Sertifikat for villsvin</td><td data-text-align="left" data-vertical-align="top">(pdf)</td></tr><tr><td data-text-align="left" data-vertical-align="top">Sertifikat for viltlevende dyr av hestefamilien.</td><td data-text-align="left" data-vertical-align="top">(pdf)</td></tr><tr><td data-text-align="left" data-vertical-align="top">Sertifikat for viltlevende haredyr Modell C</td><td data-text-align="left" data-vertical-align="top">(pdf)</td></tr><tr><td data-text-align="left" data-vertical-align="top">Sertifikat for oppdrettskanin Modell H</td><td data-text-align="left" data-vertical-align="top">(pdf)</td></tr><tr><td data-text-align="left" data-vertical-align="top">Sertifikat for viltlevende landpattedyr, unntatt hov- og klovdyr og haredyr Modell E</td><td data-text-align="left" data-vertical-align="top">(pdf)</td></tr><tr><td data-text-align="left" data-vertical-align="top">Sertifikat for transitt og lagring av ferskt kjøtt</td><td data-text-align="left" data-vertical-align="top">(pdf)</td></tr><tr><td data-text-align="left" data-vertical-align="top">Sertifikat for kjøttprodukt</td><td data-text-align="left" data-vertical-align="top">(pdf)</td></tr><tr><td data-text-align="left" data-vertical-align="top">Sertifikat for transitt og lagring av kjøttprodukt</td><td data-text-align="left" data-vertical-align="top">(pdf)</td></tr></tbody></table></article></section></main></body></html>