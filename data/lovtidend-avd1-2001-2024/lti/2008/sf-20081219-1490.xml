<!DOCTYPE html><html lang="no"><head><title>Forskrift om pristilskudd i landbrukssektoren</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-12-19-1490</dd><dt class="dokid">DokumentID</dt><dd class="dokid">LTI/forskrift/2008-12-19-1490</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 14 s 2091</dd><dt class="dateInForce">I kraft fra</dt><dd class="dateInForce">2009-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-06-12-599</li><li>forskrift/1998-01-08-16</li><li>forskrift/1998-09-29-986</li><li>forskrift/1998-11-26-1092</li><li>forskrift/1999-08-26-965</li><li>forskrift/2000-02-29-204</li><li>forskrift/2001-05-23-548</li><li>forskrift/2002-12-11-1591</li><li>forskrift/2004-07-08-1122</li><li>forskrift/2004-07-21-1131</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">2008-12-29 15:10</dd><dt class="journalNumber">Journalnummer</dt><dd class="journalNumber">2008-1219</dd><dt class="titleShort">Korttittel</dt><dd class="titleShort">Forskrift om pristilskudd i landbrukssektoren</dd><dt class="title">Tittel</dt><dd class="title">Forskrift om pristilskudd i landbrukssektoren</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 19. desember 2008 med hjemmel i lov 12. mai 1995 nr. 23 om jord (jordlova) § 18 og etter samråd med Norges Bondelag og Norsk Bonde- og Småbrukarlag.</dd><dt class="refid">RefID</dt><dd class="refid">forskrift/2008-12-19-1490</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om pristilskudd i landbrukssektoren<ul class="tocSubUl"><li>§ 1. Formål</li><li>§ 2. Grunnvilkår</li><li>§ 3. Distrikts- og frakttilskudd for egg</li><li>§ 4. Grunn-, distrikts- og frakttilskudd for slakt</li><li>§ 5. Grunn- og distriktstilskudd for melk</li><li>§ 6. Tilskudd for norsk ull</li><li>§ 7. Tilskudd for korn, andre kraftfôrråvarer og kraftfôr</li><li>§ 8. Beregning av tilskudd</li><li>§ 9. Søknad, rapportering og utbetaling</li><li>§ 10. Opplysningsplikt og kontroll</li><li>§ 11. Retting av feilutbetalinger</li><li>§ 12. Avkorting mv.</li><li>§ 13. Innkreving av tilbakebetalings- eller avkortingsbeløp mv.</li><li>§ 14. Forvaltningsmyndighet</li><li>§ 15. Dispensasjon</li><li>§ 16. Klage</li><li>§ 17. Ikrafttredelse</li><li>§ 18. Endringer i andre forskrifter</li></ul></li></ul></dd></dl></header><main class="documentBody" data-lovdata-URL="LTI/forskrift/2008-12-19-1490" id="dokument"><h1>Forskrift om pristilskudd i landbrukssektoren</h1><article class="legalArticle" data-lovdata-URL="LTI/forskrift/2008-12-19-1490/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med pristilskudd etter denne forskriften er å øke inntekter, redusere kostnader og utjevne distriktsforskjeller i produksjon og omsetning av jordbruksprodukter i tråd med de målsetninger Stortinget har fastsatt.</article></article><article class="legalArticle" data-lovdata-URL="LTI/forskrift/2008-12-19-1490/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Grunnvilkår</span></h2><article class="legalP" id="paragraf-2-ledd-1">Pristilskudd kan gis til produsenter av jordbruksvarer og omsetningsledd så fremt disse driver sin produksjon, foredling og transport i samsvar med regelverk for jordbruksvirksomhet og håndtering av jordbruksvarer. Omsetningsledd må i tillegg inneha de tillatelser som er nødvendig innenfor den type virksomhet som foretaket driver.</article><article class="legalP" id="paragraf-2-ledd-2">Med omsetningsledd menes i denne forskrift foretak som kjøper egg, slakt, melk, ull og korn fra produsent, for videre bearbeiding eller salg, samt foretak som tilvirker mel og andre cerealprodukter eller kraftfôr.</article><article class="legalP" id="paragraf-2-ledd-3">Pristilskudd gis per kilo eller liter vare etter satser fastsatt i eller i medhold av jordbruksavtalen. Det gis ikke tilskudd til vare som kasseres.</article></article><article class="legalArticle" data-lovdata-URL="LTI/forskrift/2008-12-19-1490/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Distrikts- og frakttilskudd for egg</span></h2><article class="legalP" id="paragraf-3-ledd-1">Det kan gis distriktstilskudd til produsent for egg som er omsatt.</article><article class="legalP" id="paragraf-3-ledd-2">Det kan gis frakttilskudd til eggpakkeri for transport av egg fra produsent til eggpakkeri som har skriftlig avtale om løpende mottak av egg fra minst 4 produsenter utenom egen virksomhet.</article></article><article class="legalArticle" data-lovdata-URL="LTI/forskrift/2008-12-19-1490/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Grunn-, distrikts- og frakttilskudd for slakt</span></h2><article class="legalP" id="paragraf-4-ledd-1">Det kan gis grunntilskudd til produsent for slakt av sau, lam, geit og kje som er omsatt.</article><article class="legalP" id="paragraf-4-ledd-2">Det kan gis distriktstilskudd til produsent for slakt av kylling, kalkun, gris, sau, lam, geit, kje, okse, ku, kvige og kalv som er omsatt.</article><article class="legalP" id="paragraf-4-ledd-3">Som omsatt slakt etter denne forskriften regnes også momsfri retur og leieslakt.</article><article class="legalP" id="paragraf-4-ledd-4">Det kan gis frakttilskudd til slakteri for transport av slaktedyr av storfe, gris, sau, geit og hest fra produsent til slakteri.</article></article><article class="legalArticle" data-lovdata-URL="LTI/forskrift/2008-12-19-1490/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Grunn- og distriktstilskudd for melk</span></h2><article class="legalP" id="paragraf-5-ledd-1">Det kan gis grunntilskudd til produsent av geitmelk og distriktstilskudd til produsent av ku- og geitmelk, som i henhold til kvotemyndighetenes vedtak er<ul class="defaultList"><li data-li-identifier="1." data-name="1."><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">produsert innenfor landbrukseiendommens kvote og som er levert til meieriselskap,</article></article></li><li data-li-identifier="2." data-name="2."><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">produsert innenfor landbrukseiendommens kvote og omsatt som foredlet produkt, eller</article></article></li><li data-li-identifier="3." data-name="3."><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">produsert med fritak fra overproduksjonsavgift og omsatt som foredlet produkt.</article></article></li></ul></article></article><article class="legalArticle" data-lovdata-URL="LTI/forskrift/2008-12-19-1490/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilskudd for norsk ull</span></h2><article class="legalP" id="paragraf-6-ledd-1">Det kan gis pristilskudd til produsent for norsk ull omsatt gjennom ullstasjon og for skinn av norsk sau (pelsskinn og ulne skinn) omsatt gjennom slakteri.</article></article><article class="legalArticle" data-lovdata-URL="LTI/forskrift/2008-12-19-1490/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tilskudd for korn, andre kraftfôrråvarer og kraftfôr</span></h2><article class="legalP" id="paragraf-7-ledd-1">Det kan gis prisnedskrivingstilskudd til foretak som kjøper norskprodusert korn fra produsent (kornkjøper) og som videreselger kornet eller anvender det i kommersiell matmel- eller kraftfôrindustri, med unntak av fremstilling av fiskefôr.</article><article class="legalP" id="paragraf-7-ledd-2">Det kan gis matkorntilskudd til foretak som anvender korn i tilvirkning av mel eller andre cerealprodukter som nyttes til mat. Matkorntilskudd kan også gis til foretak som anvender norskprodusert mel i tilvirkning av grillmel som omsettes til fiskeforedlingsindustrien.</article><article class="legalP" id="paragraf-7-ledd-3">Det kan gis frakttilskudd til kornprodusent eller kornkjøper for transport av korn, durra, mais, kli og soya, og til husdyrprodusent for transport av kraftfôr.</article><article class="legalP" id="paragraf-7-ledd-4">Det gis ikke tilskudd etter første og annet ledd dersom varene eksporteres.</article></article><article class="legalArticle" data-lovdata-URL="LTI/forskrift/2008-12-19-1490/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Beregning av tilskudd</span></h2><article class="legalP" id="paragraf-8-ledd-1">Tilskudd beregnes med grunnlag i bestemmelser om soner, soneinnplassering, satser, definisjoner m.m. fastsatt i eller i medhold av jordbruksavtalen.</article></article><article class="legalArticle" data-lovdata-URL="LTI/forskrift/2008-12-19-1490/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Søknad, rapportering og utbetaling</span></h2><article class="legalP" id="paragraf-9-ledd-1">Krav til søknad om tilskudd, rapportering og utbetaling, fastsettes av Statens landbruksforvaltning.</article><article class="legalP" id="paragraf-9-ledd-2">Ved utbetaling av pristilskudd etter denne forskriften kan det gjøres fratrekk for jordbruks- og næringsmiddelrelaterte avgifter som tilskuddsmottaker er ansvarlig for. Omsetningsledd kan formidle utbetaling av tilskudd i medhold av forskrift 19. desember 2008 nr. 1491 om formidling av pristilskudd i landbrukssektoren.</article></article><article class="legalArticle" data-lovdata-URL="LTI/forskrift/2008-12-19-1490/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Opplysningsplikt og kontroll</span></h2><article class="legalP" id="paragraf-10-ledd-1">Mottakere av pristilskudd plikter å gi alle opplysninger som Statens landbruksforvaltning finner nødvendig for å kunne forvalte ordningen, eller for å kunne oppfylle jordbruksavtalen og administrere tollvernet. Statens landbruksforvaltning kan i den forbindelse kreve prognoser over omsetningsleddets forventede mottak av tilskuddsberettigede varer. Prognosene skal være basert på de til enhver tid mest oppdaterte data som virksomheten er i besittelse av.</article><article class="legalP" id="paragraf-10-ledd-2">Krav til dokumentasjon og prognoser fastsettes av Statens landbruksforvaltning.</article><article class="legalP" id="paragraf-10-ledd-3">Statens landbruksforvaltning fører tilsyn med at utbetaling av pristilskudd er riktig, og har adgang til all bokføring, korrespondanse og opptegnelser som vedkommer pristilskuddet. Statens landbruksforvaltning kan kreve at opplysningene bekreftes av revisor.</article><article class="legalP" id="paragraf-10-ledd-4">Statens landbruksforvaltning kan foreta stedlig kontroll hos tilskuddsmottakeren.</article></article><article class="legalArticle" data-lovdata-URL="LTI/forskrift/2008-12-19-1490/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Retting av feilutbetalinger</span></h2><article class="legalP" id="paragraf-11-ledd-1">Statens landbruksforvaltning kan rette feil i utbetalt pristilskudd ved etterbetaling eller krav om tilbakebetaling av tilskudd fra mottaker av pristilskudd.</article></article><article class="legalArticle" data-lovdata-URL="LTI/forskrift/2008-12-19-1490/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Avkorting mv.</span></h2><article class="legalP" id="paragraf-12-ledd-1">Dersom mottaker uaktsomt eller forsettlig har gitt feil eller mangelfulle opplysninger i søknad, rapportering eller på annen måte, som har eller ville dannet grunnlag for en urettmessig utbetaling av tilskuddet, kan hele eller deler av pristilskuddet som tilfaller mottaker avkortes.</article><article class="legalP" id="paragraf-12-ledd-2">Dersom mottaker i henhold til Statens landbruksforvaltnings eller særlovsmyndighets vedtak driver eller har drevet sin virksomhet i strid med denne forskrift eller annet regelverk for jordbruksvirksomhet og håndtering av jordbruksvarer, kan hele eller deler av tilskuddet holdes tilbake inntil forholdet er rettet. Er det ved overtredelsen av slikt regelverk utvist grov uaktsomhet eller forsett, kan hele eller deler av tilskuddet som tilfaller mottaker avkortes.</article></article><article class="legalArticle" data-lovdata-URL="LTI/forskrift/2008-12-19-1490/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Innkreving av tilbakebetalings- eller avkortingsbeløp mv.</span></h2><article class="legalP" id="paragraf-13-ledd-1">Differansen mellom utbetalt beløp og berettiget tilskudd som følge av vedtak om tilbakebetaling etter § 11 eller avkorting etter § 12, kan kreves tilbakebetalt fra mottakeren eller motregnes i senere tilskuddsutbetalinger.</article><article class="legalP" id="paragraf-13-ledd-2">Krav fra offentlig myndighet som utspringer av mottakers jordbruksvirksomhet eller håndtering av jordbruksvarer kan motregnes i pristilskuddsutbetalinger til mottakeren.</article><article class="legalP" id="paragraf-13-ledd-3">Der mottakeren ikke var i aktsom god tro om utbetalingen, kan renter kreves fra det tidspunkt tilbakebetalingskravet er kommet fram til mottaker. Ved grov uaktsomhet eller forsett kan renter kreves fra tidspunktet for utbetalingen av det urettmessige tilskuddet. Rentefoten skal settes lik den rentefot som til enhver tid er fastsatt av Finansdepartementet i medhold av § 3 i lov 17. desember 1976 nr. 100 om renter ved forsinket betaling m.m.</article></article><article class="legalArticle" data-lovdata-URL="LTI/forskrift/2008-12-19-1490/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Forvaltningsmyndighet</span></h2><article class="legalP" id="paragraf-14-ledd-1">Statens landbruksforvaltning forvalter tilskuddsordningene og kan gi utfyllende bestemmelser om gjennomføringen av denne forskriften.</article></article><article class="legalArticle" data-lovdata-URL="LTI/forskrift/2008-12-19-1490/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Dispensasjon</span></h2><article class="legalP" id="paragraf-15-ledd-1">Statens landbruksforvaltning kan i særlige tilfeller dispensere fra forskriftens bestemmelser.</article></article><article class="legalArticle" data-lovdata-URL="LTI/forskrift/2008-12-19-1490/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Klage</span></h2><article class="legalP" id="paragraf-16-ledd-1">Vedtak fattet i medhold av denne forskriften kan påklages til Landbruks- og matdepartementet etter lov 10. februar 1967 om behandlingsmåten i forvaltningssaker kapittel VI.</article></article><article class="legalArticle" data-lovdata-URL="LTI/forskrift/2008-12-19-1490/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Ikrafttredelse</span></h2><article class="legalP" id="paragraf-17-ledd-1">Forskriften trer i kraft 1. januar 2009. Fra samme tidspunkt oppheves følgende forskrifter:<ul class="defaultList"><li data-li-identifier="-" data-name="-"><article class="listArticle" id="paragraf-17-ledd-1-punkt-1"><article class="legalP" id="paragraf-17-ledd-1-punkt-1-ledd-1">forskrift 12. juni 1997 nr. 599 om tilskott til norsk ull</article></article></li><li data-li-identifier="-" data-name="-"><article class="listArticle" id="paragraf-17-ledd-1-punkt-2"><article class="legalP" id="paragraf-17-ledd-1-punkt-2-ledd-1">forskrift 8. januar 1998 nr. 16 om frakttilskott på slakt</article></article></li><li data-li-identifier="-" data-name="-"><article class="listArticle" id="paragraf-17-ledd-1-punkt-3"><article class="legalP" id="paragraf-17-ledd-1-punkt-3-ledd-1">forskrift 29. september 1998 nr. 986 om tilskudd til kjøttproduksjon</article></article></li><li data-li-identifier="-" data-name="-"><article class="listArticle" id="paragraf-17-ledd-1-punkt-4"><article class="legalP" id="paragraf-17-ledd-1-punkt-4-ledd-1">forskrift 26. november 1998 nr. 1092 om frakttilskudd for egg og krav til godkjenning av eggpakkerier</article></article></li><li data-li-identifier="-" data-name="-"><article class="listArticle" id="paragraf-17-ledd-1-punkt-5"><article class="legalP" id="paragraf-17-ledd-1-punkt-5-ledd-1">forskrift 26. august 1999 nr. 965 om tilskott til mjølkeproduksjon</article></article></li><li data-li-identifier="-" data-name="-"><article class="listArticle" id="paragraf-17-ledd-1-punkt-6"><article class="legalP" id="paragraf-17-ledd-1-punkt-6-ledd-1">forskrift 29. februar 2000 nr. 204 om distriktstilskudd for fjørfeslakt</article></article></li><li data-li-identifier="-" data-name="-"><article class="listArticle" id="paragraf-17-ledd-1-punkt-7"><article class="legalP" id="paragraf-17-ledd-1-punkt-7-ledd-1">forskrift 23. mai 2001 nr. 548 om frakttilskuddsordninger for korn og kraftfôr under markedsordningen for korn</article></article></li><li data-li-identifier="-" data-name="-"><article class="listArticle" id="paragraf-17-ledd-1-punkt-8"><article class="legalP" id="paragraf-17-ledd-1-punkt-8-ledd-1">forskrift 11. desember 2002 nr. 1591 om distriktstilskudd til eggproduksjon</article></article></li><li data-li-identifier="-" data-name="-"><article class="listArticle" id="paragraf-17-ledd-1-punkt-9"><article class="legalP" id="paragraf-17-ledd-1-punkt-9-ledd-1">forskrift 8. juli 2004 nr. 1122 om prisnedskrivingstilskudd, matkorntilskudd og prisutjevningsbeløp på kraftfôr under markedsordningen for korn.</article></article></li></ul></article></article><article class="legalArticle" data-lovdata-URL="LTI/forskrift/2008-12-19-1490/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Endringer i andre forskrifter</span></h2><article class="legalP" id="paragraf-18-ledd-1">I forskrift 21. juli 2004 nr. 1131 om erstatning etter offentlige pålegg og restriksjoner i plante- og husdyrproduksjon gjøres følgende endring:</article> <article class="defaultP" margin-top="true">Siste definisjonen i § 18 skal lyde: <table><tbody><tr><td data-text-align="left" data-vertical-align="top"><i>Sone for distriktstilskudd:</i></td><td data-text-align="left" data-vertical-align="top">Områder slik de er angitt i, eller i medhold av jordbruksavtalen.</td></tr></tbody></table></article></article></main></body></html>