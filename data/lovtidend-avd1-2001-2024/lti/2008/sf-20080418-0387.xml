<!DOCTYPE html><html lang="no"><head><title>Forskrift om særskilte beskyttelsestiltak ved import av risprodukter fra Kina for å hindre innblanding av ikke-godkjent genmodifisert ris Bt63</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-04-18-387</dd><dt class="dokid">DokumentID</dt><dd class="dokid">LTI/forskrift/2008-04-18-387</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 5 s 875</dd><dt class="dateInForce">I kraft fra</dt><dd class="dateInForce">2008-04-18</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§9</li><li>lov/2003-12-19-124/§12</li><li>lov/2003-12-19-124/§15</li><li>lov/2003-12-19-124/§16</li><li>lov/2003-12-19-124/§21</li><li>lov/2003-12-19-124/§33</li><li>lov/2003-12-19-124/§36</li><li>forskrift/1983-07-08-1252/§16a</li><li>forskrift/2002-11-07-1290/§7a</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2008-04-25</dd><dt class="journalNumber">Journalnummer</dt><dd class="journalNumber">2008-0331</dd><dt class="titleShort">Korttittel</dt><dd class="titleShort">Forskrift om tiltak mot ris fra Kina</dd><dt class="title">Tittel</dt><dd class="title">Forskrift om særskilte beskyttelsestiltak ved import av risprodukter fra Kina for å hindre innblanding av ikke-godkjent genmodifisert ris Bt63</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet og Landbruks- og matdepartementet 18. april 2008 med hjemmel i lov 19. desember 2003 nr. 124 om matproduksjon og mattrygghet mv. (matloven) § 9, § 12, § 15, § 16, § 21, § 33 og § 36 jf. generell forskrift 8. juli 1983 nr. 1252 for produksjon og omsetning mv. av næringsmidler § 16a sjette ledd og forskrift 7. november 2002 nr. 1290 om fôrvarer § 7a, jf. delegeringsvedtak 19. desember 2003 nr. 1790.</dd><dt class="refid">RefID</dt><dd class="refid">forskrift/2008-04-18-387</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særskilte beskyttelsestiltak ved import av risprodukter fra Kina for å hindre innblanding av ikke-godkjent genmodifisert ris Bt63<ul class="tocSubUl"><li>§ 1. Formål</li><li>§ 2. Produkter som omfattes av forskriften</li><li>§ 3. Krav om analyserapport</li><li>§ 4. Unntak fra kravet om analyserapport</li><li>§ 5. Delte forsendelser</li><li>§ 6. Tiltak i forhold til kontaminerte produkter</li><li>§ 7. Kostnader med analyse mv.</li><li>§ 8. Straff</li><li>§ 9. Endringer i forskriften</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2008-04-18-387" id="dokument"><h1>Forskrift om særskilte beskyttelsestiltak ved import av risprodukter fra Kina for å hindre innblanding av ikke-godkjent genmodifisert ris Bt63</h1><article class="legalArticle" data-lovdata-URL="LTI/forskrift/2008-04-18-387/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskriften er å hindre omsetning av produkter som inneholder ikke-godkjent genmodifisert ris av typen Bt63.</article></article><article class="legalArticle" data-lovdata-URL="LTI/forskrift/2008-04-18-387/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Produkter som omfattes av forskriften</span></h2><article class="legalP" id="paragraf-2-ledd-1">Forskriften gjelder følgende produkter, til bruk som næringsmidler eller fôrvarer, som har opprinnelse i eller er sendt fra Kina:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">Uavskallet ris, avskallet ris, halv- eller helslipt ris og bruddris omfattet av varenummer 10.06.1010 og 10.06.1090, 10.06.2010, 10.06.2090, 10.06.3010, 10.06.3020, 10.06.3099, 10.06.4010, 10.06.4020 og 10.06.4099 i tolltariffen,</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">rismel, gryn av ris, pelleter av ris og bearbeidet korn, kornkimer og stivelse omfattet av varenummer ex11.02.9001, ex11.02.9002, 11.03.1910, 11.03.1920, ex11.03.2000, ex11.04.1900, 11.04.2909, 11.04.3000, 11.08.1980 og 11.08.1990 i tolltariffen,</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">næringsmidler bestemt for barn, i pakninger for detaljsalg, omfattet av varenummer 19.01.1010 og 19.01.1090 i tolltariffen,</article></article></li><li data-li-identifier="d)" data-name="d)"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">pasta omfattet av varenummer 19.02.1100, 19.02.1900, 19.02.2010, 19.02.2091, 19.02.2099, 19.02.3001 og 19.02.3009 i tolltariffen,</article></article></li><li data-li-identifier="e)" data-name="e)"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">næringsmidler tilberedt ved oppusting eller steking av korn eller kornprodukter omfattet av varenummer 19.04.1092 og 19.04.1098 i tolltariffen,</article></article></li><li data-li-identifier="f)" data-name="f)"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">næringsmidler fremstilt av ustekte flak av korn eller av blandinger av ustekte flak av korn og stekte flak av korn eller oppustet korn omfattet av varenummer 19.04.2010 og 19.04.2090 i tolltariffen,</article></article></li><li data-li-identifier="g)" data-name="g)"><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1">forkokt ris uten tilsetning av andre produkter omfattet av varenummer 19.04.9010, 19.04.9020 og 19.04.9090 i tolltariffen,</article></article></li><li data-li-identifier="h)" data-name="h)"><article class="listArticle" id="paragraf-2-ledd-1-punkt-8"><article class="legalP" id="paragraf-2-ledd-1-punkt-8-ledd-1">rispapir omfattet av varenummer ex19.05.9098 i tolltariffen,</article></article></li><li data-li-identifier="i)" data-name="i)"><article class="listArticle" id="paragraf-2-ledd-1-punkt-9"><article class="legalP" id="paragraf-2-ledd-1-punkt-9-ledd-1">kli, spissmel og andre reststoffer fra behandling av korn eller belgfrukter omfattet av varenummer 23.02.4010 og 23.02.4090 i tolltariffen og</article></article></li><li data-li-identifier="j)" data-name="j)"><article class="listArticle" id="paragraf-2-ledd-1-punkt-10"><article class="legalP" id="paragraf-2-ledd-1-punkt-10-ledd-1">peptoner og deres derviater; hudpulver, også behandlet med kromsalt omfattet av varenummer 35.04.0000 i tolltariffen.</article></article></li></ul></article></article><article class="legalArticle" data-lovdata-URL="LTI/forskrift/2008-04-18-387/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav om analyserapport</span></h2><article class="legalP" id="paragraf-3-ledd-1">Ved import av produkter omfattet av denne forskriften, jf. § 2, må det følge en original analyserapport som bekrefter at produktene ikke inneholder genmodifisert ris av typen Bt63.</article><article class="legalP" id="paragraf-3-ledd-2">Analyserapporten skal være utstedt av et offentlig laboratorium eller av et akkreditert laboratorium og være basert på analysemetoden utviklet spesifikt av D. Mäde et al. for å påvise genmodifisert ris av typen Bt63. Dersom analyserapporten er utstedt av et akkreditert kinesisk laboratorium, må rapporten være godkjent av den relevante kompetente myndighet.</article><article class="legalP" id="paragraf-3-ledd-3">Dersom analyserapport som omtalt i første og annet ledd ikke er vedlagt, skal importøren sørge for at produktet analyseres for å vise at det ikke inneholder genmodifisert ris av typen Bt63. Inntil analyserapport foreligger, vil produktet bli holdt tilbake.</article></article><article class="legalArticle" data-lovdata-URL="LTI/forskrift/2008-04-18-387/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Unntak fra kravet om analyserapport</span></h2><article class="legalP" id="paragraf-4-ledd-1">Kravet om analyserapport etter § 3 gjelder ikke dersom et produkt omfattet av denne forskriften, jf. § 2, ikke inneholder, består av eller er fremstilt på grunnlag av ris, og en erklæring om dette fra eksportøren eller importøren følger produktet.</article></article><article class="legalArticle" data-lovdata-URL="LTI/forskrift/2008-04-18-387/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Delte forsendelser</span></h2><article class="legalP" id="paragraf-5-ledd-1">Dersom en forsendelse av produkter omfattet av denne forskriften jf. § 2 deles opp, må en kopi av analyserapporten som nevnt i § 3 eller erklæringen som nevnt i § 4 følge hver del av den delte forsendelsen.</article></article><article class="legalArticle" data-lovdata-URL="LTI/forskrift/2008-04-18-387/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tiltak i forhold til kontaminerte produkter</span></h2><article class="legalP" id="paragraf-6-ledd-1">Mattilsynet fører tilsyn med at bestemmelsene i denne forskriften etterleves og kan fatte de vedtak som er nødvendige for å sikre dette jf. lov 19. desember 2003 nr. 124 om matproduksjon og mattrygghet mv. (matloven) § 23 første ledd, herunder vedtak om lagring, tilbakesending og destruering for å hindre omsetning av genmodifisert ris av typen Bt63.</article></article><article class="legalArticle" data-lovdata-URL="LTI/forskrift/2008-04-18-387/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Kostnader med analyse mv.</span></h2><article class="legalP" id="paragraf-7-ledd-1">Alle kostnader som følge av kravene i forskriften, herunder tiltak for å sikre at produkter som inneholder, består av eller er produsert av genmodifisert ris av typen Bt63 ikke blir satt i omsetning, må dekkes av virksomheten.</article></article><article class="legalArticle" data-lovdata-URL="LTI/forskrift/2008-04-18-387/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straff</span></h2><article class="legalP" id="paragraf-8-ledd-1">Forsettlig eller uaktsom overtredelse av forskriften og vedtak gitt i medhold av den, er straffbart i henhold til matloven § 28.</article></article><article class="legalArticle" data-lovdata-URL="LTI/forskrift/2008-04-18-387/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Endringer i forskriften</span></h2><article class="legalP" id="paragraf-9-ledd-1">Mattilsynet kan endre eller oppheve forskriften.</article></article><article class="legalArticle" data-lovdata-URL="LTI/forskrift/2008-04-18-387/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Forskriften trer i kraft straks.</article></article></main></body></html>