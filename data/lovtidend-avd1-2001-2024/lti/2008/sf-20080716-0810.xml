<!DOCTYPE html><html lang="no"><head><title>Forskrift om endring i forskrift om utskriving, betaling og avregning av terminskatt m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-07-16-810</dd><dt class="dokid">DokumentID</dt><dd class="dokid">LTI/forskrift/2008-07-16-810</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 8 s 1298</dd><dt class="dateInForce">I kraft fra</dt><dd class="dateInForce">2008-07-16, med virkning for inntektsåret 2008 og senere år</dd><dt class="changesToDocuments">Endrer</dt><dd class="changesToDocuments"><ul><li>forskrift/1980-09-05-4</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1975-06-13-35/§7</li></ul></dd><dt class="dateOfPublication">Kunngjort</dt><dd class="dateOfPublication">2008-07-18 11:10</dd><dt class="journalNumber">Journalnummer</dt><dd class="journalNumber">2008-0682</dd><dt class="titleShort">Korttittel</dt><dd class="titleShort">Endr. i forskrift om terminskatt mv.</dd><dt class="title">Tittel</dt><dd class="title">Forskrift om endring i forskrift om utskriving, betaling og avregning av terminskatt m.v.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 16. juli 2008 med hjemmel i lov 13. juni 1975 nr. 35 om skattlegging av undersjøiske petroleumsforekomster m.v. § 7 nr. 5 og 6.</dd><dt class="refid">RefID</dt><dd class="refid">forskrift/2008-07-16-810</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utskriving, betaling og avregning av terminskatt m.v.<ul class="tocSubUl"><li>I<ul class="tocSubUl"><li>§ 1. Utskriving og endring av terminskatt</li><li>§ 2. Melding om og forfall av terminskatt</li><li>§ 3. Renter av terminskatt</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2008-07-16-810" id="dokument"><h1>Forskrift om endring i forskrift om utskriving, betaling og avregning av terminskatt m.v.</h1><section class="section" data-name="kapI" id="kapittel-1" data-lovdata-URL="LTI/forskrift/2008-07-16-810/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 5. september 1980 nr. 4 om utskriving, betaling og avregning av terminskatt m.v. gjøres følgende endring:</article> <article class="defaultP" margin-top="true">§ 1, § 2 og § 3 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Utskriving og endring av terminskatt</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">1. Terminskatt utskrives av Oljeskattekontoret i seks like store terminer som forfaller til betaling 1. august, 1. oktober og 1. desember i inntektsåret og 1. februar, 1. april og 1. juni i det påfølgende år.<article class="legalP" id="kapittel-1-foreslåttparagraf-1-nummer-1-ledd-1">Hvis særlige forhold tilsier det, kan det i enkelte tilfelle fattes vedtak om at terminene ikke skal være like store.</article></article><article class="numberedLegalP" data-numerator="2" id="kapittel-1-foreslåttparagraf-1-nummer-2">2. Utskrevet terminskatt kan endres fram til forfallstid for 4. termin med virkning for de tre siste terminene når det er overveiende sannsynlig at den skattepliktige med den utskrevne terminskatt vil få en resterende skatt eller en tilgodesum ved ligningen for vedkommende år.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Melding om og forfall av terminskatt</span></span><article class="legalP" id="kapittel-1-foreslåttparagraf-2-ledd-1">Den skattepliktige skal ha melding om utskrevet terminskatt og senere endringer i slik skatt. Meldinger sendes i rekommandert brev eller på annen påviselig måte. Innbetaling kan ikke kreves før det er gått 3 uker fra den dag melding om terminskatten ble sendt den skattepliktige. Ved forhøyelse av terminskatten kan det beløp skatten forhøyes med, ikke kreves innbetalt før 3 uker etter at melding om forhøyelsen ble sendt den skattepliktige.</article><article class="legalP" id="kapittel-1-foreslåttparagraf-2-ledd-2">Endringer i utskrevet terminskatt betales sammen med eller kommer til fradrag ved betaling av 4., 5. og 6. termin.</article></article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Renter av terminskatt</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">1. Hvis det på grunn av endringer i utskrevet terminskatt eller innbetalinger etter petroleumsskattelovens § 7 nr. 4, er forskjell på innbetalingene av de tre første og de tre siste terminene, skal det svares renter av halvparten av forskjellen. Rentene forfaller til betaling eller godskrives skattyteren sammen med betaling av de tre siste terminene.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">2. Vedtak etter § 1 nr. 1, annet ledd, om at terminene ikke skal være like store, får virkning for beregning av renter av terminskatt, slik at det ikke skal svares renter av den fastsatte forskjellen mellom de seks terminene.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2008-07-16-810/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen under I trer i kraft straks med virkning for terminskatt for inntektsåret 2008 og senere år.</article></section></main></body></html>