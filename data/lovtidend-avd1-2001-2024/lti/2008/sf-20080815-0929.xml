<!DOCTYPE html><html lang="no"><head><title>Forskrift om oppdragsgivers og oppdragstakers opplysningsplikt</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-08-15-929</dd><dt class="dokid">DokumentID</dt><dd class="dokid">LTI/forskrift/2008-08-15-929</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 9 s 1413</dd><dt class="dateInForce">I kraft fra</dt><dd class="dateInForce">2008-09-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-24/§6-16</li><li>lov/1980-06-13-24/§6-10</li><li>forskrift/1984-03-05-3450</li><li>forskrift/1994-11-28-1064</li></ul></dd><dt class="dateOfPublication">Kunngjort</dt><dd class="dateOfPublication">2008-08-19 13:45</dd><dt class="journalNumber">Journalnummer</dt><dd class="journalNumber">2008-0739</dd><dt class="titleShort">Korttittel</dt><dd class="titleShort">Forskrift om opplysningsplikt</dd><dt class="title">Tittel</dt><dd class="title">Forskrift om oppdragsgivers og oppdragstakers opplysningsplikt</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Skattedirektoratet 15. august 2008 med hjemmel i lov 13. juni 1980 nr. 24 om ligningsforvaltning (ligningsloven) § 6-16 bokstavene a og b, jf. § 6-10 og delegeringsvedtak 5. mars 1984 nr. 3450 og delegeringsvedtak 28. november 1994 nr. 1064.</dd><dt class="refid">RefID</dt><dd class="refid">forskrift/2008-08-15-929</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om oppdragsgivers og oppdragstakers opplysningsplikt<ul class="tocSubUl"><li>§ 1. Opplysninger som skal gis ved rapportering etter ligningsloven § 6-10</li><li>§ 2. Hvordan opplysningene skal gis</li><li>§ 3. Når opplysningene skal gis</li><li>§ 4. Dokumentasjon av navn, fødselsdato og statsborgerskap</li><li>§ 5. Flere opplysningspliktige – avtale om hvem som skal gi opplysninger</li><li>§ 6. Unntak fra rapporteringsplikten for mindre oppdrag</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2008-08-15-929" id="dokument"><h1>Forskrift om oppdragsgivers og oppdragstakers opplysningsplikt</h1><article class="legalArticle" data-lovdata-URL="LTI/forskrift/2008-08-15-929/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Opplysninger som skal gis ved rapportering etter ligningsloven § 6-10</span></h2><article class="legalP" id="paragraf-1-ledd-1">Oppdragsgiver skal ukrevet gi følgende opplysninger:<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">Oppdragstakers navn, adresse i Norge og utlandet samt norsk organisasjonsnummer eller hvis det ikke er tildelt, utenlandsk registreringsnummer. Dersom oppdragstaker er selvstendig næringsdrivende skal det også gis opplysninger om fødselsdato, norsk fødselsnummer eller D-nummer samt utenlandsk identitetsnummer. Er det ikke tildelt norsk fødselsnummer eller D-nummer, skal kjønn, nasjonalitet og sivilstand oppgis.</article></article></li><li data-li-identifier="b)" data-name="b)"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">Oppdragets antatte start- og avslutningstidspunkt, stedet der oppdraget skal utføres, kontraktstype, kontraktsbeløp, antall arbeidstakere og kontraktsnummer. Det skal også gis opplysninger om eventuell hovedoppdragsgivers navn og norske organisasjonsnummer samt hovedkontraktsnummer.</article></article></li><li data-li-identifier="c)" data-name="c)"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">Oppdragsgivers navn, adresse i Norge og utlandet, norsk organisasjonsnummer samt kontaktperson.</article></article></li></ul></article><article class="legalP" id="paragraf-1-ledd-2">Ved rapportering av arbeidstakere skal det gis følgende opplysninger:<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-2-punkt-1"><article class="legalP" id="paragraf-1-ledd-2-punkt-1-ledd-1">Arbeidstakers navn, fødselsdato, norsk fødselsnummer eller D-nummer, utenlandsk identitetsnummer samt adresse i Norge og utlandet. Dersom arbeidstaker ikke har norsk fødselsnummer eller D-nummer, skal det gis opplysninger om arbeidstakers kjønn, nasjonalitet og sivilstand.</article></article></li><li data-li-identifier="b)" data-name="b)"><article class="listArticle" id="paragraf-1-ledd-2-punkt-2"><article class="legalP" id="paragraf-1-ledd-2-punkt-2-ledd-1">Arbeidstakers første og siste arbeidsdag på oppdraget, arbeidssted og eventuelt kontraktsnummer.</article></article></li><li data-li-identifier="c)" data-name="c)"><article class="listArticle" id="paragraf-1-ledd-2-punkt-3"><article class="legalP" id="paragraf-1-ledd-2-punkt-3-ledd-1">Arbeidsgivers navn, adresse i Norge og utlandet samt norsk organisasjonsnummer eller hvis det ikke er tildelt, utenlandsk registreringsnummer.</article></article></li><li data-li-identifier="d)" data-name="d)"><article class="listArticle" id="paragraf-1-ledd-2-punkt-4"><article class="legalP" id="paragraf-1-ledd-2-punkt-4-ledd-1">Oppdragsgivers navn, adresse i Norge og utlandet, norsk organisasjonsnummer eller hvis det ikke er tildelt, utenlandsk registreringsnummer. Det skal også gis opplysninger om eventuell hovedoppdragsgivers navn og norske organisasjonsnummer.</article></article></li><li data-li-identifier="e)" data-name="e)"><article class="listArticle" id="paragraf-1-ledd-2-punkt-5"><article class="legalP" id="paragraf-1-ledd-2-punkt-5-ledd-1">Kontaktperson.</article></article></li></ul></article><article class="legalP" id="paragraf-1-ledd-3">Dersom det skjer endringer etter at opplysningene er gitt, skal det gis korrigerte opplysninger.</article></article><article class="legalArticle" data-lovdata-URL="LTI/forskrift/2008-08-15-929/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Hvordan opplysningene skal gis</span></h2><article class="legalP" id="paragraf-2-ledd-1">Opplysningene skal gis til Skatt vest på fastsatt skjema.</article><article class="legalP" id="paragraf-2-ledd-2">Skattekontoret kan godta at opplysningene gis i en annen form.</article></article><article class="legalArticle" data-lovdata-URL="LTI/forskrift/2008-08-15-929/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Når opplysningene skal gis</span></h2><article class="legalP" id="paragraf-3-ledd-1">Opplysninger om oppdragstaker mv. skal gis snarest etter at kontrakt er inngått og senest innen 14 dager etter at arbeidet er påbegynt.</article><article class="legalP" id="paragraf-3-ledd-2">Opplysninger om arbeidstaker skal gis senest 14 dager etter arbeidstakers første arbeidsdag på oppdraget. Opplysninger om siste arbeidsdag for arbeidstakere skal gis senest 14 dager etter siste arbeidsdag.</article><article class="legalP" id="paragraf-3-ledd-3">Dersom det skjer endringer etter at opplysningene er gitt, skal det gis korrigerte opplysninger senest 14 dager etter at endringen fant sted.</article><article class="legalP" id="paragraf-3-ledd-4">Skattekontoret kan godta andre frister etter avtale med den som skal gi opplysninger.</article></article><article class="legalArticle" data-lovdata-URL="LTI/forskrift/2008-08-15-929/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Dokumentasjon av navn, fødselsdato og statsborgerskap</span></h2><article class="legalP" id="paragraf-4-ledd-1">Når det skal gis opplysninger om en person som ikke har norsk fødselsnummer eller D-nummer, skal navn, fødselsdato og statsborgerskap dokumenteres ved kopi av et legitimasjonsdokument. Legitimasjonsdokumentet skal ha fotografi av personen og inneholde opplysninger om navn, fødselsdato, kjønn og statsborgerskap.</article></article><article class="legalArticle" data-lovdata-URL="LTI/forskrift/2008-08-15-929/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Flere opplysningspliktige – avtale om hvem som skal gi opplysninger</span></h2><article class="legalP" id="paragraf-5-ledd-1">Det kan inngås avtale mellom oppdragsgivere i flere ledd og mellom oppdragsgivere og oppdragstakere om at opplysninger til skattekontoret kan gis av en av dem. En slik avtale fritar ikke for ansvar, mulkt eller gebyr som kan ilegges etter ligningsloven § 10-6 til § 10-8.</article></article><article class="legalArticle" data-lovdata-URL="LTI/forskrift/2008-08-15-929/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Unntak fra rapporteringsplikten for mindre oppdrag</span></h2><article class="legalP" id="paragraf-6-ledd-1">Plikten til ukrevet å gi opplysninger etter ligningsloven § 6-10 gjelder ikke ved tildeling av oppdrag hvor avtalt vederlag er under kroner 10&#xa0;000.</article></article><article class="legalArticle" data-lovdata-URL="LTI/forskrift/2008-08-15-929/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Denne forskrift trer i kraft 1. september 2008.</article></article></main></body></html>