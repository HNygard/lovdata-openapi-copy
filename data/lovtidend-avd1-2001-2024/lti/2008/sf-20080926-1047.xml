<!DOCTYPE html><html lang="no"><head><title>Forskrift om endring i forskrift om tilskudd til frøavl m.m. i gras, engbelgvekster, rotvekster og grønnsaker</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-09-26-1047</dd><dt class="dokid">DokumentID</dt><dd class="dokid">LTI/forskrift/2008-09-26-1047</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 10 s 1509</dd><dt class="dateInForce">I kraft fra</dt><dd class="dateInForce">2008-09-26</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-07-03-779</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">2008-09-30 14:10</dd><dt class="journalNumber">Journalnummer</dt><dd class="journalNumber">2008-0825</dd><dt class="titleShort">Korttittel</dt><dd class="titleShort">Endr. i forskrift om tilskudd til frøavl m.m.</dd><dt class="title">Tittel</dt><dd class="title">Forskrift om endring i forskrift om tilskudd til frøavl m.m. i gras, engbelgvekster, rotvekster og grønnsaker</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 26. september 2008 med hjemmel i lov 12. mai 1995 nr. 23 om jord (jordlova) § 18, og etter samråd med Norges Bondelag og Norsk Bonde- og Småbrukarlag.</dd><dt class="refid">RefID</dt><dd class="refid">forskrift/2008-09-26-1047</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilskudd til frøavl m.m. i gras, engbelgvekster, rotvekster og grønnsaker<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2008-09-26-1047" id="dokument"><h1>Forskrift om endring i forskrift om tilskudd til frøavl m.m. i gras, engbelgvekster, rotvekster og grønnsaker</h1><section class="section" data-name="kapI" id="kapittel-1" data-lovdata-URL="LTI/forskrift/2008-09-26-1047/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 3. juli 2002 nr. 779 om tilskudd til frøavl m.m. i gras, engbelgvekster, rotvekster og grønnsaker gjøres følgende endringer:</article> <article class="defaultP" margin-top="true">§ 4 første og annet ledd skal lyde:</article><article class="legalP" id="kapittel-1-ledd-2">Satsene er fastsatt av Landbruks- og matdepartementet etter samråd med Norges Bondelag og Norsk Bonde- og Småbrukarlag, etter en rammebevilgning gitt under Jordbruksavtalen.</article><article class="legalP" id="kapittel-1-ledd-3">Landbruks- og matdepartementet kan endre satsene i samsvar med den aktuelle prisutvikling.</article> <article class="defaultP" margin-top="true">§ 4 nr. 4.1 og 4.2 skal lyde:</article> <article class="defaultP" margin-top="true">4.1. <i>Pristilskudd</i><table><thead><tr><th data-text-align="left" data-vertical-align="top"><i>Satser for pristilskudd</i></th><th data-text-align="right" data-vertical-align="top"><i>(kr pr. kg)</i></th></tr></thead><tbody><tr><td data-text-align="left" data-vertical-align="top">(Basis/sertifisert frø)</td><td data-text-align="right" data-vertical-align="top" /></tr><tr><td data-text-align="left" data-vertical-align="top">Bladfaks</td><td data-text-align="right" data-vertical-align="top">10,00</td></tr><tr><td data-text-align="left" data-vertical-align="top">Strandrør</td><td data-text-align="right" data-vertical-align="top">10,00</td></tr><tr><td data-text-align="left" data-vertical-align="top">Rødsvingel</td><td data-text-align="right" data-vertical-align="top">10,00</td></tr><tr><td data-text-align="left" data-vertical-align="top">Sauesvingel</td><td data-text-align="right" data-vertical-align="top">20,00</td></tr><tr><td data-text-align="left" data-vertical-align="top">Engrapp</td><td data-text-align="right" data-vertical-align="top">20,00</td></tr><tr><td data-text-align="left" data-vertical-align="top">Engkvein, krypkvein</td><td data-text-align="right" data-vertical-align="top">25,00</td></tr><tr><td data-text-align="left" data-vertical-align="top">Løk</td><td data-text-align="right" data-vertical-align="top">300,00</td></tr><tr><td data-text-align="left" data-vertical-align="top">Økologisk stikkløk</td><td data-text-align="right" data-vertical-align="top">5,00</td></tr><tr><td data-text-align="left" data-vertical-align="top">Nordnorske timoteisorter avlet i Trøndelag</td><td data-text-align="right" data-vertical-align="top">7,50</td></tr></tbody></table></article><article class="legalP" id="kapittel-1-ledd-4">Pristilskuddet skal bare gis for vare som kvalitetsmessig fyller kravene til sertifisering. Dette innebærer at utbetalingene først kan skje når varen er renset, spire- og renhetsundersøkt, og godkjent.</article> <article class="defaultP" margin-top="true">4.2. <i>Arealtilskudd</i><ul class="defaultList"><li data-li-identifier="a." data-name="a."><article class="listArticle" id="kapittel-1-ledd-4-punkt-1"><span class="miscHeadline"><i>Engrapp, bladfaks, rødsvingel og strandrør – gjenlegg</i></span><article class="legalP" id="kapittel-1-ledd-4-punkt-1-ledd-1">Det kan gis et arealtilskudd pr. dekar i gjenleggsåret for engrapp på kr 700, rødsvingel på kr 500, sauesvingel på kr 700, bladfaks på kr 500, strandrør på kr 400, krypkvein på kr 500 og økologisk engsvingel på kr 300. Arealtilskudd kan utbetales til gjenlegg med og uten dekkvekst. Arealtilskudd kan utbetales når gjenlegget er tilfredsstillende ved innvintring med hensyn til plantebestand og ugrasinnhold og når dyrkingsreglene er fulgt (jf. vedlegg A5 i forskrift om såvare).</article><article class="legalP" id="kapittel-1-ledd-4-punkt-1-ledd-2">Følgende faktorer er avgjørende for at et gjenlegg skal kunne betegnes som tilfredsstillende: <ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-4-punkt-1-ledd-2-punkt-1"><article class="legalP" id="kapittel-1-ledd-4-punkt-1-ledd-2-punkt-1-ledd-1">For gjenlegg med dekkvekst må halmen være fjernet.</article></article></li><li data-li-identifier="2)" data-name="2)"><article class="listArticle" id="kapittel-1-ledd-4-punkt-1-ledd-2-punkt-2"><article class="legalP" id="kapittel-1-ledd-4-punkt-1-ledd-2-punkt-2-ledd-1">Plantetallet pr. arealenhet kan være relativt lavt, men plantene må være jevnt fordelt.</article></article></li><li data-li-identifier="3)" data-name="3)"><article class="listArticle" id="kapittel-1-ledd-4-punkt-1-ledd-2-punkt-3"><article class="legalP" id="kapittel-1-ledd-4-punkt-1-ledd-2-punkt-3-ledd-1">Forekomsten av vanskelig bekjempbare ugrasarter og arter som vanskelig lar seg rense fra såvaren, må ikke være større enn at avleren kan holde ugraset under kontroll ved hjelp av luking eller kjemiske midler.</article></article></li></ul></article></article></li><li data-li-identifier="b." data-name="b."><article class="listArticle" id="kapittel-1-ledd-4-punkt-2"><span class="miscHeadline"><i>Slått av første års eng ved økologisk frøavl</i></span><article class="legalP" id="kapittel-1-ledd-4-punkt-2-ledd-1">Det kan gis et arealtilskudd pr. dekar på kr 400 til alle arter, når økologisk frøeng blir slått i stedet for å høstes i første engår for å redusere forekomsten av ugrasplanter.</article></article></li><li data-li-identifier="c." data-name="c."><article class="listArticle" id="kapittel-1-ledd-4-punkt-3"><span class="miscHeadline"><i>Hvitkløver og tetraploide sorter av rødkløver – høsting</i></span><article class="legalP" id="kapittel-1-ledd-4-punkt-3-ledd-1">For hvitkløver og for tetraploide sorter av rødkløver gis et arealtilskudd på kr 500,- pr. dekar i høsteåret. Tilskuddet utbetales på grunnlag av godkjent areal ved vekstkontroll, og tilskuddet begrenses til kun første høsteår.</article></article></li><li data-li-identifier="d." data-name="d."><article class="listArticle" id="kapittel-1-ledd-4-punkt-4"><span class="miscHeadline"><i>Garantibeløp for brytsukkerert Aslaug og rødkløver</i></span><article class="legalP" id="kapittel-1-ledd-4-punkt-4-ledd-1">Ved frøavl av brytsukkerert Aslaug og rødkløver gis et garantibeløp på henholdsvis kr 10&#xa0;000 og kr 1&#xa0;000 pr. dekar. Forutsetningen for utbetaling av garantibeløp er at avlen vurderes som tilfredsstillende utført ved 1. gangs vekstkontroll. Ved helt feilslått frøavling utbetales garantibeløpet, og dersom frøavlingen utbringer et mindre beløp enn garantibeløpet, utbetales differansen som tilskudd.</article></article></li><li data-li-identifier="e." data-name="e."><article class="listArticle" id="kapittel-1-ledd-4-punkt-5"><span class="miscHeadline"><i>Rotvekster</i></span><article class="legalP" id="kapittel-1-ledd-4-punkt-5-ledd-1">For felter som tas ut etter overvintring eller ved feilslått frøavling, har avleren krav på arealtilskudd etter følgende regler: <ul class="defaultList"><li data-li-identifier="-" data-name="-"><article class="listArticle" id="kapittel-1-ledd-4-punkt-5-ledd-1-punkt-1"><article class="legalP" id="kapittel-1-ledd-4-punkt-5-ledd-1-punkt-1-ledd-1">Det areal som etter inspeksjon tas ut pga. dårlig overvintring, er berettiget til halvt arealtilskudd. Dette gjelder også om avleren for egen regning vil la arealet ligge til frøhøsting.</article></article></li><li data-li-identifier="-" data-name="-"><article class="listArticle" id="kapittel-1-ledd-4-punkt-5-ledd-1-punkt-2"><article class="legalP" id="kapittel-1-ledd-4-punkt-5-ledd-1-punkt-2-ledd-1">Areal der dyrkingen fullføres etter kontrakter, er berettiget til fullt arealtilskudd, selv om feltet ikke gir frø som oppfyller de kvalitetskrav som gjelder for sertifisering iht. forskrift om såvare. Det samme gjelder dersom frøene oppfyller forskriftens kvalitetskrav, men såvareforretningene setter høyere kvalitetskrav og dermed ikke kjøper frøet.</article></article></li><li data-li-identifier="-" data-name="-"><article class="listArticle" id="kapittel-1-ledd-4-punkt-5-ledd-1-punkt-3"><article class="legalP" id="kapittel-1-ledd-4-punkt-5-ledd-1-punkt-3-ledd-1">Dersom avlingen av renset, godkjent frø fra et areal utbringer et mindre beløp enn det fastsatte arealtilskudd, utbetales differansen som tilskudd.</article></article></li><li data-li-identifier="-" data-name="-"><article class="listArticle" id="kapittel-1-ledd-4-punkt-5-ledd-1-punkt-4"><article class="legalP" id="kapittel-1-ledd-4-punkt-5-ledd-1-punkt-4-ledd-1">Areal som ikke blir godkjent ved siste inspeksjon av årsaker som avleren er uten skyld i, er likedan berettiget til fullt arealtilskudd.</article></article></li></ul></article><article class="legalP" id="kapittel-1-ledd-4-punkt-5-ledd-2">Ordinært arealtilskudd er på kr 500,- pr. dekar.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2008-09-26-1047/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>