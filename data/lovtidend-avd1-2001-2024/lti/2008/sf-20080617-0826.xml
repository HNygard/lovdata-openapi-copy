<!DOCTYPE html><html lang="no"><head><title>Forskrift om endring i forskrift om slakterier og tilvirkningsanlegg for akvakulturdyr</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-06-17-826</dd><dt class="dokid">DokumentID</dt><dd class="dokid">LTI/forskrift/2008-06-17-826</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 8 s 1336</dd><dt class="dateInForce">I kraft fra</dt><dd class="dateInForce">2008-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-10-30-1250</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§5</li><li>lov/2003-12-19-124/§6</li><li>lov/2003-12-19-124/§7</li><li>lov/2003-12-19-124/§15</li><li>forskrift/2003-12-19-1790</li><li>lov/1974-12-20-73/§30</li><li>forskrift/2004-02-06-307</li></ul></dd><dt class="dateOfPublication">Kunngjort</dt><dd class="dateOfPublication">2008-07-25 12:05</dd><dt class="journalNumber">Journalnummer</dt><dd class="journalNumber">2008-0700</dd><dt class="titleShort">Korttittel</dt><dd class="titleShort">Endr. i forskrift om slakterier, akvakulturdyr</dd><dt class="title">Tittel</dt><dd class="title">Forskrift om endring i forskrift om slakterier og tilvirkningsanlegg for akvakulturdyr</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 17. juni 2008 med hjemmel i lov 19. desember 2003 nr. 124 om matproduksjon og mattrygghet mv. (matloven) § 5, § 6, § 7 og § 15, jf. delegeringsvedtak 19. desember 2003 nr. 1790 og lov 20. desember 1974 nr. 73 om dyrevern § 30, jf. delegeringsvedtak 6. februar 2004 nr. 307. <br /> <strong>EØS-henvisninger:</strong> EØS-avtalen vedlegg I kap. I (direktiv 2006/88/EF).</dd><dt class="refid">RefID</dt><dd class="refid">forskrift/2008-06-17-826</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om slakterier og tilvirkningsanlegg for akvakulturdyr<ul class="tocSubUl"><li>I<ul class="tocSubUl"><li>§ 4. Krav til godkjenning</li><li>§ 5. Krav til søknad om godkjenning</li><li>§ 6. Forhold som vurderes ved godkjenning</li><li>§ 7. Endring og tilbaketrekking av godkjenning</li><li>§ 8. Generelle smittehygieniske krav</li><li>§ 9. Journalføring og varsling</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2008-06-17-826" id="dokument"><h1>Forskrift om endring i forskrift om slakterier og tilvirkningsanlegg for akvakulturdyr</h1><section class="section" data-name="kapI" id="kapittel-1" data-lovdata-URL="LTI/forskrift/2008-06-17-826/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 30. oktober 2006 nr. 1250 om slakterier og tilvirkningsanlegg for akvakulturdyr gjøres følgende endringer:</article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-2">Formålet med denne forskriften er å fremme god helse hos akvakulturdyr og ivareta god velferd hos fisk.</article> <article class="defaultP" margin-top="true">§ 2 andre ledd skal lyde:</article><article class="legalP" id="kapittel-1-ledd-3">Forskriften gjelder virksomheter hvor det foregår slakting eller tilvirkning av akvakulturdyr, inkludert ekspedisjonssentraler for bløtdyr som er akvakulturdyr.</article> <article class="defaultP" margin-top="true">§ 3 skal lyde:</article><article class="legalP" id="kapittel-1-ledd-4">I denne forskrift mener en med:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1"><i>Akvakulturdyr:</i> alle livsstadier inklusive kjønnsprodukter og hvilestadier, av alle akvatiske dyr oppdrettet i et akvakulturanlegg eller et akvakulturområde for bløtdyr, inkludert alle akvatiske dyr som har vært viltlevende og som er ment for et akvakulturanlegg eller et akvakulturområde for bløtdyr.</article></article></li><li data-li-identifier="b)" data-name="b)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1"><i>Akvatiske dyr:</i> <ul class="defaultList"><li data-li-identifier="1." data-name="1."><article class="listArticle" id="kapittel-1-ledd-4-punkt-2-ledd-1-punkt-1"><article class="legalP" id="kapittel-1-ledd-4-punkt-2-ledd-1-punkt-1-ledd-1">kjeveløse fisk (urfisk) som tilhører overklassen <i>Agnatha</i>, bruskfisk og beinfisk som tilhører klassene <i>Chondrichthyes</i> og <i>Osteichthyes</i></article></article></li><li data-li-identifier="2." data-name="2."><article class="listArticle" id="kapittel-1-ledd-4-punkt-2-ledd-1-punkt-2"><article class="legalP" id="kapittel-1-ledd-4-punkt-2-ledd-1-punkt-2-ledd-1">bløtdyr som tilhører rekken <i>Mollusca</i></article></article></li><li data-li-identifier="3." data-name="3."><article class="listArticle" id="kapittel-1-ledd-4-punkt-2-ledd-1-punkt-3"><article class="legalP" id="kapittel-1-ledd-4-punkt-2-ledd-1-punkt-3-ledd-1">skalldyr som tilhører underrekken <i>Crustacea</i>.</article></article></li></ul></article></article></li><li data-li-identifier="c)" data-name="c)"><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1"><i>Avløpsvann:</i> væske fra slakte- og tilvirkingsprosessen – herunder vaskevann fra produksjonslokalene.</article></article></li><li data-li-identifier="d)" data-name="d)"><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1"><i>Slakting:</i> bedøving og avliving av fisk.</article></article></li><li data-li-identifier="e)" data-name="e)"><article class="listArticle" id="kapittel-1-ledd-4-punkt-5"><article class="legalP" id="kapittel-1-ledd-4-punkt-5-ledd-1"><i>Tilvirkning:</i> tilvirkning av akvakulturdyr før konsum ved enhver type tiltak eller teknikk som endrer den anatomiske helheten, slik som bløgging, sløying, hodekapping, kutting, filetering, rensing og tining som genererer avfall eller biprodukter og som kan forårsake spredning av sykdom.</article></article></li></ul></article> <article class="defaultP" margin-top="true">Kapittel 2 og 3 skal lyde:</article><span class="futuretitle" id="kapittel-1-foreslåttittel-1">Kapittel 2. Krav til søknad og godkjenning</span><article class="futureLegalArticle" data-name="§4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Krav til godkjenning</span></span><article class="legalP" id="kapittel-1-foreslåttparagraf-1-ledd-1">Etablering, drift, utvidelse, flytting og endring av drift ved slakteri og tilvirkningsanlegg skal godkjennes av Mattilsynet.</article></article><article class="futureLegalArticle" data-name="§5" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Krav til søknad om godkjenning</span></span><article class="legalP" id="kapittel-1-foreslåttparagraf-2-ledd-1">Søknad om godkjenning skal inneholde de opplysninger som er nødvendige for å vurdere om godkjenning kan gis og hvilke vilkår som eventuelt skal stilles.</article><article class="legalP" id="kapittel-1-foreslåttparagraf-2-ledd-2">Søknad om godkjenning skal minst inneholde opplysninger om følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-2-punkt-1"><article class="legalP" id="kapittel-1-foreslåttparagraf-2-ledd-2-punkt-1-ledd-1">Navn på slakteri- eller tilvirkningsanlegg, driftsansvarlig, adresse, telefonnummer, telefaksnummer, eventuelt mobiltelefonnummer og e-postadresse.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-2-punkt-2"><article class="legalP" id="kapittel-1-foreslåttparagraf-2-ledd-2-punkt-2-ledd-1">Kart og koordinatangivelse som beskriver plassering av virksomheten og plantegning av slakteri- eller tilvirkningsanlegget.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-2-punkt-3"><article class="legalP" id="kapittel-1-foreslåttparagraf-2-ledd-2-punkt-3-ledd-1">System for behandling av avløpsvann.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-ledd-2-punkt-4"><article class="legalP" id="kapittel-1-foreslåttparagraf-2-ledd-2-punkt-4-ledd-1">Arter av akvakulturdyr som skal slaktes eller tilvirkes ved slakteriet eller tilvirkningsanlegget, produksjon og driftsomfang.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-2-ledd-2-punkt-5"><article class="legalP" id="kapittel-1-foreslåttparagraf-2-ledd-2-punkt-5-ledd-1">Internkontrollsystem som sannsynliggjør at krav til smittehygienisk og velferdsmessig forsvarlig drift, inkludert krav til journalføring, kan etterleves.</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-2-ledd-2-punkt-6"><article class="legalP" id="kapittel-1-foreslåttparagraf-2-ledd-2-punkt-6-ledd-1">Hvilke metoder og innretninger som er valgt for sedering, bedøving og avliving av fiskene og dokumentasjon på at disse er utprøvd og funnet egnede.</article></article></li></ul></article><article class="legalP" id="kapittel-1-foreslåttparagraf-2-ledd-3">Det kan kreves ytterligere opplysninger dersom det er nødvendig for å vurdere om godkjenning kan gis.</article></article><article class="futureLegalArticle" data-name="§6" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Forhold som vurderes ved godkjenning</span></span><article class="legalP" id="kapittel-1-foreslåttparagraf-3-ledd-1">Slakteri og tilvirkingsanlegg skal:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">lokaliseres slik at nødvendige smitteforebyggende hensyn til nærliggende akvakulturanlegg og viltlevende bestander av akvatiske dyr blir ivaretatt,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">bygges slik at krav til behandling av avløpsvann og biprodukter kan oppfylles,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">ha drenering av avløpsvann til eget avløpssystem, om nødvendig skal drenering også omfatte avløpsvann fra losseplass og andre arealer som eksponeres for biprodukter,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-3-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1">ha lager for biprodukter som er plassert atskilt fra produksjonslokalene, og med nødvendig kapasitet for mellomlagring,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-3-ledd-1-punkt-5"><article class="legalP" id="kapittel-1-foreslåttparagraf-3-ledd-1-punkt-5-ledd-1">ha tekniske innretninger og utstyr som er egnet ut fra hensynet til fiskevelferd, og</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-3-ledd-1-punkt-6"><article class="legalP" id="kapittel-1-foreslåttparagraf-3-ledd-1-punkt-6-ledd-1">ha et internkontrollsystem som sannsynliggjør at krav til smittehygienisk og fiskevelferdsmessig forsvarlig drift, inkludert krav til journalføring, kan etterleves.</article></article></li></ul></article><article class="legalP" id="kapittel-1-foreslåttparagraf-3-ledd-2">Det kan stilles vilkår til godkjenningen.</article><article class="legalP" id="kapittel-1-foreslåttparagraf-3-ledd-3">Bestemmelsen i første og andre ledd er ikke til hinder for at flytende mobile slakterier kan godkjennes på særskilte vilkår.</article></article><article class="futureLegalArticle" data-name="§7" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Endring og tilbaketrekking av godkjenning</span></span><article class="legalP" id="kapittel-1-foreslåttparagraf-4-ledd-1">Godkjenning etter § 4 kan endres eller trekkes tilbake dersom det foreligger vesentlige brudd på vilkår i godkjenningen eller bestemmelser gitt i eller i medhold av matloven eller dyrevernloven.</article></article><span class="futuretitle" id="kapittel-1-foreslåttittel-2">Kapittel 3. Smittehygieniske krav til drift av slakterier og tilvirkningsanlegg</span><article class="futureLegalArticle" data-name="§8" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Generelle smittehygieniske krav</span></span><article class="legalP" id="kapittel-1-foreslåttparagraf-5-ledd-1">Driften skal være smittehygienisk forsvarlig. Det skal sikres at personell, arbeidstøy, utstyr, gjenstander, brukt emballasje med videre ikke sprer smitte.</article><article class="legalP" id="kapittel-1-foreslåttparagraf-5-ledd-2">Det skal opprettholdes et skille mellom biprodukter og avløpsvann.</article><article class="legalP" id="kapittel-1-foreslåttparagraf-5-ledd-3">Alt avløpsvann skal behandles i henhold til krav fastsatt i forskrift 20. februar 1997 nr. 192 om desinfeksjon av inntaksvann til og avløpsvann fra akvakulturrelatert virksomhet.</article><article class="legalP" id="kapittel-1-foreslåttparagraf-5-ledd-4">Akvakulturdyr skal ikke føres levende ut igjen fra slakteri og tilvirkningsanlegg, med mindre de er beregnet for direkte konsum.</article></article><article class="futureLegalArticle" data-name="§9" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Journalføring og varsling</span></span><article class="legalP" id="kapittel-1-foreslåttparagraf-6-ledd-1">Mottak av akvakulturdyr eller akvakulturdyrprodukter inn til, og uttak av akvakulturdyrprodukter ut fra slakteri- eller tilvirkningsanlegg skal journalføres.</article><article class="legalP" id="kapittel-1-foreslåttparagraf-6-ledd-2">Mattilsynet skal varsles umiddelbart ved:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-6-ledd-2-punkt-1"><article class="legalP" id="kapittel-1-foreslåttparagraf-6-ledd-2-punkt-1-ledd-1">grunn til mistanke om sykdom på liste 1, 2 eller 3, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-6-ledd-2-punkt-2"><article class="legalP" id="kapittel-1-foreslåttparagraf-6-ledd-2-punkt-2-ledd-1">teknisk svikt eller andre forhold som har medført vesentlige velferdsmessige konsekvenser for fisken.</article></article></li></ul></article></article> <article class="defaultP" margin-top="true">Nåværende § 8 – § 18 blir nye § 10 – § 20.</article> <article class="defaultP" margin-top="true">§ 19 andre og tredje ledd skal lyde:</article><article class="legalP" id="kapittel-1-ledd-5">Slakterier og tilvirkingsanlegg etablert før 30. august 2002 er unntatt fra kravet i § 6 bokstav a. Dette gjelder likevel ikke hvis slakteriet eller tilvirkingsanlegget vil utvide, flytte eller endre drift.</article><article class="legalP" id="kapittel-1-ledd-6">§ 11 annet ledd om dokumentasjon av kompetanse trer i kraft 1. januar 2008. § 14 annet ledd om forbud mot bruk av CO<sub>2</sub> som bedøvingsmetode, trer i kraft 1. januar 2010.</article></section><section class="section" data-name="kapII" id="kapittel-2" data-lovdata-URL="LTI/forskrift/2008-06-17-826/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. august 2008.</article></section></main></body></html>