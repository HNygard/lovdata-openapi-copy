<!DOCTYPE html><html lang="no"><head><title>Forskrift om opptak til studier ved Høgskolen i Bodø som ikke er regulert av nasjonale forskrifter eller rammeplaner</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-10-06-1307</dd><dt class="dokid">DokumentID</dt><dd class="dokid">LTI/forskrift/2008-10-06-1307</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 13 s 1811</dd><dt class="dateInForce">I kraft fra</dt><dd class="dateInForce">2009-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§9-1</li><li>forskrift/2005-10-10-1191/§1-1</li><li>forskrift/2005-12-01-1392/§3</li><li>forskrift/2005-12-01-1392/§5</li></ul></dd><dt class="dateOfPublication">Kunngjort</dt><dd class="dateOfPublication">2008-12-12 15:15</dd><dt class="journalNumber">Journalnummer</dt><dd class="journalNumber">2008-1025</dd><dt class="titleShort">Korttittel</dt><dd class="titleShort">Forskrift om opptak til studier ved HiBo</dd><dt class="title">Tittel</dt><dd class="title">Forskrift om opptak til studier ved Høgskolen i Bodø som ikke er regulert av nasjonale forskrifter eller rammeplaner</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Styret for Høgskolen i Bodø 6. oktober 2008 med hjemmel i lov 1. april 2005 nr. 15 om universiteter og høyskoler § 3-6, § 3-7 og § 9-1 annet ledd, forskrift 10. oktober 2005 nr. 1191 om opptak til universiteter og høyskoler § 1-1 fjerde ledd samt forskrift 1. desember 2005 nr. 1392 om krav til mastergrad § 3 og § 5.</dd><dt class="refid">RefID</dt><dd class="refid">forskrift/2008-10-06-1307</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak til studier ved Høgskolen i Bodø som ikke er regulert av nasjonale forskrifter eller rammeplaner<ul class="tocSubUl"><li>§ 1. Virkeområde</li><li>§ 2. Opptakskomiteer</li><li>§ 3. Opptaksgrunnlaget</li><li>§ 4. Opptak utenom poengreglene</li><li>§ 5. Utenlandsk utdanning</li><li>§ 6. Opptak til mastergradsstudium</li><li>§ 7. Opptak til frie bachelorstudier</li><li>§ 8. Rangering av søkere/beregning av konkurransepoeng</li><li>§ 9. Forhåndsløfte</li><li>§ 10. Søknadsfrist</li><li>§ 11. Reservering av studieplass</li><li>§ 12. Frist for ettersending av vitnemål</li><li>§ 13. Klagefrist</li><li>§ 14. Utfyllende regler</li><li>§ 15. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/2008-10-06-1307" id="dokument"><h1>Forskrift om opptak til studier ved Høgskolen i Bodø som ikke er regulert av nasjonale forskrifter eller rammeplaner</h1><article class="legalArticle" data-lovdata-URL="LTI/forskrift/2008-10-06-1307/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for opptak til studier ved Høgskolen i Bodø som ikke er regulert og fastsatt av nasjonale forskrifter eller rammeplaner med opptaks- og rangeringsregelverk.</article></article><article class="legalArticle" data-lovdata-URL="LTI/forskrift/2008-10-06-1307/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Opptakskomiteer</span></h2><article class="legalP" id="paragraf-2-ledd-1">Opptak til lavere grads studier foretas av Opptakskomité for opptak til lavere grads studier ved hvert fakultet.</article><article class="legalP" id="paragraf-2-ledd-2">Opptak til høgre grads studier foretas av Opptakskomité for opptak til høgre grads studier ved hvert fakultet.<ul class="defaultList"><li data-li-identifier="1." data-name="1."><article class="listArticle" id="paragraf-2-ledd-2-punkt-1"><span class="miscHeadline"><i>Sammensetning</i></span><article class="legalP" id="paragraf-2-ledd-2-punkt-1-ledd-1">Opptakskomiteene skal være sammensatt av den eller de som dekanen utpeker fra sitt fakultet, samt to studentrepresentanter oppnevnt av Studenttinget. Studentrepresentantene har funksjonstid på ett år. Studiedirektør har ansvaret opptakskomiteenes sekretariat, som sørger for innkalling og som leder/administrerer møtene.</article></article></li><li data-li-identifier="2." data-name="2."><article class="listArticle" id="paragraf-2-ledd-2-punkt-2"><span class="miscHeadline"><i>Mandat</i></span><article class="legalP" id="paragraf-2-ledd-2-punkt-2-ledd-1">Opptakskomiteene skal på vegne av styret ivareta ansvar for at opptakene til lavere og høgre grads studier ved høgskolen (både de nasjonalt samordnede og de lokale opptakene) blir gjennomført korrekt, herunder <ul class="defaultList"><li data-li-identifier="-" data-name="-"><article class="listArticle" id="paragraf-2-ledd-2-punkt-2-ledd-1-punkt-1"><article class="legalP" id="paragraf-2-ledd-2-punkt-2-ledd-1-punkt-1-ledd-1">behandle søknader om opptak på særskilt grunnlag</article></article></li><li data-li-identifier="-" data-name="-"><article class="listArticle" id="paragraf-2-ledd-2-punkt-2-ledd-1-punkt-2"><article class="legalP" id="paragraf-2-ledd-2-punkt-2-ledd-1-punkt-2-ledd-1">behandle realkompetansesøknader</article></article></li><li data-li-identifier="-" data-name="-"><article class="listArticle" id="paragraf-2-ledd-2-punkt-2-ledd-1-punkt-3"><article class="legalP" id="paragraf-2-ledd-2-punkt-2-ledd-1-punkt-3-ledd-1">behandle spesielle søknader om forhåndsløfte</article></article></li><li data-li-identifier="-" data-name="-"><article class="listArticle" id="paragraf-2-ledd-2-punkt-2-ledd-1-punkt-4"><article class="legalP" id="paragraf-2-ledd-2-punkt-2-ledd-1-punkt-4-ledd-1">vurdere og ta stilling til studiekompetanse for ordinære søknader, hvor studiekompetanse ikke umiddelbart kan konstateres av saksbehandler</article></article></li><li data-li-identifier="-" data-name="-"><article class="listArticle" id="paragraf-2-ledd-2-punkt-2-ledd-1-punkt-5"><article class="legalP" id="paragraf-2-ledd-2-punkt-2-ledd-1-punkt-5-ledd-1">behandle søknader om lemping av krav om forutdanning for privatister (kandidater som ønsker å ta eksamen uten å være tatt opp til et studium)</article></article></li><li data-li-identifier="-" data-name="-"><article class="listArticle" id="paragraf-2-ledd-2-punkt-2-ledd-1-punkt-6"><article class="legalP" id="paragraf-2-ledd-2-punkt-2-ledd-1-punkt-6-ledd-1">godkjenne opptaket for det enkelte studieår.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2008-10-06-1307/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Opptaksgrunnlaget</span></h2><article class="legalP" id="paragraf-3-ledd-1">Det kreves generell studiekompetanse etter gjeldende regler. Utover dette kreves det normalt fullført annen høgre utdanning og/eller relevant yrkespraksis for opptak til videregående studier. Relevant yrkespraksis kan i enkelte tilfeller erstatte hele eller deler av kravet til høgre utdanning. Krav ut over generell studiekompetanse fastsettes av den instans som har godkjenningsmyndighet for studiet, og er angitt i studieplanen for hvert enkelt studium.</article><article class="legalP" id="paragraf-3-ledd-2">Søkere som ikke har generell studiekompetanse vil på individuelt grunnlag kunne vurderes ut fra sin realkompetanse.</article><article class="legalP" id="paragraf-3-ledd-3">Opptakskomiteen kan i særskilte tilfeller godta opptak av studenter som ved studiestart mangler deler av opptaksgrunnlaget. Opptaksgrunnlaget må være fullstendig før vitnemål i studiet kan utstedes.</article></article><article class="legalArticle" data-lovdata-URL="LTI/forskrift/2008-10-06-1307/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Opptak utenom poengreglene</span></h2><article class="legalP" id="paragraf-4-ledd-1">Søkerne tas opp utenom poengreglene på særskilt grunnlag. Som særskilt grunnlag regnes sosiale, helsemessige eller andre særlige forhold som gir grunn til å anta at eksamensresultatene ikke gir et riktig bilde av søkerens kvalifikasjoner. Kvalifiserte søkere som ikke kan poengberegnes, rangeres av opptakskomiteen etter individuell vurdering.</article></article><article class="legalArticle" data-lovdata-URL="LTI/forskrift/2008-10-06-1307/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utenlandsk utdanning</span></h2><article class="legalP" id="paragraf-5-ledd-1">Søkere med utenlandsk utdanning tas opp etter gjeldende nasjonale kriterier som er nedfelt i Samordna opptaks rundskriv, samt GSU-listen som er utarbeidet av NOKUT. Søkere med utenlandsk utdanning som opptaksgrunnlag må i tillegg oppfylle krav til språkkunnskaper i norsk og engelsk, jf. høgskolens reglement om krav til søkere med utenlandsk bakgrunn. Reglementet kunngjøres på høgskolens hjemmesider på Internett.</article></article><article class="legalArticle" data-lovdata-URL="LTI/forskrift/2008-10-06-1307/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Opptak til mastergradsstudium</span></h2><article class="legalP" id="paragraf-6-ledd-1">Opptak til mastergradsstudium følger til enhver tid de krav som er definert i forskrift 1. desember 2005 nr. 1392 om krav til mastergrad.<ul class="defaultList"><li data-li-identifier="1." data-name="1."><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">Opptak til mastergrad av 120 studiepoengs omfang</article><article class="legalP" id="paragraf-6-ledd-1-punkt-1-ledd-2">Det kreves ett av følgende fullførte utdanningsløp: <ul class="defaultList"><li data-li-identifier="-" data-name="-"><article class="listArticle" id="paragraf-6-ledd-1-punkt-1-ledd-2-punkt-1"><article class="legalP" id="paragraf-6-ledd-1-punkt-1-ledd-2-punkt-1-ledd-1">bachelorgrad</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-1-ledd-2-punkt-2"><article class="legalP" id="paragraf-6-ledd-1-punkt-1-ledd-2-punkt-2-ledd-1">cand.mag.-grad</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-1-ledd-2-punkt-3"><article class="legalP" id="paragraf-6-ledd-1-punkt-1-ledd-2-punkt-3-ledd-1">annen grad eller yrkesutdanning av minimum 3 års omfang</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-1-ledd-2-punkt-4"><article class="legalP" id="paragraf-6-ledd-1-punkt-1-ledd-2-punkt-4-ledd-1">utdanning som i henhold til § 3-4 i lov om universiteter og høyskoler er godkjent som jevngod med ovennevnte grader eller utdanningsløp.</article></article></li></ul></article><article class="legalP" id="paragraf-6-ledd-1-punkt-1-ledd-3">Innenfor ett av de nevnte utdanningsløp må det inngå: <ul class="defaultList"><li data-li-identifier="-" data-name="-"><article class="listArticle" id="paragraf-6-ledd-1-punkt-1-ledd-3-punkt-1"><article class="legalP" id="paragraf-6-ledd-1-punkt-1-ledd-3-punkt-1-ledd-1">fordypning i fag, emne eller emnegruppe av minimum 80 studiepoengs omfang innenfor fagområdet for mastergraden eller</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-1-ledd-3-punkt-2"><article class="legalP" id="paragraf-6-ledd-1-punkt-1-ledd-3-punkt-2-ledd-1">integrert yrkesrettet utdanning av minimum 120 studiepoengs omfang innenfor fagområdet for mastergraden.</article></article></li></ul></article><article class="legalP" id="paragraf-6-ledd-1-punkt-1-ledd-4">Normalt kreves dessuten et karaktersnitt på minst C eller 2,7 i opptaksgrunnlaget. Karakterkrav skal være beskrevet under opptakskrav i studieplanen.</article></article></li><li data-li-identifier="2." data-name="2."><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">Opptak til erfaringsbasert mastergrad av 90 eller 120 studiepoengs omfang</article><article class="legalP" id="paragraf-6-ledd-1-punkt-2-ledd-2">Det kreves ett av følgende fullførte utdanningsløp: <ul class="defaultList"><li data-li-identifier="-" data-name="-"><article class="listArticle" id="paragraf-6-ledd-1-punkt-2-ledd-2-punkt-1"><article class="legalP" id="paragraf-6-ledd-1-punkt-2-ledd-2-punkt-1-ledd-1">bachelorgrad</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-2-ledd-2-punkt-2"><article class="legalP" id="paragraf-6-ledd-1-punkt-2-ledd-2-punkt-2-ledd-1">cand.mag.-grad</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-2-ledd-2-punkt-3"><article class="legalP" id="paragraf-6-ledd-1-punkt-2-ledd-2-punkt-3-ledd-1">annen grad eller yrkesutdanning av minimum 3 års omfang</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-2-ledd-2-punkt-4"><article class="legalP" id="paragraf-6-ledd-1-punkt-2-ledd-2-punkt-4-ledd-1">utdanning som i henhold til § 3-4 i lov om universiteter og høyskoler er godkjent som jevngod med ovennevnte grader eller utdanningsløp.</article></article></li></ul></article><article class="legalP" id="paragraf-6-ledd-1-punkt-2-ledd-3">I tillegg kreves minst 2 års relevant yrkespraksis. Fakultetet vurderer hva som er relevant yrkespraksis, og kan for det enkelte studium fastsette krav om lengre yrkespraksis.</article></article></li></ul></article> <article class="defaultP" margin-top="true">Til punkt 1 og 2:</article><article class="legalP" id="paragraf-6-ledd-2">Generelt gjelder ved opptak til mastergradsstudier at dekan i spesielle tilfeller kan godkjenne andre dokumenterte kvalifikasjoner som helt eller delvis er likeverdig med utdanningsløpene nevnt ovenfor.</article><article class="legalP" id="paragraf-6-ledd-3">Videre kan dekan ved respektive fakultet fastsette at bestemte fag, emner eller emnegrupper skal inngå i opptaksgrunnlaget. Dekan kan også fastsette særlige faglige minstekrav for opptak til studier i form av karaktersnitt eller karakterpoeng.</article></article><article class="legalArticle" data-lovdata-URL="LTI/forskrift/2008-10-06-1307/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Opptak til frie bachelorstudier</span></h2><article class="legalP" id="paragraf-7-ledd-1">Med frie bachelorstudier menes her treårig bachelorutdanning hvor krav til oppbygging er regulert i forskrift om krav til bachelorgraden ved høgskolen i Bodø § 3 nr. 3 og § 3 nr. 4, og hvor innholdet ut over dette ikke er forhåndsdefinert av høgskolen.</article><article class="legalP" id="paragraf-7-ledd-2">Det må søkes om opptak til alle selvstendige studier som planlegges å inngå i graden. Vanlige regler og forbehold gjelder for igangsetting, søknadsfrister, poengberegning, rangering og opptak av søkere til hvert studium.</article></article><article class="legalArticle" data-lovdata-URL="LTI/forskrift/2008-10-06-1307/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Rangering av søkere/beregning av konkurransepoeng</span></h2><ul class="defaultList"><li data-li-identifier="1." data-name="1."><article class="listArticle" id="paragraf-8-punkt-1"><article class="legalP" id="paragraf-8-punkt-1-ledd-1">Dekan ved det fakultetet som tilbyr studiet, fastsetter rangeringsregler og regler for tilleggspoeng. Rangeringsreglene og regler for tilleggspoeng framgår i studieplanen for hvert enkelt studium.</article></article></li><li data-li-identifier="2." data-name="2."><article class="listArticle" id="paragraf-8-punkt-2"><article class="legalP" id="paragraf-8-punkt-2-ledd-1">Ved lik poengsum rangeres eldre søkere foran yngre.</article></article></li></ul><article class="legalP" id="paragraf-8-ledd-1">Dekan kan fastsette spesielle kvotegrupper for opptak til enkelte studier.</article></article><article class="legalArticle" data-lovdata-URL="LTI/forskrift/2008-10-06-1307/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Forhåndsløfte</span></h2><article class="legalP" id="paragraf-9-ledd-1">Søkere som har dokumentert behov for tidlig svar, kan be om forhåndsløfte. Forhåndsløfte kan gis til søkere som normalt ville ha fått tilbud om studieplass ved forrige ordinære opptak.</article></article><article class="legalArticle" data-lovdata-URL="LTI/forskrift/2008-10-06-1307/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Søknadsfrist</span></h2><article class="legalP" id="paragraf-10-ledd-1">Søknadsfristen er normalt 15. april for studier med oppstart i august, og 15. oktober for studier med oppstart i januar. I de tilfeller hvor det er andre søknadsfrister opplyses dette på høgskolens hjemmesider.</article><article class="legalP" id="paragraf-10-ledd-2">Søknad om opptak utenom poengreglene og søknad om forhåndsløfte må foreligge innen særskilt frist som kunngjøres på høgskolens hjemmesider. Søknaden må være begrunnet og dokumentert, jf. § 9.</article></article><article class="legalArticle" data-lovdata-URL="LTI/forskrift/2008-10-06-1307/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Reservering av studieplass</span></h2><article class="legalP" id="paragraf-11-ledd-1">Tildelt studieplass kan etter søknad reserveres til året etter når opptaksorganet finner at det foreligger tungtveiende grunner.</article></article><article class="legalArticle" data-lovdata-URL="LTI/forskrift/2008-10-06-1307/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Frist for ettersending av vitnemål</span></h2><article class="legalP" id="paragraf-12-ledd-1">Frist for ettersending av vitnemål er 1. juli for studier med søknadsfrist 15. april. Ettersendingsfrist for studier med annen søknadsfrist er normalt 3 uker etter søknadsfrist.</article></article><article class="legalArticle" data-lovdata-URL="LTI/forskrift/2008-10-06-1307/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Klagefrist</span></h2><article class="legalP" id="paragraf-13-ledd-1">Frist for å klage på vedtaket er senest 3 uker etter mottatt brev fra høgskolen, jf. forvaltningslovens § 29.</article><article class="legalP" id="paragraf-13-ledd-2">Klagen skal stiles til Høgskolen i Bodø og behandles av opptaksorganet ved det fakultetet som tilbyr den utdanningen det er søkt opptak til. Klagen må underskrives av den som klager eller den klageren gir fullmakt. I klagen skal det oppgis hvilket vedtak det klages over, og den endring som ønskes. Det bør også oppgis hvilke grunner som legges til klagen, jf. forvaltningslovens § 32.</article></article><article class="legalArticle" data-lovdata-URL="LTI/forskrift/2008-10-06-1307/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Utfyllende regler</span></h2><article class="legalP" id="paragraf-14-ledd-1">Rektor kan fastsette utfyllende regler innenfor rammen av bestemmelsene i denne forskrift.</article></article><article class="legalArticle" data-lovdata-URL="LTI/forskrift/2008-10-06-1307/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Ikrafttreden</span></h2><article class="legalP" id="paragraf-15-ledd-1">Denne forskriften trer i kraft fra og med 1. januar 2009. Fra samme dato oppheves forskrift 28. februar 2006<sup class="footnotereference" data-footnotereferencevalue="1" data-unique-footnote-counter="1">1</sup> om opptak til studier ved Høgskolen i Bodø som ikke er regulert av nasjonale forskrifter eller rammeplaner.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Ikke kunngjort i Norsk Lovtidend.</article></footer></article></main></body></html>