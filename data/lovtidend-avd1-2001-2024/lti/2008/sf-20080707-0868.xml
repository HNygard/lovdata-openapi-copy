<!DOCTYPE html><html lang="no"><head><title>Forskrift om endring i forskrift om dagpenger under arbeidsløshet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-07-07-868</dd><dt class="dokid">DokumentID</dt><dd class="dokid">LTI/forskrift/2008-07-07-868</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 9 s 1390</dd><dt class="dateInForce">I kraft fra</dt><dd class="dateInForce">2008-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-09-16-890</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§4-3</li></ul></dd><dt class="dateOfPublication">Kunngjort</dt><dd class="dateOfPublication">2008-08-05 14:10</dd><dt class="journalNumber">Journalnummer</dt><dd class="journalNumber">2008-0720</dd><dt class="titleShort">Korttittel</dt><dd class="titleShort">Endr. i forskrift om dagpenger</dd><dt class="title">Tittel</dt><dd class="title">Forskrift om endring i forskrift om dagpenger under arbeidsløshet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og inkluderingsdepartementet 7. juli 2008 med hjemmel i lov 28. februar 1997 nr. 19 om folketrygd (folketrygdloven) § 4-3 fjerde ledd.</dd><dt class="refid">RefID</dt><dd class="refid">forskrift/2008-07-07-868</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om dagpenger under arbeidsløshet<ul class="tocSubUl"><li>I<ul class="tocSubUl"><li>§ 11-1. (innhold)</li><li>§ 11-2. (beregning av vanlig arbeidstid)</li><li>§ 11-3. (maksimal vanlig arbeidstid)</li></ul></li><li>II Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2008-07-07-868" id="dokument"><h1>Forskrift om endring i forskrift om dagpenger under arbeidsløshet</h1><section class="section" data-name="kapI" id="kapittel-1" data-lovdata-URL="LTI/forskrift/2008-07-07-868/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 16. september 1998 nr. 890 om dagpenger under arbeidsløshet gjøres følgende endring:</article> <article class="defaultP" margin-top="true">Nytt kapittel 11 skal lyde:</article><span class="futuretitle" id="kapittel-1-foreslåttittel-1">Kapittel 11. Vanlig arbeidstid</span><article class="futureLegalArticle" data-name="§11-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 11-1</span>. <span class="legalArticleTitle">(innhold)</span></span><article class="legalP" id="kapittel-1-foreslåttparagraf-1-ledd-1">Med vanlig arbeidstid forstås den arbeidstiden som legges til grunn for beregning av arbeidstidsreduksjon jf. folketrygdloven § 4-3 annet ledd, og ved gradering av dagpenger jf. folketrygdloven § 4-13.</article><article class="legalP" id="kapittel-1-foreslåttparagraf-1-ledd-2">Vanlig arbeidstid gir uttrykk for medlemmets faktiske arbeidslivstilknytning forut for arbeidstidsreduksjonen.</article></article><article class="futureLegalArticle" data-name="§11-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 11-2</span>. <span class="legalArticleTitle">(beregning av vanlig arbeidstid)</span></span><article class="legalP" id="kapittel-1-foreslåttparagraf-2-ledd-1">Som vanlig arbeidstid regnes den arbeidstiden medlemmet hadde i siste arbeidsforhold forut for arbeidstidsreduksjonen, når dette eller disse har vart i minst seks måneder.</article><article class="legalP" id="kapittel-1-foreslåttparagraf-2-ledd-2">Vanlig arbeidstid settes til gjennomsnittlig arbeidstid siste tolv måneder forut for fremsetting av krav om dagpenger (kravtidspunktet) dersom<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-2-punkt-1"><article class="legalP" id="kapittel-1-foreslåttparagraf-2-ledd-2-punkt-1-ledd-1">medlemmet har hatt varierende arbeidstid de siste seks måneder forut for arbeidstidsreduksjonen eller</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-2-punkt-2"><article class="legalP" id="kapittel-1-foreslåttparagraf-2-ledd-2-punkt-2-ledd-1">arbeidsforhold som nevnt i første ledd, har vart i mindre enn seks måneder.</article></article></li></ul></article><article class="legalP" id="kapittel-1-foreslåttparagraf-2-ledd-3">Dersom medlemmet ikke har hatt arbeid siste tolv måneder før kravtidspunktet, settes vanlig arbeidstid til gjennomsnittet av arbeidstiden i arbeidsforhold i de tre sist avsluttede kalenderår før kravtidspunktet, med mindre forholdet omfattes av første ledd.</article><article class="legalP" id="kapittel-1-foreslåttparagraf-2-ledd-4">Perioder med rett til sykepenger etter folketrygdloven kapittel 8 og rett til foreldrepenger etter folketrygdloven kapittel 14 regnes som perioder med arbeid, med tilsvarende arbeidstid som medlemmet hadde i arbeidsforhold forut for sykmeldings- eller permisjonsperioden.</article><article class="legalP" id="kapittel-1-foreslåttparagraf-2-ledd-5">For medlemmer som har rett til dagpenger etter folketrygdloven § 4-19 etter avtjent verneplikt settes vanlig arbeidstid til 37,5 timer per uke.</article><article class="legalP" id="kapittel-1-foreslåttparagraf-2-ledd-6">Ved gjennomsnittsberegning for arbeidstakere i fiskeforedlingsindustrien og i fiskeoljeindustrien inngår kun uker med arbeid i beregningen.</article></article><article class="futureLegalArticle" data-name="§11-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 11-3</span>. <span class="legalArticleTitle">(maksimal vanlig arbeidstid)</span></span><article class="legalP" id="kapittel-1-foreslåttparagraf-3-ledd-1">Vanlig arbeidstid kan maksimalt settes til 40 timer per uke.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2008-07-07-868/KAPITTEL_2"><h2 data-text-align="center">II<br />Ikrafttredelse</h2><article class="legalP" id="kapittel-2-ledd-1">Endringen trer i kraft 1. september 2008.</article></section></main></body></html>