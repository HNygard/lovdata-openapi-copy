<!DOCTYPE html><html lang="no"><head><title>Vedtak om endring i instruks til tilsynsveterinæren i Mattilsynet – distriktskontoret for kartlegging av og tiltak mot Campylobacter i fjørfe og ferskt fjørfekjøtt i fjørfeslakterier</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-01-17-43</dd><dt class="dokid">DokumentID</dt><dd class="dokid">LTI/forskrift/2008-01-17-43</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 1 s 266</dd><dt class="dateInForce">I kraft fra</dt><dd class="dateInForce">2008-01-17</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-06-23-1033</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1995-03-21-265/§63</li><li>forskrift/1995-03-21-265/§65</li><li>lov/2003-12-19-124/§33</li><li>lov/2003-12-19-124/§36</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2008-01-22 13:55</dd><dt class="journalNumber">Journalnummer</dt><dd class="journalNumber">2008-0052</dd><dt class="titleShort">Korttittel</dt><dd class="titleShort">Endr. i instruks til tilsynsveterinæren</dd><dt class="title">Tittel</dt><dd class="title">Vedtak om endring i instruks til tilsynsveterinæren i Mattilsynet – distriktskontoret for kartlegging av og tiltak mot Campylobacter i fjørfe og ferskt fjørfekjøtt i fjørfeslakterier</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 17. januar 2008 med hjemmel i forskrift 21. mars 1995 nr. 265 om hygiene og kontroll mv. ved produksjon og omsetning av ferskt fjørfekjøtt § 63 og § 65.</dd><dt class="refid">RefID</dt><dd class="refid">forskrift/2008-01-17-43</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om endring i instruks til tilsynsveterinæren i Mattilsynet – distriktskontoret for kartlegging av og tiltak mot Campylobacter i fjørfe og ferskt fjørfekjøtt i fjørfeslakterier<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2008-01-17-43" id="dokument"><h1>Vedtak om endring i instruks til tilsynsveterinæren i Mattilsynet – distriktskontoret for kartlegging av og tiltak mot Campylobacter i fjørfe og ferskt fjørfekjøtt i fjørfeslakterier</h1><section class="section" data-name="kapI" id="kapittel-1" data-lovdata-URL="LTI/forskrift/2008-01-17-43/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I instruks 23. juni 2004 nr. 1033 til tilsynsveterinæren i Mattilsynet – distriktskontoret for kartlegging av og tiltak mot Campylobacter i fjørfe og ferskt fjørfekjøtt i fjørfeslakterier gjøres følgende endringer:</article> <article class="defaultP" margin-top="true">Under punkt 1 skal underpunkt 1.1 lyde:</article><article class="marginIdArticle" id="kapittel-1-punkt-1"><span class="data-marginOriginalId">1.1</span><article class="legalP" id="kapittel-1-punkt-1-ledd-1"><i>Slaktekylling:</i> til og med 50 dager gammel kylling av tamhøns (Gallus gallus).</article></article> <article class="defaultP" margin-top="true">Under punkt 1 skal underpunkt 1.3, 1.4 og 1.5 lyde:</article><article class="marginIdArticle" id="kapittel-1-punkt-2"><span class="data-marginOriginalId">1.3</span><article class="legalP" id="kapittel-1-punkt-2-ledd-1"><i>Positiv flokk:</i> flokk som har Campylobacter positiv besetningsprøve før slakting.</article></article><article class="marginIdArticle" id="kapittel-1-punkt-3"><span class="data-marginOriginalId">1.4</span><article class="legalP" id="kapittel-1-punkt-3-ledd-1"><i>Negativ flokk:</i> flokk som har Campylobacter negativ besetningsprøve før slakting.</article></article><article class="marginIdArticle" id="kapittel-1-punkt-4"><span class="data-marginOriginalId">1.5</span><article class="legalP" id="kapittel-1-punkt-4-ledd-1"><i>Flokk med ukjent status:</i> flokk med verken negativ eller positiv Campylobacter besetningsprøve på slaktetidspunktet.</article><article class="legalP" id="kapittel-1-punkt-4-ledd-2">Når besetningsprøven er tatt tidligere enn 4 dager før slakting skal tilsynsveterinæren vurdere om også flokk med negativ besetningsprøve skal anses som flokk med ukjent status. I vurderingen skal tilsynsveterinæren legge vekt på tidligere resultater fra samme besetning, kjent årstidsavhengig variasjon i forekomsten av Campylobacter, hvor gammel prøven er og hensynet til praktiske løsninger i forbindelse med høytider.</article></article> <article class="defaultP" margin-top="true">Under punkt 3 skal underpunkt 3.1 lyde:</article><article class="marginIdArticle" id="kapittel-1-punkt-5"><span class="data-marginOriginalId">3.1</span><article class="legalP" id="kapittel-1-punkt-5-ledd-1">Det skal tas ut prøver for campylobacterundersøkelse fra alle flokker av kylling med positiv besetningsprøve før slakting og fra flokker med ukjent status på slaktetidspunktet.</article></article> <article class="defaultP" margin-top="true">Under punkt 3 skal underpunkt 3.4 og 3.5 lyde:</article><article class="marginIdArticle" id="kapittel-1-punkt-6"><span class="data-marginOriginalId">3.4</span><article class="legalP" id="kapittel-1-punkt-6-ledd-1">Fra hver flokk tas 10 blindtarmsprøver fordelt på 10 enkeltdyr. Prøvene må ikke tas så raskt etter hverandre at kun et fåtall transportkasser prøvetas. Prøvetakingen må ikke starte før etter at de 500 første dyrene er slaktet med mindre partiet er veldig lite.</article></article><article class="marginIdArticle" id="kapittel-1-punkt-7"><span class="data-marginOriginalId">3.5</span><article class="legalP" id="kapittel-1-punkt-7-ledd-1">Prøvene sendes, sammen med utfylt skjema, til Veterinærinstituttet, Seksjon for bakteriologi, Ullevålsveien 68, 0454 Oslo, samme dag prøven er tatt.</article></article> <article class="defaultP" margin-top="true">Punkt 4 og 5 skal lyde:</article><article class="marginIdArticle" id="kapittel-1-punkt-8"><span class="data-marginOriginalId">4.</span><span class="miscHeadline"><i>Tiltak</i></span></article><article class="marginIdArticle" id="kapittel-1-punkt-9"><span class="data-marginOriginalId">4.1</span><article class="legalP" id="kapittel-1-punkt-9-ledd-1">Virksomheten skal pålegges å varmebehandle eller fryse (-18 °C eller kaldere i minst 3 uker) samtlige godkjente slakt fra en positiv flokk dersom ikke virksomheten på eget initiativ gjør dette.</article></article><article class="marginIdArticle" id="kapittel-1-punkt-10"><span class="data-marginOriginalId">4.2</span><article class="legalP" id="kapittel-1-punkt-10-ledd-1">Virksomheten kan pålegges å legge godkjent slakt fra flokk med ukjent status på lager i påvente av at analyseresultatene foreligger dersom ikke virksomheten på eget initiativ gjennomfører varmebehandling eller innfrysing i tråd med pkt. 4.1.</article><article class="legalP" id="kapittel-1-punkt-10-ledd-2">Ved positivt analyseresultat skal partiet behandles som nevnt under pkt. 4.1. Ved negativt analyseresultat kan slaktene frambys uten ytterligere tiltak.</article></article><article class="marginIdArticle" id="kapittel-1-punkt-11"><span class="data-marginOriginalId">5.</span><span class="miscHeadline"><i>Ikrafttredelse</i></span></article><article class="marginIdArticle" id="kapittel-1-punkt-12"><span class="data-marginOriginalId">5.1</span><article class="legalP" id="kapittel-1-punkt-12-ledd-1">Denne instruks trer i kraft 1. juli 2004. Samtidig oppheves instruks 6. juni 2001 nr. 628 til tilsynsveterinæren/det kommunale næringsmiddeltilsynet for kartlegging og tiltak mot campylobacter i fjørfe og ferskt fjørfekjøtt i fjørfekjøttslakterier.</article></article> <article class="defaultP" margin-top="true">Punkt 6 og 7 oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2008-01-17-43/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>