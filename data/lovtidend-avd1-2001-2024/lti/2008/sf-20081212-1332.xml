<!DOCTYPE html><html lang="no"><head><title>Forskrift om regulering av fisket etter breiflabb i 2009</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-12-12-1332</dd><dt class="dokid">DokumentID</dt><dd class="dokid">LTI/forskrift/2008-12-12-1332</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 13 s 1857</dd><dt class="dateInForce">I kraft fra</dt><dd class="dateInForce">2009-01-01 – 2009-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§15</li><li>lov/2008-06-06-37/§16</li><li>lov/2008-06-06-37/§36</li></ul></dd><dt class="dateOfPublication">Kunngjort</dt><dd class="dateOfPublication">2008-12-16 15:00</dd><dt class="journalNumber">Journalnummer</dt><dd class="journalNumber">2008-1081</dd><dt class="titleShort">Korttittel</dt><dd class="titleShort">Forskrift om regulering av breiflabbfisket, 2009</dd><dt class="title">Tittel</dt><dd class="title">Forskrift om regulering av fisket etter breiflabb i 2009</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 12. desember 2008 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 15, § 16 og § 36 andre ledd.</dd><dt class="refid">RefID</dt><dd class="refid">forskrift/2008-12-12-1332</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter breiflabb i 2009<ul class="tocSubUl"><li>§ 1. Generelt forbud</li><li>§ 2. Begrensninger i bruk av garn</li><li>§ 3. Fredningstid</li><li>§ 4. Minstemål og innblanding under minstemål</li><li>§ 5. Maskeutforming og maskestørrelse</li><li>§ 6. Krav til røkting</li><li>§ 7. Rapportering</li><li>§ 8. Bifangst</li><li>§ 9. Bemyndigelse</li><li>§ 10. Straff</li><li>§ 11. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2008-12-12-1332" id="dokument"><h1>Forskrift om regulering av fisket etter breiflabb i 2009</h1><article class="legalArticle" data-lovdata-URL="LTI/forskrift/2008-12-12-1332/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Generelt forbud</span></h2><article class="legalP" id="paragraf-1-ledd-1">Det er forbudt for norske fartøy å fiske og lande breiflabb i 2009.</article></article><article class="legalArticle" data-lovdata-URL="LTI/forskrift/2008-12-12-1332/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Begrensninger i bruk av garn</span></h2><article class="legalP" id="paragraf-2-ledd-1">Uten hinder av § 1 er det tillatt å fiske etter breiflabb med en garnmengde på inntil 500 garn per fartøy. Det enkelte garn kan være inntil 27,5 meter langt.</article></article><article class="legalArticle" data-lovdata-URL="LTI/forskrift/2008-12-12-1332/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fredningstid</span></h2><article class="legalP" id="paragraf-3-ledd-1">Det er forbudt å fiske breiflabb med garn nord for 64° N i tidsrommet fra og med 1. januar til og med 20. mai og fra 20. desember til og med 31. desember. I området mellom 62° N og 64° N gjelder forbudet fra og med 1. mars til og med 20. mai.</article></article><article class="legalArticle" data-lovdata-URL="LTI/forskrift/2008-12-12-1332/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Minstemål og innblanding under minstemål</span></h2><article class="legalP" id="paragraf-4-ledd-1">I garnfisket er det forbudt å fiske breiflabb mindre enn 60 cm.</article><article class="legalP" id="paragraf-4-ledd-2">Fartøy som fisker med garn kan ha inntil 5&#xa0;% breiflabb under minstemål i antall i de enkelte fangster og ombord.</article></article><article class="legalArticle" data-lovdata-URL="LTI/forskrift/2008-12-12-1332/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Maskeutforming og maskestørrelse</span></h2><article class="legalP" id="paragraf-5-ledd-1">Det er forbudt å ha mer enn fire sider i den enkelte maske. Alle maskens sider skal være like lange.</article><article class="legalP" id="paragraf-5-ledd-2">I fiske etter breiflabb er det forbudt å bruke garn dersom maskestørrelsen er mindre enn 360 mm.</article></article><article class="legalArticle" data-lovdata-URL="LTI/forskrift/2008-12-12-1332/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav til røkting</span></h2><article class="legalP" id="paragraf-6-ledd-1">Garn som benyttes i fiske etter breiflabb skal røktes minst annenhver dag.</article></article><article class="legalArticle" data-lovdata-URL="LTI/forskrift/2008-12-12-1332/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Rapportering</span></h2><article class="legalP" id="paragraf-7-ledd-1">Fartøy som driver garnfiske etter breiflabb skal rapportere til Kystvaktsentralen på Sortland (tlf. 07611) om følgende:<ul class="defaultList"><li data-li-identifier="a)" data-name="a)"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">setting av garn,</article></article></li><li data-li-identifier="b)" data-name="b)"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">opphaling av garn ved avslutning av fisket,</article></article></li><li data-li-identifier="c)" data-name="c)"><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">tap av garn,</article></article></li><li data-li-identifier="d)" data-name="d)"><article class="listArticle" id="paragraf-7-ledd-1-punkt-4"><article class="legalP" id="paragraf-7-ledd-1-punkt-4-ledd-1">funn av tapte garn.</article></article></li></ul></article></article><article class="legalArticle" data-lovdata-URL="LTI/forskrift/2008-12-12-1332/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Bifangst</span></h2><article class="legalP" id="paragraf-8-ledd-1">Ved fiske med garn er det uten hinder av forbudet i § 1 tillatt å ha inntil 5&#xa0;% bifangst av breiflabb regnet i vekt i de enkelte fangster og ved landing.</article><article class="legalP" id="paragraf-8-ledd-2">Ved fiske med trål eller snurrevad er det forbudt å fiske breiflabb som bifangst. Uten hinder av forbudet er det tillatt å ha inntil 20&#xa0;% bifangst av breiflabb i vekt i de enkelte fangster og ved landing ved fiske med stormasket trål eller snurrevad, og inntil 10&#xa0;% bifangst av breiflabb ved fiske med breiflabb ved fiske med reketrål.</article><article class="legalP" id="paragraf-8-ledd-3">Bifangst av breiflabb ved fiske med reketrål regnes i rund vekt per uke basert på summen av alle sluttsedler/landingssedler undertegnet i tidsrommet fra mandag klokken 00.00 til søndag klokken 24.00.</article><article class="legalP" id="paragraf-8-ledd-4">Fartøy som fisker med småmasket trål kan ha inntil 0,5&#xa0;% bifangst av breiflabb i vekt i de enkelte fangster og ved landing, men maksimalt 500 kg breiflabb per tur.</article></article><article class="legalArticle" data-lovdata-URL="LTI/forskrift/2008-12-12-1332/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Bemyndigelse</span></h2><article class="legalP" id="paragraf-9-ledd-1">Fiskeridirektoratet kan endre denne forskriften og fastsette nærmere bestemmelser som er nødvendige for å oppnå en rasjonell og hensiktsmessig utøvelse eller gjennomføring av fisket.</article></article><article class="legalArticle" data-lovdata-URL="LTI/forskrift/2008-12-12-1332/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Straff</span></h2><article class="legalP" id="paragraf-10-ledd-1">Den som forsettlig eller uaktsomt overtrer bestemmelser i denne forskriften straffes etter § 61, § 62 og § 64 i lov 6. juni 2008 nr. 37 om forvaltning av viltlevande marine ressursar (havressurslova). På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2008-12-12-1332/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" id="paragraf-11-ledd-1">Denne forskriften trer i kraft 1. januar 2009 og gjelder til og med 31. desember 2009.</article></article></main></body></html>