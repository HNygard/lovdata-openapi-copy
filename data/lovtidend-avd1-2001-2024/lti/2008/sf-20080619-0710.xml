<!DOCTYPE html><html lang="no"><head><title>Forskrift om rapportering av slaktet rein</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-06-19-710</dd><dt class="dokid">DokumentID</dt><dd class="dokid">LTI/forskrift/2008-06-19-710</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 7 s 1169</dd><dt class="dateInForce">I kraft fra</dt><dd class="dateInForce">2008-06-19</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-07-02-1093</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2008-06-27 14:40</dd><dt class="journalNumber">Journalnummer</dt><dd class="journalNumber">2008-0595</dd><dt class="titleShort">Korttittel</dt><dd class="titleShort">Forskrift om rapportering av slaktet rein</dd><dt class="title">Tittel</dt><dd class="title">Forskrift om rapportering av slaktet rein</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 19. juni 2008 med hjemmel i Stortingets årlige vedtak om reindriftsavtalen.</dd><dt class="refid">RefID</dt><dd class="refid">forskrift/2008-06-19-710</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om rapportering av slaktet rein<ul class="tocSubUl"><li>§ 1. Formål</li><li>§ 2. Definisjon</li><li>§ 3. Økonomisk støtte</li><li>§ 4. Plikter</li><li>§ 5. Rapportering</li><li>§ 6. Kontroll</li><li>§ 7. Destruksjon</li><li>§ 8.</li><li>§ 9. Avkortning og tilbakebetaling</li><li>§ 10. Klageadgang</li><li>§ 11. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2008-06-19-710" id="dokument"><h1>Forskrift om rapportering av slaktet rein</h1><article class="legalArticle" data-lovdata-URL="LTI/forskrift/2008-06-19-710/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften skal sikre at det foreligger en forvaltningsmessig kontroll av det slakteuttak som kreves for enkelte ordninger over reindriftsavtalen. Kontrollen er en del av de oppgaver Reindriftsforvaltningen har i henhold til Økonomireglementet for staten og skal basere seg på et samarbeid mellom Reindriftsforvaltningen og de som slakter rein.</article></article><article class="legalArticle" data-lovdata-URL="LTI/forskrift/2008-06-19-710/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjon</span></h2><article class="legalP" id="paragraf-2-ledd-1">Med vedkommende reindriftsagronom menes i denne forskriften reindriftsagronomen i det reinbeiteområdet hvor slaktereinens eier er hjemmehørende. For siidaandeler i Trollheimen og tamreinlag er reindriftsagronomen i Sør-Trøndelag/Hedmark rette vedkommende.</article><article class="legalP" id="paragraf-2-ledd-2">Med tilsynsveterinær menes veterinær ansatt i Mattilsynet, og utpekt til å forestå kjøttkontroll og tilsyn med virksomheten.</article></article><article class="legalArticle" data-lovdata-URL="LTI/forskrift/2008-06-19-710/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Økonomisk støtte</span></h2><article class="legalP" id="paragraf-3-ledd-1">De som slakter rein kan søke om økonomisk støtte til å gjennomføre de alders- og kjønnsbestemmelser som kreves, jf. § 5.</article></article><article class="legalArticle" data-lovdata-URL="LTI/forskrift/2008-06-19-710/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Plikter</span></h2><article class="legalP" id="paragraf-4-ledd-1">De som slakter rein skal<ul class="defaultList"><li data-li-identifier="a." data-name="a."><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">gi melding om slakting til vedkommende reindriftsagronom, jf. § 2, og senest innen 3 virkedager før slakting starter,</article></article></li><li data-li-identifier="b." data-name="b."><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">rapportere månedlig til Reindriftssjefen om slakting av rein i henhold til § 5, og senest innen den 15. i måneden etter at slakting er gjennomført,</article></article></li><li data-li-identifier="c." data-name="c."><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">legge til rette for stikkprøvekontroll av registrerings- og rapporteringsrutiner.</article></article></li></ul></article><article class="legalP" id="paragraf-4-ledd-2">De som rapporterer slakt plikter å betale matproduksjons-<sup class="footnotereference" data-footnotereferencevalue="1" data-unique-footnote-counter="1">1</sup> og forskningsavgift.<sup class="footnotereference" data-footnotereferencevalue="2" data-unique-footnote-counter="2">2</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. forskrift 28. januar 2004 nr. 221 om avgift og gebyr i matforvaltning.</article><article class="footnote" data-name="2" data-unique-footnote-counter="2"><span class="footnoteLabel">2</span> Jf. forskrift 6. april 2001 nr. 410 om forskningsavgift på landbruksprodukter.</article></footer></article><article class="legalArticle" data-lovdata-URL="LTI/forskrift/2008-06-19-710/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Rapportering</span></h2><article class="legalP" id="paragraf-5-ledd-1">De som slakter rein skal føre en slaktejournal daglig eller per skift. Journalen skal overføres til Reindriftssjefen elektronisk på eget skjema i henhold til standardoppsett.</article><article class="legalP" id="paragraf-5-ledd-2">Slaktejournalen skal gi opplysninger om<ul class="defaultList"><li data-li-identifier="a." data-name="a."><article class="listArticle" id="paragraf-5-ledd-2-punkt-1"><article class="legalP" id="paragraf-5-ledd-2-punkt-1-ledd-1">reineiers fødselsnummer,</article></article></li><li data-li-identifier="b." data-name="b."><article class="listArticle" id="paragraf-5-ledd-2-punkt-2"><article class="legalP" id="paragraf-5-ledd-2-punkt-2-ledd-1">slakteriets organisasjonsnummer,</article></article></li><li data-li-identifier="c." data-name="c."><article class="listArticle" id="paragraf-5-ledd-2-punkt-3"><article class="legalP" id="paragraf-5-ledd-2-punkt-3-ledd-1">slakteritype,</article></article></li><li data-li-identifier="d." data-name="d."><article class="listArticle" id="paragraf-5-ledd-2-punkt-4"><article class="legalP" id="paragraf-5-ledd-2-punkt-4-ledd-1">transportsone,</article></article></li><li data-li-identifier="e." data-name="e."><article class="listArticle" id="paragraf-5-ledd-2-punkt-5"><article class="legalP" id="paragraf-5-ledd-2-punkt-5-ledd-1">utøvende slakteri,</article></article></li><li data-li-identifier="f." data-name="f."><article class="listArticle" id="paragraf-5-ledd-2-punkt-6"><article class="legalP" id="paragraf-5-ledd-2-punkt-6-ledd-1">leveringssted,</article></article></li><li data-li-identifier="g." data-name="g."><article class="listArticle" id="paragraf-5-ledd-2-punkt-7"><article class="legalP" id="paragraf-5-ledd-2-punkt-7-ledd-1">slaktedato,</article></article></li><li data-li-identifier="h." data-name="h."><article class="listArticle" id="paragraf-5-ledd-2-punkt-8"><article class="legalP" id="paragraf-5-ledd-2-punkt-8-ledd-1">avregningsnummer,</article></article></li><li data-li-identifier="i." data-name="i."><article class="listArticle" id="paragraf-5-ledd-2-punkt-9"><article class="legalP" id="paragraf-5-ledd-2-punkt-9-ledd-1">slaktenummer,</article></article></li><li data-li-identifier="j." data-name="j."><article class="listArticle" id="paragraf-5-ledd-2-punkt-10"><article class="legalP" id="paragraf-5-ledd-2-punkt-10-ledd-1">kaldvekt,</article></article></li><li data-li-identifier="k." data-name="k."><article class="listArticle" id="paragraf-5-ledd-2-punkt-11"><article class="legalP" id="paragraf-5-ledd-2-punkt-11-ledd-1">kvalitetsklasse,</article></article></li><li data-li-identifier="l." data-name="l."><article class="listArticle" id="paragraf-5-ledd-2-punkt-12"><article class="legalP" id="paragraf-5-ledd-2-punkt-12-ledd-1">kasseringstype,</article></article></li><li data-li-identifier="m." data-name="m."><article class="listArticle" id="paragraf-5-ledd-2-punkt-13"><article class="legalP" id="paragraf-5-ledd-2-punkt-13-ledd-1">dyrekode,</article></article></li><li data-li-identifier="n." data-name="n."><article class="listArticle" id="paragraf-5-ledd-2-punkt-14"><article class="legalP" id="paragraf-5-ledd-2-punkt-14-ledd-1">rapporteringsperiode,</article></article></li><li data-li-identifier="o." data-name="o."><article class="listArticle" id="paragraf-5-ledd-2-punkt-15"><article class="legalP" id="paragraf-5-ledd-2-punkt-15-ledd-1">brutto- og nettopris eksklusive mva. (pris hel skrott).</article></article></li></ul></article><article class="legalP" id="paragraf-5-ledd-3">Reindriftssjefen kan i særlige tilfeller fravike kravene til rapportering.</article></article><article class="legalArticle" data-lovdata-URL="LTI/forskrift/2008-06-19-710/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kontroll</span></h2><article class="legalP" id="paragraf-6-ledd-1">Kontrollen av de som slakter rein gjennomføres ved kontroll, etterkontroll og stikkprøver. Som grunnlag for etterkontroller skal de som slakter rein:<ul class="defaultList"><li data-li-identifier="a." data-name="a."><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">under slakting skille ørene fra skinnet slik at hvert par henger sammen. Hvert par skal merkes med slaktenummer. For rein som ikke identifiseres etter denne forskrift gjelder merkeforskriftens forbud om å skille ører fra skinn.</article></article></li><li data-li-identifier="b." data-name="b."><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">pakke ører fra kalv separat i kolli av inntil 300 enheter etter fortløpende slaktenummer i samsvar med slakteliste. Ørene skal dypfryses og lagres slik at de er lett tilgjengelig for kontroll,</article></article></li><li data-li-identifier="c." data-name="c."><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">legge ører, alternativt individmerke, samt slaktejournal fram for kontroll når vedkommende reindriftsagronom krever det,</article></article></li><li data-li-identifier="d." data-name="d."><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">ha ansvar for egnet lokale til gjennomføring av kontrollen. Lokalet skal være oppvarmet og tilstrekkelig belyst slik at det oppfyller kravene til et tilfredsstillende arbeidsmiljø. Varmt vann skal være tilgjengelig i lokalet.</article></article></li></ul></article><article class="legalP" id="paragraf-6-ledd-2">Etterkontrollen kan avløses av en direkte kontroll på slakteplass/utskillingsplass. Ved slik direkte kontroll kan vedkommende reindriftsagronom dispensere fra vilkåret i første ledd bokstav d.</article></article><article class="legalArticle" data-lovdata-URL="LTI/forskrift/2008-06-19-710/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Destruksjon</span></h2><article class="legalP" id="paragraf-7-ledd-1">Ører alternativt individ-/årgangsmerker, skal oppbevares som beskrevet under § 7 til vedkommende reindriftsagronom(er), jf. § 2, godkjenner destruksjonen.</article></article><article class="legalArticle" data-lovdata-URL="LTI/forskrift/2008-06-19-710/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" id="paragraf-8-ledd-1">Reindriftsforvaltningens oppgaver og kontroll.</article><article class="legalP" id="paragraf-8-ledd-2">Dersom ikke annen kontroll er bedre og/eller mer kostnadseffektiv, skal det gjennomføres stikkprøvekontroll av den samlede reinslakt. Omfanget av stikkprøvekontrollen bestemmes av Reindriftssjefen. Stikkprøvekontrollen kan overlates til vedkommende reindriftsagronom.</article><article class="legalP" id="paragraf-8-ledd-3">Kontrollene skal i den grad det er praktisk mulig ta utgangspunkt i slaktedyrets eier og ikke i hvem som leverer dyret. Dersom det ved kontroller blir konstatert feilavregning, skal vedkommende slakteri og berørte reineier(e) informeres. I slike tilfeller skal ørene beslaglegges for eventuell senere kontroll av partene, merkenemnd eller annen offentlig myndighet.</article></article><article class="legalArticle" data-lovdata-URL="LTI/forskrift/2008-06-19-710/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Avkortning og tilbakebetaling</span></h2><article class="legalP" id="paragraf-9-ledd-1">Reindriftssjefen kan avkorte eller nekte økonomisk støtte etter § 3 dersom de som slakter rein ikke overholder sine plikter etter de til enhver tid gjeldende forskrifter for slakting av rein, samt denne forskrift.</article><article class="legalP" id="paragraf-9-ledd-2">Reindriftssjefen kan videre kreve hele eller deler av allerede utbetalt støtte tilbakebetalt dersom vesentlige forutsetninger for støtten viser seg ikke å være oppfylt.</article></article><article class="legalArticle" data-lovdata-URL="LTI/forskrift/2008-06-19-710/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Klageadgang</span></h2><article class="legalP" id="paragraf-10-ledd-1">Reindriftsagronomens vedtak etter denne forskriften kan påklages til Reindriftssjefen etter forvaltningslovens regler.</article><article class="legalP" id="paragraf-10-ledd-2">Reindriftssjefens vedtak etter denne forskriften kan påklages til Landbruks- og matdepartementet etter forvaltningslovens regler.</article></article><article class="legalArticle" data-lovdata-URL="LTI/forskrift/2008-06-19-710/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" id="paragraf-11-ledd-1">Denne forskrift trer i kraft 19. juni 2008. Samtidig oppheves forskrift 2. juli 2004 nr. 1093 om rapportering av slaktet rein.</article></article></main></body></html>