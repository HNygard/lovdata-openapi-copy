<!DOCTYPE html><html lang="no"><head><title>Forskrift om forsøk med alternative finansieringsformer for Arbeid med bistand</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-07-02-777</dd><dt class="dokid">DokumentID</dt><dd class="dokid">LTI/forskrift/2008-07-02-777</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 8 s 1258</dd><dt class="dateInForce">I kraft fra</dt><dd class="dateInForce">2008-07-02</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2004-12-10-76/§12</li><li>lov/2004-12-10-76/§13</li></ul></dd><dt class="dateOfPublication">Kunngjort</dt><dd class="dateOfPublication">2008-07-04 14:05</dd><dt class="journalNumber">Journalnummer</dt><dd class="journalNumber">2008-0651</dd><dt class="titleShort">Korttittel</dt><dd class="titleShort">Forskrift om finansiering for Arbeid med Bistand</dd><dt class="title">Tittel</dt><dd class="title">Forskrift om forsøk med alternative finansieringsformer for Arbeid med bistand</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og inkluderingsdepartementet 2. juli 2008 med hjemmel i lov 10. desember 2004 nr. 76 om arbeidsmarkedstjenester (arbeidsmarkedsloven) § 12 og § 13.</dd><dt class="refid">RefID</dt><dd class="refid">forskrift/2008-07-02-777</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forsøk med alternative finansieringsformer for Arbeid med bistand<ul class="tocSubUl"><li>§ 1. Formål og innhold</li><li>§ 2. Tilskudd til tiltaksarrangør – alternative finansieringsmodeller</li><li>§ 3. Virkeområde</li><li>§ 4. Utbetaling av tilskuddet</li><li>§ 5. Forholdet til tiltaksforskriften</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2008-07-02-777" id="dokument"><h1>Forskrift om forsøk med alternative finansieringsformer for Arbeid med bistand</h1><article class="legalArticle" data-lovdata-URL="LTI/forskrift/2008-07-02-777/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og innhold</span></h2><article class="legalP" id="paragraf-1-ledd-1">Forskriften gjelder forsøk med alternative modeller for finansiering av arbeidsmarkedstiltaket Arbeid med bistand. Finansieringsmodellene skal gi et bedre insentiv til fast og varig ansettelse i ordinært arbeidsliv.</article><article class="legalP" id="paragraf-1-ledd-2">Forsøket varer i to år.</article></article><article class="legalArticle" data-lovdata-URL="LTI/forskrift/2008-07-02-777/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tilskudd til tiltaksarrangør – alternative finansieringsmodeller</span></h2> <article class="defaultP" margin-top="true"><i>A) Finansieringsmodell A – Fast tilskudd etter lav eller høy sats og bonus ved fast ansettelse</i></article><article class="legalP" id="paragraf-2-ledd-1">Tilskuddet bestemmes av deltakerens behov for tjenester. Det utbetales et tilskudd pr. deltaker<ul class="defaultList"><li data-li-identifier="-" data-name="-"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">med lav sats for deltakere som har behov for oppfølging og tilrettelegging for å få eller beholde arbeid</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">med høy sats for deltakere som har omfattende behov for oppfølging og tilrettelegging for å få eller beholde arbeid.</article></article></li></ul></article> <article class="defaultP" margin-top="true"><i>B) Finansieringsmodell B – Tilskudd etter antall timer med oppfølgingsbistand og bonus ved fast ansettelse</i></article><article class="legalP" id="paragraf-2-ledd-2">Tilskuddet bestemmes av hvor mange timer med oppfølgingsbistand deltakeren har behov for.</article><article class="legalP" id="paragraf-2-ledd-3">Tiltaksarrangør fakturerer timene som benyttes til oppfølging av deltakerne med fast pris pr. time.</article><article class="legalP" id="paragraf-2-ledd-4">Oppfølgingsbistand inkluderer<ul class="defaultList"><li data-li-identifier="-" data-name="-"><article class="listArticle" id="paragraf-2-ledd-4-punkt-1"><article class="legalP" id="paragraf-2-ledd-4-punkt-1-ledd-1">individuell veiledning og oppfølging av bruker</article></article></li><li data-li-identifier="-" data-name="-"><article class="listArticle" id="paragraf-2-ledd-4-punkt-2"><article class="legalP" id="paragraf-2-ledd-4-punkt-2-ledd-1">veiledning og oppfølging av arbeidsgiver hvor deltaker er utplassert eller ansatt</article></article></li><li data-li-identifier="-" data-name="-"><article class="listArticle" id="paragraf-2-ledd-4-punkt-3"><article class="legalP" id="paragraf-2-ledd-4-punkt-3-ledd-1">reisetid i forbindelse med oppfølgingen</article></article></li><li data-li-identifier="-" data-name="-"><article class="listArticle" id="paragraf-2-ledd-4-punkt-4"><article class="legalP" id="paragraf-2-ledd-4-punkt-4-ledd-1">kontakt med andre relevante bistandsytere for den enkelte deltaker.</article></article></li></ul></article><article class="legalP" id="paragraf-2-ledd-5">I begge finansieringsmodellene utbetales bonus når en deltaker blir fast ansatt i en ordinær bedrift etter gjennomført prøvetid.</article></article><article class="legalArticle" data-lovdata-URL="LTI/forskrift/2008-07-02-777/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Virkeområde</span></h2><article class="legalP" id="paragraf-3-ledd-1">Forsøket startes opp i utvalgte virksomheter i følgende fylker:<p class="leddfortsettelse">Akershus, Hedmark, Hordaland, Møre og Romsdal, Oppland, Sogn og Fjordane, Sør-Trøndelag og Vestfold.</p></article></article><article class="legalArticle" data-lovdata-URL="LTI/forskrift/2008-07-02-777/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utbetaling av tilskuddet</span></h2><article class="legalP" id="paragraf-4-ledd-1">Tilskudd og bonus etter § 3 utbetales av Arbeids- og velferdsetaten til den enkelte tiltaksarrangør.</article></article><article class="legalArticle" data-lovdata-URL="LTI/forskrift/2008-07-02-777/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forholdet til tiltaksforskriften</span></h2><article class="legalP" id="paragraf-5-ledd-1">Forskrift 20. desember 2001 nr. 1544 om arbeidsmarkedstiltak gjelder for tiltaket så langt det passer.</article></article><article class="legalArticle" data-lovdata-URL="LTI/forskrift/2008-07-02-777/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskriften trer i kraft 2. juli 2008. Forskriften gjelder inntil forsøket er avsluttet.</article></article></main></body></html>