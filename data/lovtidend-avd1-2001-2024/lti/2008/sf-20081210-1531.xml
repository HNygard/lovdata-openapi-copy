<!DOCTYPE html><html lang="no"><head><title>Forskrift om lotterivirksomhet om bord på norske skip i rute mellom norsk og utenlandsk havn</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-12-10-1531</dd><dt class="dokid">DokumentID</dt><dd class="dokid">LTI/forskrift/2008-12-10-1531</dd><dt class="ministry">Departement</dt><dd class="ministry"><ul><li>Kultur- og kirkedepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 1 s 85</dd><dt class="dateInForce">I kraft fra</dt><dd class="dateInForce">2009-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-12-17-1777</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-02-24-11/§2</li></ul></dd><dt class="dateOfPublication">Kunngjort</dt><dd class="dateOfPublication">2009-01-06 14:45</dd><dt class="journalNumber">Journalnummer</dt><dd class="journalNumber">2008-1275</dd><dt class="titleShort">Korttittel</dt><dd class="titleShort">Forskrift om lotteri på norske ruteskip</dd><dt class="title">Tittel</dt><dd class="title">Forskrift om lotterivirksomhet om bord på norske skip i rute mellom norsk og utenlandsk havn</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kultur- og kirkedepartementet 10. desember 2008 med hjemmel i lov 24. februar 1995 nr. 11 om lotterier m.v. (lotteriloven) § 2.</dd><dt class="refid">RefID</dt><dd class="refid">forskrift/2008-12-10-1531</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om lotterivirksomhet om bord på norske skip i rute mellom norsk og utenlandsk havn<ul class="tocSubUl"><li>Kapittel 1. Generelle bestemmelser<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li><li>Kapittel 2. Tillatelse til automater<ul class="tocSubUl"><li>§ 9.</li></ul></li><li>Kapittel 3. Tillatelse til visse former for kortspill og rulett<ul class="tocSubUl"><li>§ 10.</li><li>§ 11.</li><li>§ 12.</li></ul></li><li>Kapittel 4. Regnskap og kontroll<ul class="tocSubUl"><li>§ 13.</li><li>§ 14.</li></ul></li><li>Kapittel 5. Avsluttende bestemmelser<ul class="tocSubUl"><li>§ 15.</li><li>§ 16.</li></ul></li><li>Vedlegg. Vilkår for gevinstautomater</li></ul></li></ul></dd></dl></header><main class="documentBody" data-lovdata-URL="LTI/forskrift/2008-12-10-1531" id="dokument"><h1>Forskrift om lotterivirksomhet om bord på norske skip i rute mellom norsk og utenlandsk havn</h1><section class="section" data-name="kap1" id="kapittel-1" data-lovdata-URL="LTI/forskrift/2008-12-10-1531/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="LTI/forskrift/2008-12-10-1531/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-1-paragraf-1-ledd-1">Denne forskriften gjelder for lotterivirksomhet om bord på norske skip i helårs rutetrafikk mellom norsk og utenlandsk havn, etter en fast regelmessig rutetabell og med kapasitet til å transportere gods og kjøretøy i betydelig omfang.</article></article><article class="legalArticle" data-lovdata-URL="LTI/forskrift/2008-12-10-1531/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-1-paragraf-2-ledd-1">Formålet med forskriften er å la norske rederier i underholdningsøyemed kunne tilby sine reisende visse typer lotterier som avviker fra lotterier som avholdes på land. Spillene må utformes på en måte som gjør at de ikke gir skadevirkninger for spillerne.</article></article><article class="legalArticle" data-lovdata-URL="LTI/forskrift/2008-12-10-1531/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" id="kapittel-1-paragraf-3-ledd-1">Tillatelse til å avholde lotteri om bord på skip som nevnt i § 1 kan gis til rederiet.</article><article class="legalP" id="kapittel-1-paragraf-3-ledd-2">Søknad fremsettes på eget skjema, og skal bl.a. inneholde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-3-ledd-2-punkt-1"><article class="legalP" id="kapittel-1-paragraf-3-ledd-2-punkt-1-ledd-1">navn på rederi og det skip det søkes å drive lotterivirksomhet på. Har rederiet flere skip skal søknad fremsettes for hvert enkelt skip.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-3-ledd-2-punkt-2"><article class="legalP" id="kapittel-1-paragraf-3-ledd-2-punkt-2-ledd-1">en beskrivelse av hvilken type spill en søker tillatelse for, samt omfang for disse. Gjelder søknaden også for automater, skal samlet antall samt en beskrivelse av automatene fremgå av søknaden.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-3-ledd-2-punkt-3"><article class="legalP" id="kapittel-1-paragraf-3-ledd-2-punkt-3-ledd-1">spilleregler for alle typer spill som søknaden gjelder for.</article></article></li><li data-li-identifier="d)" data-name="d)"><article class="listArticle" id="kapittel-1-paragraf-3-ledd-2-punkt-4"><article class="legalP" id="kapittel-1-paragraf-3-ledd-2-punkt-4-ledd-1">angivelse av lotteriansvarlig person på hvert skip som har ansvaret for lotterivirksomheten om bord.</article></article></li><li data-li-identifier="e)" data-name="e)"><article class="listArticle" id="kapittel-1-paragraf-3-ledd-2-punkt-5"><article class="legalP" id="kapittel-1-paragraf-3-ledd-2-punkt-5-ledd-1">navn på lotteriverdige formål.</article></article></li></ul></article><article class="legalP" id="kapittel-1-paragraf-3-ledd-3">Rederiet plikter på forespørsel fra Lotteritilsynet å fremlegge alle avtaler som omhandler lotteridriften om bord på de skip som omfattes av denne forskriften.</article><article class="legalP" id="kapittel-1-paragraf-3-ledd-4">Tillatelse gis av Lotteritilsynet. Tillatelse kan gis for en periode på inntil 3 år. Det kan stilles vilkår til tillatelsen.</article></article><article class="legalArticle" data-lovdata-URL="LTI/forskrift/2008-12-10-1531/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" id="kapittel-1-paragraf-4-ledd-1">Operatør av lotterivirksomheten må være autorisert etter reglene i forskrift 21. desember 2000 nr. 1366 om lotteritilsynet og lotteriregisteret m.m. § 2-2.</article></article><article class="legalArticle" data-lovdata-URL="LTI/forskrift/2008-12-10-1531/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" id="kapittel-1-paragraf-5-ledd-1">Rederiet må sammen med søknaden presentere en plan for å forebygge uheldig spilleatferd i skipets spillemiljø.</article></article><article class="legalArticle" data-lovdata-URL="LTI/forskrift/2008-12-10-1531/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>.</h3><article class="legalP" id="kapittel-1-paragraf-6-ledd-1">Ved siden av tradisjonelle lotterier etter lotteriloven, kan det etter denne forskrift kapittel 2 og 3 gis tillatelse til lotteri gjennom oppstilling av gevinstautomat, rulett og visse former for kortspill.</article></article><article class="legalArticle" data-lovdata-URL="LTI/forskrift/2008-12-10-1531/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>.</h3><article class="legalP" id="kapittel-1-paragraf-7-ledd-1">Lotterivirksomhet kan kun etter denne forskrift foregå i eget lokale om bord på skipene. Spilltilbudet skal ikke tilbys så lenge skipene ligger til kai. Aldersgrensen for alle typer lotterier som tilbys om bord er 18 år.</article></article><article class="legalArticle" data-lovdata-URL="LTI/forskrift/2008-12-10-1531/§8" data-name="§8" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>.</h3><article class="legalP" id="kapittel-1-paragraf-8-ledd-1">Tillatelse til lotteri etter denne forskriften gis bare på vilkår av at 20&#xa0;% av overskuddet tilfaller en organisasjon godkjent etter forskrift 21. desember 2001 nr. 1366 § 2-1. Med overskuddet menes her omsetningen etter fradrag for utbetalte gevinster.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2008-12-10-1531/KAPITTEL_2"><h2>Kapittel 2. Tillatelse til automater</h2><article class="legalArticle" data-lovdata-URL="LTI/forskrift/2008-12-10-1531/§9" data-name="§9" id="kapittel-2-paragraf-1"><h3 class="legalArticleHeader"><span class="legalArticleValue">§ 9</span>.</h3><article class="legalP" id="kapittel-2-paragraf-1-ledd-1">Det kan gis tillatelse til å avholde lotteri gjennom oppstilling av gevinstautomat. Lotteritilsynet kan sette et øvre tak på antall automater som kan stilles opp på hvert skip. Antall automater skal ikke overstige 1 automat pr. 25 passasjerer iht. skipets sertifikat.</article><article class="legalP" id="kapittel-2-paragraf-1-ledd-2">Lotteritilsynet kan i tillatelsen fastsette krav til automatene, herunder øvre grenser for innskudd og gevinst pr. spill, jf. vedlagte vilkår for gevinstautomater.</article><article class="legalP" id="kapittel-2-paragraf-1-ledd-3">Eksisterende gevinstautomater som står oppstilt på skip må være innrettet slik at de følger forskriftens krav innen 1. januar 2011. Krav om tillatelse og formålsandel gjelder fra 1. januar 2009.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2008-12-10-1531/KAPITTEL_3"><h2>Kapittel 3. Tillatelse til visse former for kortspill og rulett</h2><article class="legalArticle" data-lovdata-URL="LTI/forskrift/2008-12-10-1531/§10" data-name="§10" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>.</h3><article class="legalP" id="kapittel-3-paragraf-1-ledd-1">Det kan bare gis tillatelse til kortspill som omfattes av lotteriloven som på forhånd er godkjent av Lotteritilsynet. Det gis ikke tillatelse til slikt kortspill der deltagerne spiller mot hverandre.</article></article><article class="legalArticle" data-lovdata-URL="LTI/forskrift/2008-12-10-1531/§11" data-name="§11" id="kapittel-3-paragraf-2"><h3 class="legalArticleHeader"><span class="legalArticleValue">§ 11</span>.</h3><article class="legalP" id="kapittel-3-paragraf-2-ledd-1">Tillatelse til å avholde lotteri ved bruk av kortspill som nevnt i § 10 kan bare gis på vilkår av at maksimum innskudd pr. spill ikke overstiger kr 100, og at maksimum gevinst pr. spill ikke overstiger det dobbelte av innskuddet.</article></article><article class="legalArticle" data-lovdata-URL="LTI/forskrift/2008-12-10-1531/§12" data-name="§12" id="kapittel-3-paragraf-3"><h3 class="legalArticleHeader"><span class="legalArticleValue">§ 12</span>.</h3><article class="legalP" id="kapittel-3-paragraf-3-ledd-1">Tillatelse til å avholde lotteri ved rulett gis på vilkår av at høyeste gevinstmulighet er 30 ganger størrelsen på innskuddet, men ikke høyere enn kr 1500,-.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2008-12-10-1531/KAPITTEL_4"><h2>Kapittel 4. Regnskap og kontroll</h2><article class="legalArticle" data-lovdata-URL="LTI/forskrift/2008-12-10-1531/§13" data-name="§13" id="kapittel-4-paragraf-1"><h3 class="legalArticleHeader"><span class="legalArticleValue">§ 13</span>.</h3><article class="legalP" id="kapittel-4-paragraf-1-ledd-1">Rederiet skal føre regnskap over omsetningen på hver enkelt gevinstautomat. Det skal brukes tømmebilag som minimum inneholder følgende:<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">rederiets navn,</article></article></li><li data-li-identifier="-" data-name="-"><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1">bilagets nummer,</article></article></li><li data-li-identifier="-" data-name="-"><article class="listArticle" id="kapittel-4-paragraf-1-ledd-1-punkt-3"><article class="legalP" id="kapittel-4-paragraf-1-ledd-1-punkt-3-ledd-1">automatens unike identifikasjon,</article></article></li><li data-li-identifier="-" data-name="-"><article class="listArticle" id="kapittel-4-paragraf-1-ledd-1-punkt-4"><article class="legalP" id="kapittel-4-paragraf-1-ledd-1-punkt-4-ledd-1">netto innspilt beløp, bruttoomsetning, gevinstutgang,</article></article></li><li data-li-identifier="-" data-name="-"><article class="listArticle" id="kapittel-4-paragraf-1-ledd-1-punkt-5"><article class="legalP" id="kapittel-4-paragraf-1-ledd-1-punkt-5-ledd-1">beløp innspilt til formål,</article></article></li><li data-li-identifier="-" data-name="-"><article class="listArticle" id="kapittel-4-paragraf-1-ledd-1-punkt-6"><article class="legalP" id="kapittel-4-paragraf-1-ledd-1-punkt-6-ledd-1">dato og klokkeslett for tømming,</article></article></li><li data-li-identifier="-" data-name="-"><article class="listArticle" id="kapittel-4-paragraf-1-ledd-1-punkt-7"><article class="legalP" id="kapittel-4-paragraf-1-ledd-1-punkt-7-ledd-1">automatens produsent.</article></article></li></ul></article><article class="legalP" id="kapittel-4-paragraf-1-ledd-2">Rederiet skal føre dagsrapport over omsetningen for hvert enkelt bordspill. Dagsrapportene skal minimum inneholde opplysninger om brutto omsetning, gevinstutgang og netto omsetning.</article><article class="legalP" id="kapittel-4-paragraf-1-ledd-3">Et fullstendig regnskap over lotteridriften om bord skal hvert år sendes Lotteritilsynet.</article></article><article class="legalArticle" data-lovdata-URL="LTI/forskrift/2008-12-10-1531/§14" data-name="§14" id="kapittel-4-paragraf-2"><h3 class="legalArticleHeader"><span class="legalArticleValue">§ 14</span>.</h3><article class="legalP" id="kapittel-4-paragraf-2-ledd-1">Innspilt beløp skal godskrives det lotteriverdige formål minimum hver sjette måned.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2008-12-10-1531/KAPITTEL_5"><h2>Kapittel 5. Avsluttende bestemmelser</h2><article class="legalArticle" data-lovdata-URL="LTI/forskrift/2008-12-10-1531/§15" data-name="§15" id="kapittel-5-paragraf-1"><h3 class="legalArticleHeader"><span class="legalArticleValue">§ 15</span>.</h3><article class="legalP" id="kapittel-5-paragraf-1-ledd-1">Lotteritilsynet kan i særlige tilfeller dispensere fra bestemmelsene i denne forskrift.</article></article><article class="legalArticle" data-lovdata-URL="LTI/forskrift/2008-12-10-1531/§16" data-name="§16" id="kapittel-5-paragraf-2"><h3 class="legalArticleHeader"><span class="legalArticleValue">§ 16</span>.</h3><article class="legalP" id="kapittel-5-paragraf-2-ledd-1">Denne forskriften trer i kraft fra 1. januar 2009. Fra samme tid oppheves forskrift 17. desember 2004 nr. 1777 om lotterivirksomhet om bord på norske skip i rute mellom norsk og utenlandsk havn.</article></article></section><section class="section" data-name="vedlegg" id="kapittel-6" data-lovdata-URL="LTI/forskrift/2008-12-10-1531/KAPITTEL_6"><h2>Vedlegg. Vilkår for gevinstautomater</h2><article class="defaultP"><i>Definisjoner</i><ul class="defaultList"><li data-li-identifier="a)" data-name="a)"><article class="listArticle" id="kapittel-6-punkt-1"><span class="miscHeadline"><i>Spilltransaksjon</i></span><article class="legalP" id="kapittel-6-punkt-1-ledd-1">Hendelsene som utløses i et spill fra og med en deltaker satser et beløp frem til resultatet av gevinsttrekningen fremkommer og eventuell gevinst er utbetalt.</article></article></li><li data-li-identifier="b)" data-name="b)"><article class="listArticle" id="kapittel-6-punkt-2"><span class="miscHeadline"><i>Spillfrekvens</i></span><article class="legalP" id="kapittel-6-punkt-2-ledd-1">Tid fra en spiller har satset et beløp til spilleren kan satse et nytt beløp.</article></article></li><li data-li-identifier="c)" data-name="c)"><article class="listArticle" id="kapittel-6-punkt-3"><span class="miscHeadline"><i>Gevinstplan</i></span><article class="legalP" id="kapittel-6-punkt-3-ledd-1">Beskrivelse av de utfall i et spill som gir gevinst samt verdien for de enkelte gevinster.</article></article></li><li data-li-identifier="d)" data-name="d)"><article class="listArticle" id="kapittel-6-punkt-4"><span class="miscHeadline"><i>Gjennomsnittlig gevinstprosent</i></span><article class="legalP" id="kapittel-6-punkt-4-ledd-1">Teoretisk prosentandel av innsatsen som betales tilbake til spiller i form av gevinster.</article></article></li><li data-li-identifier="e)" data-name="e)"><article class="listArticle" id="kapittel-6-punkt-5"><span class="miscHeadline"><i>Innsats</i></span><article class="legalP" id="kapittel-6-punkt-5-ledd-1">Beløp som en deltager satser i én spilltransaksjon.</article></article></li><li data-li-identifier="f)" data-name="f)"><article class="listArticle" id="kapittel-6-punkt-6"><span class="miscHeadline"><i>Gevinst</i></span><article class="legalP" id="kapittel-6-punkt-6-ledd-1">Beløp som en deltaker kan erverve i én spilltransaksjon.</article></article></li></ul></article> <article class="defaultP" margin-top="true"><i>Generelt</i></article><article class="marginIdArticle" id="kapittel-6-punkt-7"><span class="data-marginOriginalId">2.1</span><article class="legalP" id="kapittel-6-punkt-7-ledd-1">En gevinstautomat kan gi tilgang til ett eller flere spill.</article></article><article class="marginIdArticle" id="kapittel-6-punkt-8"><span class="data-marginOriginalId">2.2</span><article class="legalP" id="kapittel-6-punkt-8-ledd-1">Det skal kun være mulig å delta i én spilltransaksjon om gangen.</article></article><article class="marginIdArticle" id="kapittel-6-punkt-9"><span class="data-marginOriginalId">2.3</span><article class="legalP" id="kapittel-6-punkt-9-ledd-1">For hver innsats må deltakeren utføre en aktiv fysisk handling på gevinstautomaten.</article></article><article class="marginIdArticle" id="kapittel-6-punkt-10"><span class="data-marginOriginalId">2.4</span><article class="legalP" id="kapittel-6-punkt-10-ledd-1">Det er ikke tillatt å utforme spill som gir feilaktig inntrykk av:<ul class="defaultList"><li data-li-identifier="a)" data-name="a)"><article class="listArticle" id="kapittel-6-punkt-10-ledd-1-punkt-1"><article class="legalP" id="kapittel-6-punkt-10-ledd-1-punkt-1-ledd-1">spillets forløp</article></article></li><li data-li-identifier="b)" data-name="b)"><article class="listArticle" id="kapittel-6-punkt-10-ledd-1-punkt-2"><article class="legalP" id="kapittel-6-punkt-10-ledd-1-punkt-2-ledd-1">spillerens sjanse til å erverve gevinst</article></article></li><li data-li-identifier="c)" data-name="c)"><article class="listArticle" id="kapittel-6-punkt-10-ledd-1-punkt-3"><article class="legalP" id="kapittel-6-punkt-10-ledd-1-punkt-3-ledd-1">spillerens mulighet til å påvirke resultatet i en spilltransaksjon</article></article></li><li data-li-identifier="d)" data-name="d)"><article class="listArticle" id="kapittel-6-punkt-10-ledd-1-punkt-4"><article class="legalP" id="kapittel-6-punkt-10-ledd-1-punkt-4-ledd-1">resultatet i en spilltransaksjon.</article></article></li></ul></article></article> <article class="defaultP" margin-top="true"><i>Innsats og spillfrekvens</i></article><article class="marginIdArticle" id="kapittel-6-punkt-11"><span class="data-marginOriginalId">2.5</span><article class="legalP" id="kapittel-6-punkt-11-ledd-1">Spillene skal utformes slik at en spiller ikke kan tape mer enn 1800 kroner i løpet av en time, uavhengig av spillerens valg og gevinstoppnåelse.</article></article><article class="marginIdArticle" id="kapittel-6-punkt-12"><span class="data-marginOriginalId">2.6</span><article class="legalP" id="kapittel-6-punkt-12-ledd-1">Spillfrekvens skal være minimum 3 sekunder.</article></article> <article class="defaultP" margin-top="true"><i>Trekning og Gevinst</i></article><article class="marginIdArticle" id="kapittel-6-punkt-13"><span class="data-marginOriginalId">2.7</span><article class="legalP" id="kapittel-6-punkt-13-ledd-1">Ervervelsen av gevinster skal avgjøres ved tilfeldig trekning der utfallene av trekningen er statistisk tilfeldig, uavhengig og uforutsigbar. Det skal ikke finnes korrelasjon mellom utfallene av trekningene.</article></article><article class="marginIdArticle" id="kapittel-6-punkt-14"><span class="data-marginOriginalId">2.8</span><article class="legalP" id="kapittel-6-punkt-14-ledd-1">Det skal ikke overføres noe informasjon fra en spilltransaksjon som kan påvirke trekning eller gevinst i andre spilltransaksjoner.</article></article><article class="marginIdArticle" id="kapittel-6-punkt-15"><span class="data-marginOriginalId">2.9</span><article class="legalP" id="kapittel-6-punkt-15-ledd-1">En gevinst kan maksimalt pålyde 1500 kroner.</article></article><article class="marginIdArticle" id="kapittel-6-punkt-16"><span class="data-marginOriginalId">2.10</span><article class="legalP" id="kapittel-6-punkt-16-ledd-1">Gjennomsnittlig gevinstprosent skal ligge mellom 60&#xa0;% og 95&#xa0;% for hvert enkelt spill.</article></article> <article class="defaultP" margin-top="true"><i>Automat</i></article><article class="marginIdArticle" id="kapittel-6-punkt-17"><span class="data-marginOriginalId">2.11</span><article class="legalP" id="kapittel-6-punkt-17-ledd-1">Gevinstautomatene skal utformes slik at bare én person kan spille om gangen på hver automat.</article></article><article class="marginIdArticle" id="kapittel-6-punkt-18"><span class="data-marginOriginalId">2.12</span><article class="legalP" id="kapittel-6-punkt-18-ledd-1">Gevinstautomatene skal ikke presentere innhold som er voldelig eller diskriminerende.</article></article><article class="marginIdArticle" id="kapittel-6-punkt-19"><span class="data-marginOriginalId">2.13</span><article class="legalP" id="kapittel-6-punkt-19-ledd-1">Alle gevinstautomater skal ha en unik ytre identifisering som også vises når gevinstautomatene ikke er i drift.</article></article><article class="marginIdArticle" id="kapittel-6-punkt-20"><span class="data-marginOriginalId">2.14</span><article class="legalP" id="kapittel-6-punkt-20-ledd-1">Spilleren skal på en enkel måte få tilgang til følgende informasjon på gevinstautomaten:<ul class="defaultList"><li data-li-identifier="a)" data-name="a)"><article class="listArticle" id="kapittel-6-punkt-20-ledd-1-punkt-1"><article class="legalP" id="kapittel-6-punkt-20-ledd-1-punkt-1-ledd-1">Spilleregler, jf. pkt. 2.2.</article></article></li><li data-li-identifier="b)" data-name="b)"><article class="listArticle" id="kapittel-6-punkt-20-ledd-1-punkt-2"><article class="legalP" id="kapittel-6-punkt-20-ledd-1-punkt-2-ledd-1">Informasjon om hvordan automaten fungerer.</article></article></li><li data-li-identifier="c)" data-name="c)"><article class="listArticle" id="kapittel-6-punkt-20-ledd-1-punkt-3"><article class="legalP" id="kapittel-6-punkt-20-ledd-1-punkt-3-ledd-1">Informasjon om spilleavhengighet.</article></article></li></ul></article></article><article class="marginIdArticle" id="kapittel-6-punkt-21"><span class="data-marginOriginalId">2.15</span><article class="legalP" id="kapittel-6-punkt-21-ledd-1">Gevinstautomaten skal vise det totale beløpet som en spiller har valgt før deltakeren kan satse beløpet.</article></article><article class="marginIdArticle" id="kapittel-6-punkt-22"><span class="data-marginOriginalId">2.16</span><article class="legalP" id="kapittel-6-punkt-22-ledd-1">For alle spilltransaksjoner gjelder at gevinstautomaten skal vise innsats, resultat av gevinsttrekning og eventuell gevinst.</article></article><article class="marginIdArticle" id="kapittel-6-punkt-23"><span class="data-marginOriginalId">2.17</span><article class="legalP" id="kapittel-6-punkt-23-ledd-1">Informasjonen i pkt. 2.16-2.19 skal være tydelig og på norsk eller engelsk.</article></article><article class="marginIdArticle" id="kapittel-6-punkt-24"><span class="data-marginOriginalId">2.18</span><article class="legalP" id="kapittel-6-punkt-24-ledd-1">Gevinstautomatene skal ikke avgi lyd når det ikke spilles på automaten.</article></article></section></main></body></html>