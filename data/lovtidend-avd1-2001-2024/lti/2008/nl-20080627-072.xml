<!DOCTYPE html><html lang="no"><head><title>Lov om endringer i sjøloven, skipssikkerhetsloven, NIS-loven og fritids- og småbåtloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2008-06-27-72</dd><dt class="dokid">DokumentID</dt><dd class="dokid">LTI/lov/2008-06-27-72</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 7 s 1117</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1987-06-12-48</li><li>lov/1994-06-24-39</li><li>lov/1998-06-26-47</li><li>lov/2007-02-16-9</li></ul></dd><dt class="dateOfPublication">Kunngjort</dt><dd class="dateOfPublication">2008-06-27 14:40</dd><dt class="journalNumber">Journalnummer</dt><dd class="journalNumber">2008-0527</dd><dt class="titleShort">Korttittel</dt><dd class="titleShort">Endringslov til sjøloven mv.</dd><dt class="title">Tittel</dt><dd class="title">Lov om endringer i sjøloven, skipssikkerhetsloven, NIS-loven og fritids- og småbåtloven</dd><dt class="miscInformation">Annet om dokumentet</dt><dd class="miscInformation">Ot.prp.nr.56 (2007–2008), Innst.O.nr.77 (2007–2008) og Besl.O.nr.102 (2007–2008). Odels- og lagtingsvedtak hhv. 17. og 20. juni 2008. Fremmet av Nærings- og handelsdepartementet.</dd><dt class="refid">RefID</dt><dd class="refid">lov/2008-06-27-72</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i sjøloven, skipssikkerhetsloven, NIS-loven og fritids- og småbåtloven<ul class="tocSubUl"><li>I<ul class="tocSubUl"><li>§ 475. Meldeplikt</li></ul></li><li>II</li><li>III</li><li>IV</li><li>V</li></ul></li></ul></dd></dl></header><main class="documentBody" data-lovdata-URL="LTI/lov/2008-06-27-72" id="dokument"><h1>Lov om endringer i sjøloven, skipssikkerhetsloven, NIS-loven og fritids- og småbåtloven</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 12. juni 1987 nr. 48 om norsk internasjonalt skipsregister.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 24. juni 1994 nr. 39 om sjøfarten (sjøloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 26. juni 1998 nr. 47 om fritids- og småbåter.</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 16. februar 2007 nr. 9 om skipssikkerhet (skipssikkerhetsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2008-06-27-72/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 24. juni 1994 nr. 39 om sjøfarten (sjøloven) gjøres følgende endringer:</article> <article class="defaultP" margin-top="true">§ 1 tredje ledd fjerde punktum skal lyde:</article><article class="legalP" id="kapittel-1-ledd-2">Det er et vilkår at skipet inngår som ledd i en økonomisk virksomhet som er etablert i Norge, og at skipet drives fra Norge.</article> <article class="defaultP" margin-top="true">§ 475 skal lyde:</article><article class="futureLegalArticle" data-name="§475" id="kapittel-1-foreslåttparagraf-1"><span class="futureLegalArticleHeader">§ 475. <span class="legalArticleTitle">Meldeplikt</span></span><article class="legalP" id="kapittel-1-foreslåttparagraf-1-ledd-1">Skipsføreren eller rederiet skal straks gi den myndighet Kongen bestemmer melding om sjøulykke. Det skal også gis slik melding når skipet har grunnstøtt eller har støtt sammen med et annet skip, selv om tilfellet ikke er å anse som sjøulykke etter § 472. Kongen kan ved forskrift fastsette nærmere regler om meldeplikten.</article><article class="legalP" id="kapittel-1-foreslåttparagraf-1-ledd-2">Meldeplikt etter første ledd har også enhver som blir vitne til en sjøulykke, eller som blir oppmerksom på vrakrester eller andre forhold som gir grunn til å frykte at det har inntruffet sjøulykke, dersom vedkommende ikke etter forholdene har grunn til å anta at slik melding er unødvendig.</article><article class="legalP" id="kapittel-1-foreslåttparagraf-1-ledd-3">Kongen kan fastsette forskrifter som pålegger skipsføreren eller rederiet innen en viss frist å gi den myndighet Kongen bestemmer en etterfølgende rapport med nærmere bestemt informasjon om forhold knyttet til sjøulykken.</article></article></section><section class="section" data-name="kapII" id="kapittel-2" data-lovdata-URL="LTI/lov/2008-06-27-72/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Lov 16. februar 2007 nr. 9 om skipssikkerhet (skipssikkerhetsloven) § 47 annet ledd skal lyde:</article><article class="legalP" id="kapittel-2-ledd-2">Rederiet eller skipsføreren skal gi den myndighet Kongen bestemmer melding og rapport ved skade eller sykdom som rammer den som har sitt arbeid om bord. Skyldes skaden en arbeidsulykke eller skipsulykke som er omfattet av reglene om sjøulykker i kapittel 18 avsnitt II i lov 24. juni 1994 nr. 39 om sjøfarten (sjøloven), skal melding og rapport om skade skje etter regler gitt i eller i medhold av sjøloven § 475.</article></section><section class="section" data-name="kapIII" id="kapittel-3" data-lovdata-URL="LTI/lov/2008-06-27-72/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Lov 12. juni 1987 nr. 48 om norsk internasjonalt skipsregister § 9 første ledd nytt annet punktum skal lyde:</article><article class="legalP" id="kapittel-3-ledd-2">Departementet kan i forskrift fastsette at mulig søksmål om riktigheten av vedtak etter § 12 annet ledd må reises innen en særskilt frist fra det tidspunkt da melding om fristfastsettingen kom frem til vedkommende part.</article></section><section class="section" data-name="kapIV" id="kapittel-4" data-lovdata-URL="LTI/lov/2008-06-27-72/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Lov 26. juni 1998 nr. 47 om fritids- og småbåter § 26 b skal lyde:</article><article class="legalP" id="kapittel-4-ledd-2">Kongen kan gi forskrift om at fører av fritidsbåt må oppfylle krav til minstealder, helsetilstand, opplæring og andre kvalifikasjonskrav, herunder båtførerprøve. Forskriften fastsetter bestemmelser om kontroll med at kravene oppfylles, båtførerregister og om gebyr.</article></section><section class="section" data-name="kapV" id="kapittel-5" data-lovdata-URL="LTI/lov/2008-06-27-72/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">Loven gjelder fra den tid Kongen bestemmer. Kongen kan bestemme at forskjellige bestemmelser skal tre i kraft til forskjellig tid.</article></section></main></body></html>