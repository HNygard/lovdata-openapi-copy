<!DOCTYPE html><html lang="no"><head><title>Lov om endringer i lov 17. juli 1992 nr. 100 om barneverntjenester mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2008-05-30-36</dd><dt class="dokid">DokumentID</dt><dd class="dokid">LTI/lov/2008-05-30-36</dd><dt class="ministry">Departement</dt><dd class="ministry"><ul><li>Barne- og likestillingsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 6 s 957</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1992-07-17-100</li><li>lov/2000-12-21-105</li></ul></dd><dt class="dateOfPublication">Kunngjort</dt><dd class="dateOfPublication">2008-05-30 15:05</dd><dt class="journalNumber">Journalnummer</dt><dd class="journalNumber">2008-0399</dd><dt class="titleShort">Korttittel</dt><dd class="titleShort">Endringslov til barnevernloven mv.</dd><dt class="title">Tittel</dt><dd class="title">Lov om endringer i lov 17. juli 1992 nr. 100 om barneverntjenester mv.</dd><dt class="miscInformation">Annet om dokumentet</dt><dd class="miscInformation">Ot.prp.nr.28 (2007–2008), Innst.O.nr.48 (2007–2008) og Besl.O.nr.76 (2007–2008). Odels- og lagtingsvedtak hhv. 29. april og 8. mai 2008. Fremmet av Barne- og likestillingsdepartementet.</dd><dt class="refid">RefID</dt><dd class="refid">lov/2008-05-30-36</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 17. juli 1992 nr. 100 om barneverntjenester mv.<ul class="tocSubUl"><li>I<ul class="tocSubUl"><li>§ 5A-1. Opphold på omsorgssenter for mindreårige</li><li>§ 5A-2. Ansvaret for omsorgen</li><li>§ 5A-3. Ansvaret for å ivareta barnets behov ved ankomst</li><li>§ 5A-4. Oppfølgingsvedtak</li><li>§ 5A-5. Ansvaret for å følge barnets utvikling under oppholdet på omsorgssenteret</li><li>§ 5A-6. Kartlegging</li><li>§ 5A-7. Tilsyn, godkjenning, rettigheter under oppholdet og krav til kvalitet</li><li>§ 5A-8. Ansvar for etablering og drift</li><li>§ 5A-9. Økonomisk ansvar</li><li>§ 5A-10. Plassering i omsorgssenter etter lovens kapittel 4</li><li>§ 6-2. Anvendelse av forvaltningsloven på private institusjoner og private omsorgssentre for mindreårige</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2008-05-30-36" id="dokument"><h1>Lov om endringer i lov 17. juli 1992 nr. 100 om barneverntjenester mv.</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 17. juli 1992 nr. 100 om barneverntjenester (barnevernloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 21. desember 2000 nr. 105 om opplysningsplikt og angrerett m.v. ved fjernsalg og salg utenfor fast utsalgssted (angrerettloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2008-05-30-36/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 17. juli 1992 nr. 100 om barneverntjenester gjøres følgende endringer:</article> <article class="defaultP" margin-top="true">§ 2-3 fjerde ledd bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">føre tilsyn med institusjoner etter kapittel 5 og omsorgssentre for mindreårige etter kapittel 5 A.</article></article></li></ul></article> <article class="defaultP" margin-top="true">§ 2-3 sjuende ledd skal lyde:</article><article class="legalP" id="kapittel-1-ledd-2">Departementet kan kreve at kommunale organer som hører under loven, uten hinder av taushetsplikt, gir de opplysninger og meldinger som er nødvendige for at departementet skal kunne utføre sine oppgaver etter første ledd. Statlige sentrale myndigheter, statlige regionale myndigheter og fylkesmannen kan kreve at alle institusjoner som omfattes av kapittel 5 i loven, og omsorgssentre for mindreårige som omfattes av kapittel 5 A i loven, uten hinder av taushetsplikt, gir de opplysninger og meldinger som er nødvendige for at myndighetene skal kunne utføre sine oppgaver etter loven. Disse myndigheter kan også kreve adgang til alle institusjoner som går inn under kapittel 5, og omsorgssentre for mindreårige som går inn under kapittel 5 A.</article> <article class="defaultP" margin-top="true">§ 4-4 femte ledd første punktum skal lyde:</article><article class="legalP" id="kapittel-1-ledd-3">Når vilkårene i annet ledd er til stede, og dersom behovene ikke kan løses ved andre hjelpetiltak, kan barneverntjenesten også formidle plass i fosterhjem, institusjon, omsorgssenter for mindreårige eller i senter for foreldre og barn.</article> <article class="defaultP" margin-top="true">§ 4-14 bokstav b, c og ny bokstav d skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">i institusjon, jf. § 5-1 og § 5-8,</article></article></li><li data-li-identifier="c)" data-name="c)"><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">i opplærings- eller behandlingsinstitusjon når dette er nødvendig fordi barnet er funksjonshemmet, eller</article></article></li><li data-li-identifier="d)" data-name="d)"><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">i omsorgssenter for mindreårige, jf. kapittel 5 A.</article></article></li></ul></article> <article class="defaultP" margin-top="true">Nytt kapittel 5 A skal lyde:</article><span class="futuretitle" id="kapittel-1-foreslåttittel-1">Kapittel 5 A Omsorgssentre for mindreårige</span><article class="futureLegalArticle" data-name="§5A-1" id="kapittel-1-foreslåttparagraf-1"><span class="futureLegalArticleHeader">§ 5A-1. <span class="legalArticleTitle">Opphold på omsorgssenter for mindreårige</span></span><article class="legalP" id="kapittel-1-foreslåttparagraf-1-ledd-1">Statlig regional barnevernmyndighet skal gi barn som har kommet til riket og søkt asyl uten foreldre eller andre med foreldreansvar, tilbud om opphold på et omsorgssenter for mindreårige.</article><article class="legalP" id="kapittel-1-foreslåttparagraf-1-ledd-2">Tilbudet skal gjelde fra barnet blir overført fra utlendingsmyndighetene til statlig regional barnevernmyndighet frem til det blir bosatt i en kommune eller forlater riket.</article><article class="legalP" id="kapittel-1-foreslåttparagraf-1-ledd-3">Bestemmelsen gjelder barn som er under 15 år når asylsøknaden fremmes. For barn over 15 år gjelder bestemmelsen fra den tid Kongen bestemmer.</article></article><article class="futureLegalArticle" data-name="§5A-2" id="kapittel-1-foreslåttparagraf-2"><span class="futureLegalArticleHeader">§ 5A-2. <span class="legalArticleTitle">Ansvaret for omsorgen</span></span><article class="legalP" id="kapittel-1-foreslåttparagraf-2-ledd-1">Når barnet har opphold på et omsorgssenter, har statlig regional barnevernmyndighet omsorgen for barnet. På vegne av statlig regional barnevernmyndighet skal omsorgssenteret utøve omsorgen.</article><article class="legalP" id="kapittel-1-foreslåttparagraf-2-ledd-2">Omsorgssenteret skal gi barnet god omsorg og trygghet og bidra til at det får den oppfølgingen og behandlingen det har behov for.</article></article><article class="futureLegalArticle" data-name="§5A-3" id="kapittel-1-foreslåttparagraf-3"><span class="futureLegalArticleHeader">§ 5A-3. <span class="legalArticleTitle">Ansvaret for å ivareta barnets behov ved ankomst</span></span><article class="legalP" id="kapittel-1-foreslåttparagraf-3-ledd-1">Omsorgssenteret skal ved barnets ankomst til senteret vurdere barnets situasjon og behov og ivareta behovene på best mulig måte også før det foreligger oppfølgingsvedtak etter § 5A-4.</article><article class="legalP" id="kapittel-1-foreslåttparagraf-3-ledd-2">Dersom barnets behov etter omsorgssenterets vurdering ikke kan ivaretas på en tilfredsstillende måte på omsorgssenteret, eller barnet ønsker opphold utenfor omsorgssenteret, skal omsorgssenteret varsle barneverntjenesten for vurdering av om det bør iverksettes særlige tiltak etter kapittel 4.</article></article><article class="futureLegalArticle" data-name="§5A-4" id="kapittel-1-foreslåttparagraf-4"><span class="futureLegalArticleHeader">§ 5A-4. <span class="legalArticleTitle">Oppfølgingsvedtak</span></span><article class="legalP" id="kapittel-1-foreslåttparagraf-4-ledd-1">Omsorgssenteret skal i samarbeid med barnet utrede barnets situasjon og behov og utarbeide et forslag til oppfølging av barnet mens det oppholder seg på omsorgssenteret. Forslaget skal oversendes statlig regional barnevernmyndighet innen tre uker etter barnets ankomst til senteret. Statlig regional barnevernmyndighet skal innen seks uker etter barnets ankomst til senteret treffe vedtak om oppfølging av barnet mens det oppholder seg på senteret.</article><article class="legalP" id="kapittel-1-foreslåttparagraf-4-ledd-2">Oppfølgingsvedtaket skal ligge til grunn for den videre oppfølgingen av barnet på omsorgssenteret.</article></article><article class="futureLegalArticle" data-name="§5A-5" id="kapittel-1-foreslåttparagraf-5"><span class="futureLegalArticleHeader">§ 5A-5. <span class="legalArticleTitle">Ansvaret for å følge barnets utvikling under oppholdet på omsorgssenteret</span></span><article class="legalP" id="kapittel-1-foreslåttparagraf-5-ledd-1">Omsorgssenteret og statlig regional barnevernmyndighet skal følge barnets utvikling nøye. Ved vesentlige endringer i barnets behov for oppfølging skal det om nødvendig treffes nytt oppfølgingsvedtak i tråd med § 5A-4 første ledd.</article><article class="legalP" id="kapittel-1-foreslåttparagraf-5-ledd-2">Dersom barnets utvikling medfører at barnets behov etter omsorgssenterets vurdering ikke lenger kan ivaretas på en tilfredsstillende måte på omsorgssenteret, eller barnet ønsker opphold utenfor omsorgssenteret, skal omsorgssenteret i stedet varsle barneverntjenesten for vurdering av om det bør iverksettes særlige tiltak etter kapittel 4.</article></article><article class="futureLegalArticle" data-name="§5A-6" id="kapittel-1-foreslåttparagraf-6"><span class="futureLegalArticleHeader">§ 5A-6. <span class="legalArticleTitle">Kartlegging</span></span><article class="legalP" id="kapittel-1-foreslåttparagraf-6-ledd-1">Omsorgssenteret skal i løpet av barnets opphold på senteret foreta en kartlegging av barnets situasjon og behov som grunnlag for en etterfølgende bosetting i en kommune.</article><article class="legalP" id="kapittel-1-foreslåttparagraf-6-ledd-2">Kartleggingen skal utarbeides i samarbeid med barnet. Oversendelse av kartleggingen til aktuelle myndigheter forutsetter skriftlig samtykke.</article></article><article class="futureLegalArticle" data-name="§5A-7" id="kapittel-1-foreslåttparagraf-7"><span class="futureLegalArticleHeader">§ 5A-7. <span class="legalArticleTitle">Tilsyn, godkjenning, rettigheter under oppholdet og krav til kvalitet</span></span><article class="legalP" id="kapittel-1-foreslåttparagraf-7-ledd-1">Lovens §§ 5-7, 5-8, 5-9 og 5-10 med tilhørende forskrifter gjelder tilsvarende for omsorgssentre som for institusjoner.</article></article><article class="futureLegalArticle" data-name="§5A-8" id="kapittel-1-foreslåttparagraf-8"><span class="futureLegalArticleHeader">§ 5A-8. <span class="legalArticleTitle">Ansvar for etablering og drift</span></span><article class="legalP" id="kapittel-1-foreslåttparagraf-8-ledd-1">Statlig regional barnevernmyndighet har ansvar for at det etableres og drives omsorgssentre for mindreårige.</article></article><article class="futureLegalArticle" data-name="§5A-9" id="kapittel-1-foreslåttparagraf-9"><span class="futureLegalArticleHeader">§ 5A-9. <span class="legalArticleTitle">Økonomisk ansvar</span></span><article class="legalP" id="kapittel-1-foreslåttparagraf-9-ledd-1">Utgiftene forbundet med opphold i omsorgssenter i medhold av § 5A-1 dekkes av statlig regional barnevernmyndighet.</article></article><article class="futureLegalArticle" data-name="§5A-10" id="kapittel-1-foreslåttparagraf-10"><span class="futureLegalArticleHeader">§ 5A-10. <span class="legalArticleTitle">Plassering i omsorgssenter etter lovens kapittel 4</span></span><article class="legalP" id="kapittel-1-foreslåttparagraf-10-ledd-1">Ved plassering av barn i omsorgssenter ved vedtak etter kapittel 4 gjelder § 4-18 om ansvaret for omsorgen i foreldrenes sted, § 5-4 om inntak og utskriving og bestemmelsene i kapittel 9 om utgiftsfordeling tilsvarende som ved plassering i institusjon.</article></article> <article class="defaultP" margin-top="true">§ 6-2 skal lyde:</article><article class="futureLegalArticle" data-name="§6-2" id="kapittel-1-foreslåttparagraf-11"><span class="futureLegalArticleHeader">§ 6-2. <span class="legalArticleTitle">Anvendelse av forvaltningsloven på private institusjoner og private omsorgssentre for mindreårige</span></span><article class="legalP" id="kapittel-1-foreslåttparagraf-11-ledd-1">For private institusjoner og private omsorgssentre for mindreårige som er godkjent etter § 5-8, gjelder forvaltningsloven for klientsaker, med de særregler som er fastsatt i denne loven, jf. § 6-1.</article></article> <article class="defaultP" margin-top="true">Overskriften til § 6-5 skal lyde:</article><span class="futuretitle" id="kapittel-1-foreslåttittel-2">Klage over barneverntjenestens og statlig regional barnevernmyndighets vedtak</span> <article class="defaultP" margin-top="true">§ 6-5 første ledd skal lyde:</article><article class="legalP" id="kapittel-1-ledd-4">Enkeltvedtak som barneverntjenesten har truffet, og oppfølgingsvedtak som statlig regional barnevernmyndighet har truffet, kan påklages til fylkesmannen.</article> <article class="defaultP" margin-top="true">§ 6-7 første ledd skal lyde:</article><article class="legalP" id="kapittel-1-ledd-5">Enhver som utfører tjeneste eller arbeid for et forvaltningsorgan eller en institusjon eller et omsorgssenter for mindreårige etter denne loven, har taushetsplikt etter forvaltningsloven §§ 13 til 13 e. Overtredelse straffes etter straffeloven § 121.</article> <article class="defaultP" margin-top="true">6-7 tredje ledd første punktum skal lyde:</article><article class="legalP" id="kapittel-1-ledd-6">Opplysninger til andre forvaltningsorganer, jf. forvaltningsloven § 13 b nr. 5 og 6, kan bare gis når dette er nødvendig for å fremme barneverntjenestens, institusjonens eller omsorgssenteret for mindreåriges oppgaver, eller for å forebygge vesentlig fare for liv eller alvorlig skade for noens helse.</article> <article class="defaultP" margin-top="true">§ 6-10 annet ledd skal lyde:</article><article class="legalP" id="kapittel-1-ledd-7">Den som skal ansettes i en institusjon som er omfattet av § 5-1, i en privat eller kommunal institusjon som er godkjent etter § 5-8, eller et omsorgssenter for mindreårige etter kapittel 5 A, skal legge fram tilfredsstillende politiattest. Det kan kreves politiattest også fra andre som utfører oppgaver for institusjonen eller omsorgssenteret for mindreårige, og som har direkte kontakt med barn og unge som oppholder seg der.</article> <article class="defaultP" margin-top="true">§ 7-2 annet ledd skal lyde:</article><article class="legalP" id="kapittel-1-ledd-8">Departementet oppnevner utvalg som nevnt i første ledd bokstav b og c. Oppnevningen gjelder for fire år om gangen. Medlemmer til utvalg som nevnt i første ledd bokstav c, skal tas fra utvalget for meddommere som velges i henhold til domstolloven § 66 første ledd.</article></section><section class="section" data-name="kapII" id="kapittel-2" data-lovdata-URL="LTI/lov/2008-05-30-36/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 21. desember 2000 nr. 105 om opplysningsplikt og angrerett m.v. ved fjernsalg og salg utenfor fast utsalgssted skal § 7 a tredje ledd første punktum lyde:</article><article class="legalP" id="kapittel-2-ledd-2">Forutsatt at forbrukeren uttrykkelig har gitt sitt samtykke til dette, kan tjenesteyteren i telefonsamtaler nøye seg med å gi opplysningene nevnt i første ledd bokstav a, c, d, e, f og j.</article></section><section class="section" data-name="kapIII" id="kapittel-3" data-lovdata-URL="LTI/lov/2008-05-30-36/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Loven trer i kraft fra den tid Kongen bestemmer.</article></section></main></body></html>