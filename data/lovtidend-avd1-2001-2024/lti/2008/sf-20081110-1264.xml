<!DOCTYPE html><html lang="no"><head><title>Forskrift om årsregnskap m.m. for Folketrygdfondet inkludert Statens pensjonsfond – Norge</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-11-10-1264</dd><dt class="dokid">DokumentID</dt><dd class="dokid">LTI/forskrift/2008-11-10-1264</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 13 s 1761</dd><dt class="dateInForce">I kraft fra</dt><dd class="dateInForce">Med virkning for regnskapsåret 2008</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-06-29-44/§12</li></ul></dd><dt class="dateOfPublication">Kunngjort</dt><dd class="dateOfPublication">2008-12-02 14:05</dd><dt class="journalNumber">Journalnummer</dt><dd class="journalNumber">2008-0988</dd><dt class="titleShort">Korttittel</dt><dd class="titleShort">Forskr om årsregnskap m.m. for Folketrygdfondet</dd><dt class="title">Tittel</dt><dd class="title">Forskrift om årsregnskap m.m. for Folketrygdfondet inkludert Statens pensjonsfond – Norge</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 10. november 2008 med hjemmel i lov 29. juni 2007 nr. 44 om Folketrygdfondet § 12.</dd><dt class="refid">RefID</dt><dd class="refid">forskrift/2008-11-10-1264</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om årsregnskap m.m. for Folketrygdfondet inkludert Statens pensjonsfond – Norge<ul class="tocSubUl"><li>Kapittel 1. Alminnelige bestemmelser<ul class="tocSubUl"><li>§ 1. Forskriftens virkeområde</li></ul></li><li>Kapittel 2. Årsregnskap og årsberetning<ul class="tocSubUl"><li>§ 2. Fastsettelse av årsregnskap og årsberetning</li><li>§ 3. Årsberetningens innhold</li></ul></li><li>Kapittel 3. Vurderingsregler<ul class="tocSubUl"><li>§ 4. Plasseringer for Statens pensjonsfond – Norge</li></ul></li><li>Kapittel 4. Resultatregnskap og balanse<ul class="tocSubUl"><li>§ 5. Resultatregnskap og balanse</li><li>§ 6. Resultatregnskap og balanse for plasseringene for Statens pensjonsfond – Norge</li></ul></li><li>Kapittel 5. Noteopplysninger<ul class="tocSubUl"><li>§ 7. Opplysningsplikt</li><li>§ 8. Rettvisende bilde</li><li>§ 9. Regnskapsprinsipper</li><li>§ 10. Finansiell markedsrisiko</li><li>§ 11. Aksjer og rentebærende verdipapirer</li><li>§ 12. Finansielle derivater</li><li>§ 13. Statens kapitalinnskudd i Statens pensjonsfond – Norge</li></ul></li><li>Kapittel 6. Avsluttende bestemmelser<ul class="tocSubUl"><li>§ 14. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2008-11-10-1264" id="dokument"><h1>Forskrift om årsregnskap m.m. for Folketrygdfondet inkludert Statens pensjonsfond – Norge</h1><section class="section" data-name="kap1" id="kapittel-1" data-lovdata-URL="LTI/forskrift/2008-11-10-1264/KAPITTEL_1"><h2>Kapittel 1. Alminnelige bestemmelser</h2><article class="legalArticle" data-lovdata-URL="LTI/forskrift/2008-11-10-1264/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde</span></h3><article class="legalP" id="kapittel-1-paragraf-1-ledd-1">Forskriften gjelder for Folketrygdfondet inkludert plasseringene for Statens pensjonsfond – Norge, jf. lov 29. juni 2007 nr. 44 om Folketrygdfondet § 1.</article><article class="legalP" id="kapittel-1-paragraf-1-ledd-2">Folketrygdfondet skal utarbeide regnskap etter regnskapslovens bestemmelser med de unntak og tillegg som følger av denne forskrift. Regnskapslovens bestemmelser om små foretak gjelder ikke.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2008-11-10-1264/KAPITTEL_2"><h2>Kapittel 2. Årsregnskap og årsberetning</h2><article class="legalArticle" data-lovdata-URL="LTI/forskrift/2008-11-10-1264/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Fastsettelse av årsregnskap og årsberetning</span></h3><article class="legalP" id="kapittel-2-paragraf-1-ledd-1">Årsregnskapet og årsberetningen skal fastsettes av Folketrygdfondets styre senest fire måneder etter regnskapsårets slutt.</article></article><article class="legalArticle" data-lovdata-URL="LTI/forskrift/2008-11-10-1264/§3" data-name="§3" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Årsberetningens innhold</span></h3><article class="legalP" id="kapittel-2-paragraf-2-ledd-1">I årsberetningen skal det gis følgende opplysninger i tillegg til det som følger av regnskapsloven § 3-3a:<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">Det skal redegjøres for den finansielle risikoen som har vært knyttet til virksomheten i regnskapsåret. Det skal redegjøres særskilt for risikostyringen og organiseringen av plasseringene for Statens pensjonsfond – Norge i perioden.</article></article></li><li data-li-identifier="2." data-name="2."><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">Det skal gis informasjon om verdiutviklingen til Statens pensjonsfond – Norge. Verdiutviklingen skal kommenteres særskilt i forhold til fondets risikoprofil.</article></article></li></ul></article></article></section><section class="section" data-name="kap3" id="kapittel-3" data-lovdata-URL="LTI/forskrift/2008-11-10-1264/KAPITTEL_3"><h2>Kapittel 3. Vurderingsregler</h2><article class="legalArticle" data-lovdata-URL="LTI/forskrift/2008-11-10-1264/§4" data-name="§4" id="kapittel-3-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Plasseringer for Statens pensjonsfond – Norge</span></h3><article class="legalP" id="kapittel-3-paragraf-1-ledd-1">Regnskapsloven § 5-8 gjelder ikke for Folketrygdfondets plasseringer for Statens pensjonsfond – Norge. Alle plasseringer for Statens pensjonsfond – Norge skal vurderes til virkelig verdi.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2008-11-10-1264/KAPITTEL_4"><h2>Kapittel 4. Resultatregnskap og balanse</h2><article class="legalArticle" data-lovdata-URL="LTI/forskrift/2008-11-10-1264/§5" data-name="§5" id="kapittel-4-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Resultatregnskap og balanse</span></h3><article class="legalP" id="kapittel-4-paragraf-1-ledd-1">Resultatregnskapet skal settes opp i samsvar med regnskapsloven § 6-1. Resultatregnskapet skal i tillegg inneholde på egen linje én inntektspost som er lik årsresultatet for Statens pensjonsfond – Norge og én kostnadspost som er lik endring i statens kapitalinnskudd i henhold til forskrift om forvaltningen av Statens pensjonsfond – Norge.</article><article class="legalP" id="kapittel-4-paragraf-1-ledd-2">Balansen settes opp i samsvar med regnskapsloven § 6-2. Balansen skal i tillegg på egen linje inneholde én eiendelspost som er lik plasseringene for Statens pensjonsfond – Norge og én gjeldspost lik statens kapitalinnskudd i Statens pensjonsfond – Norge.</article></article><article class="legalArticle" data-lovdata-URL="LTI/forskrift/2008-11-10-1264/§6" data-name="§6" id="kapittel-4-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Resultatregnskap og balanse for plasseringene for Statens pensjonsfond – Norge</span></h3><article class="legalP" id="kapittel-4-paragraf-2-ledd-1">Folketrygdfondet skal sette opp en særskilt resultat- og balanseoppstilling for plasseringene for Statens pensjonsfond – Norge. Resultatregnskapet for Statens pensjonsfond – Norge skal ha følgende oppstillingsplan:<ul class="defaultList"><li data-li-identifier="A." data-name="A."><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">Porteføljeinntekter og porteføljekostnader <ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-2-ledd-1-punkt-1-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1-punkt-1-ledd-1">Renteinntekter</article></article></li><li data-li-identifier="2." data-name="2."><article class="listArticle" id="kapittel-4-paragraf-2-ledd-1-punkt-1-ledd-1-punkt-2"><article class="legalP" id="kapittel-4-paragraf-2-ledd-1-punkt-1-ledd-1-punkt-2-ledd-1">Utbytte</article></article></li><li data-li-identifier="3." data-name="3."><article class="listArticle" id="kapittel-4-paragraf-2-ledd-1-punkt-1-ledd-1-punkt-3"><article class="legalP" id="kapittel-4-paragraf-2-ledd-1-punkt-1-ledd-1-punkt-3-ledd-1">Gevinst/tap</article></article></li><li data-li-identifier="4." data-name="4."><article class="listArticle" id="kapittel-4-paragraf-2-ledd-1-punkt-1-ledd-1-punkt-4"><article class="legalP" id="kapittel-4-paragraf-2-ledd-1-punkt-1-ledd-1-punkt-4-ledd-1">Netto endring urealiserte kursgevinster/kurstap</article></article></li><li data-li-identifier="5." data-name="5."><article class="listArticle" id="kapittel-4-paragraf-2-ledd-1-punkt-1-ledd-1-punkt-5"><article class="legalP" id="kapittel-4-paragraf-2-ledd-1-punkt-1-ledd-1-punkt-5-ledd-1">Andre porteføljeinntekter</article></article></li></ul></article></article></li><li data-li-identifier="I." data-name="I."><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1">Porteføljeresultat</article></article></li><li data-li-identifier="B." data-name="B."><article class="listArticle" id="kapittel-4-paragraf-2-ledd-1-punkt-3"><article class="legalP" id="kapittel-4-paragraf-2-ledd-1-punkt-3-ledd-1">Forvaltningskostnader <ul class="defaultList"><li data-li-identifier="6." data-name="6."><article class="listArticle" id="kapittel-4-paragraf-2-ledd-1-punkt-3-ledd-1-punkt-1"><article class="legalP" id="kapittel-4-paragraf-2-ledd-1-punkt-3-ledd-1-punkt-1-ledd-1">Forvaltningskostnader</article></article></li></ul></article></article></li><li data-li-identifier="II." data-name="II."><article class="listArticle" id="kapittel-4-paragraf-2-ledd-1-punkt-4"><article class="legalP" id="kapittel-4-paragraf-2-ledd-1-punkt-4-ledd-1">Forvaltningsresultat</article></article></li><li data-li-identifier="III." data-name="III."><article class="listArticle" id="kapittel-4-paragraf-2-ledd-1-punkt-5"><article class="legalP" id="kapittel-4-paragraf-2-ledd-1-punkt-5-ledd-1">Årsresultat Statens pensjonsfond – Norge</article></article></li></ul></article><article class="legalP" id="kapittel-4-paragraf-2-ledd-2">Gevinst/tap i post A.3 skal spesifiseres på de ulike kategorier finansielle instrumenter.</article><article class="legalP" id="kapittel-4-paragraf-2-ledd-3">Balansen for Statens pensjonsfond – Norge skal ha følgende oppstillingsplan:<ul class="defaultList"><li data-li-identifier="A." data-name="A."><article class="listArticle" id="kapittel-4-paragraf-2-ledd-3-punkt-1"><article class="legalP" id="kapittel-4-paragraf-2-ledd-3-punkt-1-ledd-1">Plasseringer <ul class="defaultList"><li data-li-identifier="I." data-name="I."><article class="listArticle" id="kapittel-4-paragraf-2-ledd-3-punkt-1-ledd-1-punkt-1"><article class="legalP" id="kapittel-4-paragraf-2-ledd-3-punkt-1-ledd-1-punkt-1-ledd-1">Verdipapirer</article></article></li><li data-li-identifier="II." data-name="II."><article class="listArticle" id="kapittel-4-paragraf-2-ledd-3-punkt-1-ledd-1-punkt-2"><article class="legalP" id="kapittel-4-paragraf-2-ledd-3-punkt-1-ledd-1-punkt-2-ledd-1">Fordringer</article></article></li><li data-li-identifier="III." data-name="III."><article class="listArticle" id="kapittel-4-paragraf-2-ledd-3-punkt-1-ledd-1-punkt-3"><article class="legalP" id="kapittel-4-paragraf-2-ledd-3-punkt-1-ledd-1-punkt-3-ledd-1">Bankinnskudd</article></article></li><li data-li-identifier="IV." data-name="IV."><article class="listArticle" id="kapittel-4-paragraf-2-ledd-3-punkt-1-ledd-1-punkt-4"><article class="legalP" id="kapittel-4-paragraf-2-ledd-3-punkt-1-ledd-1-punkt-4-ledd-1">Andre plasseringer</article></article></li></ul></article></article></li><li data-li-identifier="B." data-name="B."><article class="listArticle" id="kapittel-4-paragraf-2-ledd-3-punkt-2"><article class="legalP" id="kapittel-4-paragraf-2-ledd-3-punkt-2-ledd-1">Statens kapitalinnskudd</article></article></li><li data-li-identifier="C." data-name="C."><article class="listArticle" id="kapittel-4-paragraf-2-ledd-3-punkt-3"><article class="legalP" id="kapittel-4-paragraf-2-ledd-3-punkt-3-ledd-1">Gjeld <ul class="defaultList"><li data-li-identifier="I." data-name="I."><article class="listArticle" id="kapittel-4-paragraf-2-ledd-3-punkt-3-ledd-1-punkt-1"><article class="legalP" id="kapittel-4-paragraf-2-ledd-3-punkt-3-ledd-1-punkt-1-ledd-1">Annen gjeld</article></article></li></ul></article></article></li></ul></article><article class="legalP" id="kapittel-4-paragraf-2-ledd-4">Verdipapirporteføljen skal spesifiseres på de ulike kategorier finansielle instrumenter.</article><article class="legalP" id="kapittel-4-paragraf-2-ledd-5">Det skal i tilknytning til balansen opplyses om garantiforpliktelser.</article><article class="legalP" id="kapittel-4-paragraf-2-ledd-6">Regnskapsloven § 6-3 første ledd gjelder tilsvarende.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2008-11-10-1264/KAPITTEL_5"><h2>Kapittel 5. Noteopplysninger</h2><article class="legalArticle" data-lovdata-URL="LTI/forskrift/2008-11-10-1264/§7" data-name="§7" id="kapittel-5-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Opplysningsplikt</span></h3><article class="legalP" id="kapittel-5-paragraf-1-ledd-1">Regnskapsloven kapittel 7 om noteopplysninger gjelder med de unntak og tillegg som følger av bestemmelsene i dette kapittel. Opplysninger som nevnt i dette kapittel kan utelates når de ikke er av betydning for å bedømme verdivurderingen og risikoprofilen for plasseringene for Statens pensjonsfond – Norge.</article></article><article class="legalArticle" data-lovdata-URL="LTI/forskrift/2008-11-10-1264/§8" data-name="§8" id="kapittel-5-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Rettvisende bilde</span></h3><article class="legalP" id="kapittel-5-paragraf-2-ledd-1">Hvis anvendelsen av bestemmelsene i regnskapsloven og denne forskrift ikke er tilstrekkelig for å gi et rettvisende bilde som nevnt i regnskapsloven § 3-2a første ledd, skal det gis tilleggsopplysninger.</article></article><article class="legalArticle" data-lovdata-URL="LTI/forskrift/2008-11-10-1264/§9" data-name="§9" id="kapittel-5-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Regnskapsprinsipper</span></h3><article class="legalP" id="kapittel-5-paragraf-3-ledd-1">Opplysninger om anvendte regnskapsprinsipper etter regnskapsloven § 7-2 skal minst omfatte følgende opplysninger:<ul class="defaultList"><li data-li-identifier="1." data-name="1."><article class="listArticle" id="kapittel-5-paragraf-3-ledd-1-punkt-1"><article class="legalP" id="kapittel-5-paragraf-3-ledd-1-punkt-1-ledd-1">Prinsippene for regnskapsmessig behandling av finansielle instrumenter, herunder spesielt regnskapsmessig behandling av finansielle derivater.</article></article></li><li data-li-identifier="2." data-name="2."><article class="listArticle" id="kapittel-5-paragraf-3-ledd-1-punkt-2"><article class="legalP" id="kapittel-5-paragraf-3-ledd-1-punkt-2-ledd-1">Prinsippene for fastsettelse av virkelig verdi, herunder om beregning av virkelig verdi bygger på observerbare markedsverdier eller om den er beregnet på annen måte. Det skal opplyses om usikkerheter i beregningene.</article></article></li></ul></article></article><article class="legalArticle" data-lovdata-URL="LTI/forskrift/2008-11-10-1264/§10" data-name="§10" id="kapittel-5-paragraf-4"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Finansiell markedsrisiko</span></h3><article class="legalP" id="kapittel-5-paragraf-4-ledd-1">Det skal gis opplysninger som nevnt i regnskapsloven § 7-5 særskilt for plasseringene for Statens pensjonsfond – Norge.</article></article><article class="legalArticle" data-lovdata-URL="LTI/forskrift/2008-11-10-1264/§11" data-name="§11" id="kapittel-5-paragraf-5"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Aksjer og rentebærende verdipapirer</span></h3><article class="legalP" id="kapittel-5-paragraf-5-ledd-1">Regnskapsloven § 7-17, § 7-18 og § 7-20 gjelder ikke. Aksjer og rentebærende verdipapirer skal minst spesifiseres fordelt på de børser eller markeder verdipapiret omsettes på. Spesifikasjonen skal vise:<ul class="defaultList"><li data-li-identifier="-" data-name="-"><article class="listArticle" id="kapittel-5-paragraf-5-ledd-1-punkt-1"><article class="legalP" id="kapittel-5-paragraf-5-ledd-1-punkt-1-ledd-1">Selskap/utsteder</article></article></li><li data-li-identifier="-" data-name="-"><article class="listArticle" id="kapittel-5-paragraf-5-ledd-1-punkt-2"><article class="legalP" id="kapittel-5-paragraf-5-ledd-1-punkt-2-ledd-1">Pålydende/antall aksjer</article></article></li><li data-li-identifier="-" data-name="-"><article class="listArticle" id="kapittel-5-paragraf-5-ledd-1-punkt-3"><article class="legalP" id="kapittel-5-paragraf-5-ledd-1-punkt-3-ledd-1">Valuta</article></article></li><li data-li-identifier="-" data-name="-"><article class="listArticle" id="kapittel-5-paragraf-5-ledd-1-punkt-4"><article class="legalP" id="kapittel-5-paragraf-5-ledd-1-punkt-4-ledd-1">Virkelig verdi</article></article></li><li data-li-identifier="-" data-name="-"><article class="listArticle" id="kapittel-5-paragraf-5-ledd-1-punkt-5"><article class="legalP" id="kapittel-5-paragraf-5-ledd-1-punkt-5-ledd-1">Verdipapirets prosentvise andel av Statens pensjonsfond – Norges totale kapital</article></article></li><li data-li-identifier="-" data-name="-"><article class="listArticle" id="kapittel-5-paragraf-5-ledd-1-punkt-6"><article class="legalP" id="kapittel-5-paragraf-5-ledd-1-punkt-6-ledd-1">For aksjer: næring og eierandel i selskapet</article></article></li><li data-li-identifier="-" data-name="-"><article class="listArticle" id="kapittel-5-paragraf-5-ledd-1-punkt-7"><article class="legalP" id="kapittel-5-paragraf-5-ledd-1-punkt-7-ledd-1">For rentebærende papirer: risikoklasse.</article></article></li></ul></article></article><article class="legalArticle" data-lovdata-URL="LTI/forskrift/2008-11-10-1264/§12" data-name="§12" id="kapittel-5-paragraf-6"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Finansielle derivater</span></h3><article class="legalP" id="kapittel-5-paragraf-6-ledd-1">Det skal gis en beskrivelse av de finansielle derivatene som er benyttet gjennom året. Det skal redegjøres for spesielle risikofaktorer som er knyttet til de enkelte typer av finansielle derivater.</article><article class="legalP" id="kapittel-5-paragraf-6-ledd-2">Det skal gis opplysninger om nominelt beløp og virkelig verdi per årsslutt for henholdsvis renterelaterte derivater, valutarelaterte derivater, egenkapitalrelaterte derivater samt andre finansielle derivater. Dersom nominelt beløp ikke er representativt for aktiviteten gjennom året skal gjennomsnittlig nominelt beløp for året oppgis. Virkningen av motregning, jf. verdipapirhandelloven kapittel 14, skal framkomme. Det skal redegjøres for definisjon av nominelt beløp.</article></article><article class="legalArticle" data-lovdata-URL="LTI/forskrift/2008-11-10-1264/§13" data-name="§13" id="kapittel-5-paragraf-7"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Statens kapitalinnskudd i Statens pensjonsfond – Norge</span></h3><article class="legalP" id="kapittel-5-paragraf-7-ledd-1">For Statens pensjonsfond – Norge skal det opplyses om hvordan endringer i statens kapitalinnskudd i løpet av regnskapsåret fordeler seg på innskudd fra staten, overføring til staten og årsresultat tillagt innskuddet.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2008-11-10-1264/KAPITTEL_6"><h2>Kapittel 6. Avsluttende bestemmelser</h2><article class="legalArticle" data-lovdata-URL="LTI/forskrift/2008-11-10-1264/§14" data-name="§14" id="kapittel-6-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse</span></h3><article class="legalP" id="kapittel-6-paragraf-1-ledd-1">Denne forskrift trer i kraft med virkning for regnskapsåret 2008.</article></article></section></main></body></html>