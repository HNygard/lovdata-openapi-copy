<!DOCTYPE html><html lang="no"><head><title>Lov om endringer i lov om forebyggende sikkerhetstjeneste (sikkerhetsloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2008-04-11-9</dd><dt class="dokid">DokumentID</dt><dd class="dokid">LTI/lov/2008-04-11-9</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 4 s 627</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1998-03-20-10</li></ul></dd><dt class="dateOfPublication">Kunngjort</dt><dd class="dateOfPublication">2008-04-11 15:00</dd><dt class="lastupdated">Rettet</dt><dd class="lastupdated">2009-03-14 (se nederst)</dd><dt class="journalNumber">Journalnummer</dt><dd class="journalNumber">2008-0228</dd><dt class="titleShort">Korttittel</dt><dd class="titleShort">Endringslov til sikkerhetsloven</dd><dt class="title">Tittel</dt><dd class="title">Lov om endringer i lov om forebyggende sikkerhetstjeneste (sikkerhetsloven)</dd><dt class="miscInformation">Annet om dokumentet</dt><dd class="miscInformation">Ot.prp.nr.21 (2007–2008), Innst.O.nr.33 (2007–2008) og Besl.O.nr.48 (2007–2008). Odels- og lagtingsvedtak hhv. 4. og 13. mars 2008. Fremmet av Forsvarsdepartementet.</dd><dt class="refid">RefID</dt><dd class="refid">lov/2008-04-11-9</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov om forebyggende sikkerhetstjeneste (sikkerhetsloven)<ul class="tocSubUl"><li>I<ul class="tocSubUl"><li>§ 17. Utvelgelse av skjermingsverdige objekter</li><li>§ 17 a. Klassifisering av skjermingsverdige objekter</li><li>§ 17 b. Plikt til å beskytte skjermingsverdig objekt</li><li>§ 19. Når sikkerhetsklarering og autorisasjon skal gjennomføres</li></ul></li><li>II</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/lov/2008-04-11-9" id="dokument"><h1>Lov om endringer i lov om forebyggende sikkerhetstjeneste (sikkerhetsloven)</h1><section class="section" data-name="kapI" id="kapittel-1" data-lovdata-URL="LTI/lov/2008-04-11-9/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 20. mars 1998 nr. 10 om forebyggende sikkerhetstjeneste (sikkerhetsloven) gjøres følgende endringer:</article> <article class="defaultP" margin-top="true">§ 3 første ledd nytt nr. 13 skal lyde:</article><article class="legalP" id="kapittel-1-ledd-2">Eiendom; områder, bygninger, anlegg, transportmidler eller annet materiell, eller deler av slik eiendom.</article> <article class="defaultP" margin-top="true">§ 3 første ledd nytt nr. 14 skal lyde:</article><article class="legalP" id="kapittel-1-ledd-3">Objekteier; virksomhet eller person som eier eller på annen måte råder over skjermingsverdig objekt.</article> <article class="defaultP" margin-top="true">§ 3 første ledd nytt nr. 15 skal lyde:</article><article class="legalP" id="kapittel-1-ledd-4">Funksjon/funksjonalitet; produksjon, forsyning, kommunikasjon eller annen rettmessig bruk eller aktivitet tilknyttet en eiendom.</article> <article class="defaultP" margin-top="true">§ 3 første ledd nr. 13 blir nr. 16.</article> <article class="defaultP" margin-top="true">§ 3 første ledd nr. 14 blir nr. 17.</article> <article class="defaultP" margin-top="true">§ 3 første ledd nr. 15 blir nr. 18.</article> <article class="defaultP" margin-top="true">§ 3 første ledd nr. 16 blir nr. 19.</article> <article class="defaultP" margin-top="true">§ 3 første ledd nr. 17 blir nr. 20.</article> <article class="defaultP" margin-top="true">§ 17 skal lyde:</article><article class="futureLegalArticle" data-name="§17" id="kapittel-1-foreslåttparagraf-1"><span class="futureLegalArticleHeader">§ 17. <span class="legalArticleTitle">Utvelgelse av skjermingsverdige objekter</span></span><article class="legalP" id="kapittel-1-foreslåttparagraf-1-ledd-1">Hvert enkelt departement utpeker skjermingsverdige objekter innen sitt myndighetsområde. Objekteier plikter overfor departementet å foreslå hvilke objekter som er skjermingsverdige. Utvelgelse av skjermingsverdig objekt skal skje på grunnlag av en skadevurdering, hvor det innenfor lovens formål særlig tas hensyn til objektets:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">betydning for sikkerhetspolitisk krisehåndtering og forsvar av riket,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">betydning for kritiske funksjoner for det sivile samfunn,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">symbolverdi, og</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">mulighet for å utgjøre en fare for miljøet eller befolkningens liv og helse.</article></article></li></ul></article><article class="legalP" id="kapittel-1-foreslåttparagraf-1-ledd-2">I skadevurderingen skal det også tas hensyn til akseptabel tidsperiode for funksjonssvikt, mulighet til å gjenopprette funksjonalitet, og hensynet til objektets betydning for andre objekter.</article><article class="legalP" id="kapittel-1-foreslåttparagraf-1-ledd-3">Kongen kan gi utfyllende bestemmelser om utvelgelse av skjermingsverdige objekter.</article></article> <article class="defaultP" margin-top="true">Ny § 17 a skal lyde:</article><article class="futureLegalArticle" data-name="§17a" id="kapittel-1-foreslåttparagraf-2"><span class="futureLegalArticleHeader">§ 17 a. <span class="legalArticleTitle">Klassifisering av skjermingsverdige objekter</span></span><article class="legalP" id="kapittel-1-foreslåttparagraf-2-ledd-1">Når skjermingsverdige objekter må beskyttes av sikkerhetsmessige grunner, skal en av følgende klassifiseringsgrader benyttes:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">MEGET KRITISK nyttes dersom det kan få helt avgjørende skadefølger for rikets selvstendighet og sikkerhet og andre vitale nasjonale sikkerhetsinteresser om objektet får redusert funksjonalitet eller blir utsatt for skadeverk, ødeleggelse eller rettsstridig overtakelse av uvedkommende.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">KRITISK nyttes dersom det alvorlig kan skade rikets selvstendighet og sikkerhet og andre vitale nasjonale sikkerhetsinteresser om objektet får redusert funksjonalitet eller blir utsatt for skadeverk, ødeleggelse eller rettsstridig overtakelse av uvedkommende.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">VIKTIG nyttes dersom det kan skade rikets selvstendighet og sikkerhet og andre vitale nasjonale sikkerhetsinteresser om objektet får redusert funksjonalitet eller blir utsatt for skadeverk, ødeleggelse eller rettsstridig overtakelse av uvedkommende.</article></article></li></ul></article><article class="legalP" id="kapittel-1-foreslåttparagraf-2-ledd-2">Kongen kan gi utfyllende bestemmelser om klassifisering av skjermingsverdige objekter.</article></article> <article class="defaultP" margin-top="true">Ny § 17 b skal lyde:</article><article class="futureLegalArticle" data-name="§17b" id="kapittel-1-foreslåttparagraf-3"><span class="futureLegalArticleHeader">§ 17 b. <span class="legalArticleTitle">Plikt til å beskytte skjermingsverdig objekt</span></span><article class="legalP" id="kapittel-1-foreslåttparagraf-3-ledd-1">Objekteier plikter å beskytte objektet med sikkerhetstiltak.</article><article class="legalP" id="kapittel-1-foreslåttparagraf-3-ledd-2">Sikkerhetstiltakene skal bestå av en kombinasjon av barrierer, deteksjon, verifikasjon og reaksjon, som i sum tilfredsstiller følgende krav:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-2-punkt-1"><article class="legalP" id="kapittel-1-foreslåttparagraf-3-ledd-2-punkt-1-ledd-1">Objekt klassifisert MEGET KRITISK skal beskyttes slik at tap av funksjon, ødeleggelse og rettsstridig overtakelse avverges.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-2-punkt-2"><article class="legalP" id="kapittel-1-foreslåttparagraf-3-ledd-2-punkt-2-ledd-1">Objekt klassifisert KRITISK skal beskyttes slik at tap av funksjon og ødeleggelse begrenses, og rettsstridig overtakelse av vesentlige funksjoner avverges.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-2-punkt-3"><article class="legalP" id="kapittel-1-foreslåttparagraf-3-ledd-2-punkt-3-ledd-1">Objekt klassifisert VIKTIG skal beskyttes slik at tap av vesentlig funksjon og ødeleggelse begrenses.</article></article></li></ul></article><article class="legalP" id="kapittel-1-foreslåttparagraf-3-ledd-3">Sikkerhetstiltakene skal også ta sikte på å redusere muligheten for etterretningsaktivitet mot objektet.</article><article class="legalP" id="kapittel-1-foreslåttparagraf-3-ledd-4">Kongen kan bestemme at det kreves sikkerhetsklarering etter reglene i kapittel 6 for den som skal gis tilgang til skjermingsverdig objekt klassifisert MEGET KRITISK eller KRITISK.</article><article class="legalP" id="kapittel-1-foreslåttparagraf-3-ledd-5">Kongen kan gi nærmere bestemmelser om planlegging og gjennomføring av sikkerhetstiltak, herunder bruk av sikringsstyrker.</article></article> <article class="defaultP" margin-top="true">§ 19 skal lyde:</article><article class="futureLegalArticle" data-name="§19" id="kapittel-1-foreslåttparagraf-4"><span class="futureLegalArticleHeader">§ 19. <span class="legalArticleTitle">Når sikkerhetsklarering og autorisasjon skal gjennomføres</span></span><article class="legalP" id="kapittel-1-foreslåttparagraf-4-ledd-1">Person som skal gis tilgang til skjermingsverdig informasjon, skal autoriseres.</article><article class="legalP" id="kapittel-1-foreslåttparagraf-4-ledd-2">Person som skal autoriseres for tilgang til skjermingsverdig informasjon gradert KONFIDENSIELT eller høyere, skal på forhånd sikkerhetsklareres.</article><article class="legalP" id="kapittel-1-foreslåttparagraf-4-ledd-3">Person som i sitt arbeid vil kunne få tilgang til skjermingsverdig informasjon gradert KONFIDENSIELT eller høyere, skal sikkerhetsklareres dersom ikke sikkerhetstiltak for å fjerne risikoen for tilgang med rimelighet lar seg gjennomføre.</article><article class="legalP" id="kapittel-1-foreslåttparagraf-4-ledd-4">Sikkerhetsklarering gis for følgende nasjonale sikkerhetsgrader, eventuelt også for tilsvarende sikkerhetsgrader i NATO eller annen internasjonal organisasjon:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-4-punkt-1"><article class="legalP" id="kapittel-1-foreslåttparagraf-4-ledd-4-punkt-1-ledd-1">KONFIDENSIELT (eventuelt NATO CONFIDENTIAL/tilsvarende).</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-4-punkt-2"><article class="legalP" id="kapittel-1-foreslåttparagraf-4-ledd-4-punkt-2-ledd-1">HEMMELIG (eventuelt NATO SECRET/tilsvarende).</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-ledd-4-punkt-3"><article class="legalP" id="kapittel-1-foreslåttparagraf-4-ledd-4-punkt-3-ledd-1">STRENGT HEMMELIG (eventuelt COSMIC TOP SECRET/tilsvarende).</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/lov/2008-04-11-9/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven trer i kraft fra den tid Kongen bestemmer. De ulike nye bestemmelsene kan tre i kraft til forskjellig tid.</article></section><section class="section" id="kapittel-3" data-lovdata-URL="LTI/lov/2008-04-11-9/KAPITTEL_3"><h2>Rettelser</h2><article class="defaultP" data-text-size="small">I 2009 hefte 3 (Rettelse)</article><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">Hjemmelsfeltets annet punktum skal lyde:</article><article class="legalP" id="kapittel-3-ledd-1">Odels- og lagtingsvedtak hhv. <i>6.</i> og 13. mars 2008.</article></section></main></body></html>