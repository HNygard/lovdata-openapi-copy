<!DOCTYPE html><html lang="no"><head><title>Lov om endringer i folketrygdloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2008-12-19-107</dd><dt class="dokid">DokumentID</dt><dd class="dokid">LTI/lov/2008-12-19-107</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 14 s 1961</dd><dt class="dateInForce">I kraft fra</dt><dd class="dateInForce">2008-12-19, 2009-01-01</dd><dt class="changesToDocuments">Endrer</dt><dd class="changesToDocuments"><ul><li>lov/1997-02-28-19</li></ul></dd><dt class="dateOfPublication">Kunngjort</dt><dd class="dateOfPublication">2008-12-19 15:10</dd><dt class="journalNumber">Journalnummer</dt><dd class="journalNumber">2008-1127</dd><dt class="titleShort">Korttittel</dt><dd class="titleShort">Endringslov til folketrygdloven</dd><dt class="title">Tittel</dt><dd class="title">Lov om endringer i folketrygdloven</dd><dt class="miscInformation">Annet om dokumentet</dt><dd class="miscInformation">Ot.prp.nr.8 (2008–2009), Innst.O.nr.21 (2008–2009) og Besl.O.nr.44 (2008–2009). Odels- og lagtingsvedtak hhv. 9. og 18. desember 2008. Fremmet av Arbeids- og inkluderingsdepartementet.</dd><dt class="refid">RefID</dt><dd class="refid">lov/2008-12-19-107</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i folketrygdloven<ul class="tocSubUl"><li>I<ul class="tocSubUl"><li>§ 8-51. Medlemmer med alderspensjon</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2008-12-19-107" id="dokument"><h1>Lov om endringer i folketrygdloven</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 28. februar 1997 nr. 19 om folketrygd (folketrygdloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2008-12-19-107/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 28. februar 1997 nr. 19 om folketrygd (folketrygdloven) gjøres følgende endringer:</article> <article class="defaultP" margin-top="true">§ 8-12 fjerde ledd skal lyde:</article><article class="legalP" id="kapittel-1-ledd-2">Til et medlem som mottar gradert alderspensjon, ytes det sykepenger i 90 sykepengedager, mens det til et medlem mellom 67 og 69 år som mottar hel alderspensjon, ytes sykepenger i 60 sykepengedager, se § 8-51. Bestemmelsen i andre ledd om ny rett til sykepenger gjelder tilsvarende.</article> <article class="defaultP" margin-top="true">§ 8-51 skal lyde:</article><article class="futureLegalArticle" data-name="§8-51" id="kapittel-1-foreslåttparagraf-1"><span class="futureLegalArticleHeader">§ 8-51. <span class="legalArticleTitle">Medlemmer med alderspensjon</span></span><article class="legalP" id="kapittel-1-foreslåttparagraf-1-ledd-1">Det ytes ikke sykepenger til et medlem som mottar hel alderspensjon etter kapittel 19. Til et medlem mellom 67 og 69 år som mottar hel alderspensjon, ytes det likevel sykepenger etter bestemmelsene i kapitlet her dersom inntektsgrunnlaget overstiger to ganger grunnbeløpet.</article><article class="legalP" id="kapittel-1-foreslåttparagraf-1-ledd-2">Til et medlem som mottar gradert alderspensjon, ytes det sykepenger etter bestemmelsene i kapitlet her.</article><article class="legalP" id="kapittel-1-foreslåttparagraf-1-ledd-3">Når trygden yter sykepenger, fastsettes sykepengegrunnlaget ut fra den arbeidsinntekten som medlemmet har i tillegg til pensjonen.</article><article class="legalP" id="kapittel-1-foreslåttparagraf-1-ledd-4">Sykepenger fra trygden ytes i opptil 60 sykepengedager til den som mottar hel pensjon, og i opptil 90 sykepengedager til den som mottar gradert pensjon.</article></article> <article class="defaultP" margin-top="true">§ 9-16 første ledd andre punktum skal lyde:</article><article class="legalP" id="kapittel-1-ledd-3">Bestemmelsene om ventetid i § 8-34 andre ledd, § 8-38 andre ledd og § 8-47 sjette ledd gjelder likevel ikke.</article> <article class="defaultP" margin-top="true">§ 12-2 første ledd nytt andre punktum skal lyde:</article><article class="legalP" id="kapittel-1-ledd-4">Ved vurderingen av om vilkåret er oppfylt, ses det bort fra perioder med tjeneste i internasjonale organisasjoner eller organer som staten Norge er medlem av, yter økonomisk bidrag til eller har ansvar for å bidra til bemanningen av.</article> <article class="defaultP" margin-top="true">§ 12-2 nytt fjerde ledd skal lyde:</article><article class="legalP" id="kapittel-1-ledd-5">Vilkåret i første ledd gjelder ikke for uførepensjon når vedkommende var medlem i folketrygden på uføretidspunktet og kan tilstås en ytelse på grunnlag av tidligere opptjening minst svarende til halvparten av full minstepensjon. Med «ytelse på grunnlag av tidligere opptjening» menes en ytelse beregnet etter reglene for alderspensjon på grunnlag av poengår og perioder som medlem av folketrygden fram til uførheten inntrådte.</article> <article class="defaultP" margin-top="true">§ 12-3 fjerde ledd første punktum skal lyde:</article><article class="legalP" id="kapittel-1-ledd-6">Uførepensjon etter unntaksbestemmelsene i § 12-2 tredje og fjerde ledd, tilleggspensjon etter bestemmelsene i § 3-21 om medregning av framtidige pensjonspoeng for unge uføre, og garantert tilleggspensjon etter bestemmelsene i § 3-22 beholdes bare så lenge vedkommende er medlem i trygden.</article> <article class="defaultP" margin-top="true">§ 12-12 tredje ledd bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">i fem år når vedkommende har gitt Arbeids- og velferdsetaten melding om inntektsendring fordi han eller hun har tatt arbeid eller oppdrag, eller har startet virksomhet. Retten til ytelsen kan etter søknad beholdes i ytterligere fem år. Den som har fylt 60 år når ytelsen reduseres eller faller bort, beholder retten til uførepensjon til fylte 67 år. Det er et vilkår for fortsatt rett til ytelsen at vedkommende melder fra om ytterligere inntektsendringer. Etter at retten til ytelsen er forlenget med fem år, må melding om ytterligere inntektsendringer fremsettes i søknad. Det kan ses bort fra at meldinger eller søknader som nevnt, ikke er gitt dersom det foreligger særlige grunner som kan forklare hvorfor det ikke er meldt fra eller søkt.</article></article></li></ul></article> <article class="defaultP" margin-top="true">§ 12-12 femte ledd nytt andre punktum skal lyde:</article><article class="legalP" id="kapittel-1-ledd-7">Departementet kan også gi forskrifter om kravet om søknad etter tredje ledd.</article> <article class="defaultP" margin-top="true">§ 12-13 nr. 2 sjette ledd skal lyde:</article><article class="legalP" id="kapittel-1-ledd-8">Uførepensjon tilstått i medhold av § 12-2 fjerde ledd beregnes på grunnlag av trygdetid til og med kalendermåneden før uføretidspunktet og poengår til og med kalenderåret før nevnte tidspunkt. For øvrig gjelder reglene i første til femte ledd. Uførepensjon til personer som er innlagt i institusjon eller sitter i fengsel, fastsettes etter bestemmelsene i §§ 3-27 til 3-29.</article> <article class="defaultP" margin-top="true">§ 17-3 andre ledd skal lyde:</article><article class="legalP" id="kapittel-1-ledd-9">Ved vurderingen av om vilkåret i første ledd bokstav a er oppfylt, ses det bort fra perioder med tjeneste i internasjonale organisasjoner eller organer som staten Norge er medlem av, yter økonomisk bidrag til eller har ansvar for å bidra til bemanningen av. Vilkåret er ikke oppfylt dersom den avdøde var arbeidsufør, men ikke hadde rett til uførepensjon fordi vilkåret om forutgående medlemskap i § 12-2 første ledd ikke var oppfylt.</article> <article class="defaultP" margin-top="true">§ 17-3 nytt sjuende ledd skal lyde:</article><article class="legalP" id="kapittel-1-ledd-10">Vilkåret i første ledd gjelder ikke når avdøde var medlem i folketrygden ved dødsfallet og kunne tilstås en ytelse på grunnlag av tidligere opptjening minst svarende til halvparten av full minstepensjon. Med «ytelse på grunnlag av tidligere opptjening» menes en ytelse beregnet etter reglene for alderspensjon på grunnlag av poengår og perioder som medlem av folketrygden før dødsfallet.</article> <article class="defaultP" margin-top="true">§ 17-4 fjerde ledd første punktum skal lyde:</article><article class="legalP" id="kapittel-1-ledd-11">Pensjon eller overgangsstønad etter unntaksbestemmelsene i § 17-3 fjerde, femte og sjuende ledd, tilleggspensjon etter bestemmelsene i § 3-21 om medregning av framtidige pensjonspoeng for unge uføre, og garantert tilleggspensjon etter bestemmelsene i § 3-22 beholdes bare så lenge den gjenlevende er medlem i trygden.</article> <article class="defaultP" margin-top="true">§ 17-7 femte ledd skal lyde:</article><article class="legalP" id="kapittel-1-ledd-12">Pensjon eller overgangsstønad til gjenlevende ektefelle tilstått i medhold av § 17-3 sjuende ledd beregnes på grunnlag av trygdetid til og med kalendermåneden før dødsfallet og poengår til og med kalenderåret før dødsfallet. For øvrig gjelder reglene i første til fjerde ledd. Ytelser til personer som er innlagt i institusjon eller sitter i fengsel, fastsettes etter bestemmelsene i §§ 3-27 til 3-29.</article> <article class="defaultP" margin-top="true">§ 18-2 andre ledd skal lyde:</article><article class="legalP" id="kapittel-1-ledd-13">Ved vurderingen av om vilkåret i første ledd bokstav a er oppfylt, ses det bort fra perioder med tjeneste i internasjonale organisasjoner eller organer som staten Norge er medlem av, yter økonomisk bidrag til eller har ansvar for å bidra til bemanningen av. Vilkåret er ikke oppfylt dersom den avdøde faren eller moren var arbeidsufør, men ikke hadde rett til uførepensjon fordi vilkåret om forutgående medlemskap i § 12-2 første ledd ikke var oppfylt.</article> <article class="defaultP" margin-top="true">§ 18-2 nytt sjuende ledd skal lyde:</article><article class="legalP" id="kapittel-1-ledd-14">Vilkåret i første ledd gjelder ikke når den avdøde faren eller moren var medlem i folketrygden ved dødsfallet og kunne tilstås en ytelse på grunnlag av tidligere opptjening minst svarende til halvparten av full minstepensjon. Med «ytelse på grunnlag av tidligere opptjening» menes en ytelse beregnet etter reglene for alderspensjon på grunnlag av poengår og perioder som medlem av folketrygden før dødsfallet.</article> <article class="defaultP" margin-top="true">§ 18-3 tredje ledd første punktum skal lyde:</article><article class="legalP" id="kapittel-1-ledd-15">Barnepensjon etter unntaksbestemmelsene i § 18-2 fjerde, femte og sjuende ledd beholdes bare så lenge barnet er medlem i trygden.</article> <article class="defaultP" margin-top="true">§ 19-4 andre ledd skal lyde:</article><article class="legalP" id="kapittel-1-ledd-16">For en person som har fylt 69 år, men ikke 70 år, og som har pensjonsgivende inntekt, blir alderspensjonen redusert etter bestemmelsene i § 19-6.</article> <article class="defaultP" margin-top="true">§ 19-6 andre ledd første punktum skal lyde:</article><article class="legalP" id="kapittel-1-ledd-17">Alderspensjonen (hel alderspensjon) til en person mellom 69 og 70 år reduseres (graderes) på grunnlag av pensjonsgivende inntekt og arbeidsinntekt av samme art i utlandet som vedkommende har.</article></section><section class="section" data-name="kapII" id="kapittel-2" data-lovdata-URL="LTI/lov/2008-12-19-107/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene i folketrygdloven §§ 9-16 og 12-12 trer i kraft straks. De øvrige endringene trer i kraft 1. januar 2009.</article><article class="legalP" id="kapittel-2-ledd-2">Endringene i folketrygdloven § 12-2 første og fjerde ledd, § 12-3 fjerde ledd, § 12-13 nr. 2 sjette ledd, § 17-3 andre og sjuende ledd, § 17-4 fjerde ledd, § 17-7 femte ledd, § 18-2 andre og sjuende ledd og § 18-3 tredje ledd gis virkning også for tilfelle der uførheten eller dødsfallet skjedde før ikrafttredelsen.</article></section></main></body></html>