<!DOCTYPE html><html lang="no"><head><title>Forskrift om gjennomføring av felleseuropeiske bestemmelser om medisinske krav for tjenestegjørende på luftfartøy, BSL JAR-FCL 3 (Flight Crew Licencing) endring 5</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-06-19-617</dd><dt class="dokid">DokumentID</dt><dd class="dokid">LTI/forskrift/2008-06-19-617</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 6 s 1062</dd><dt class="dateInForce">I kraft fra</dt><dd class="dateInForce">2008-06-19</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-07-05-887</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§5-1</li><li>lov/1993-06-11-101/§15-4</li><li>lov/1993-06-11-101/§5-3</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2008-06-20 14:40</dd><dt class="journalNumber">Journalnummer</dt><dd class="journalNumber">2008-0553</dd><dt class="titleShort">Korttittel</dt><dd class="titleShort">Forskrift om medisinske krav på luftfartøy</dd><dt class="title">Tittel</dt><dd class="title">Forskrift om gjennomføring av felleseuropeiske bestemmelser om medisinske krav for tjenestegjørende på luftfartøy, BSL JAR-FCL 3 (Flight Crew Licencing) endring 5</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Luftfartstilsynet 19. juni 2008 med hjemmel i lov 11. juni 1993 nr. 101 om luftfart (luftfartsloven) § 5-1 og § 15-4, jf. § 5-3, jf. delegeringsvedtak 10. desember 1999 nr. 1273.</dd><dt class="refid">RefID</dt><dd class="refid">forskrift/2008-06-19-617</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gjennomføring av felleseuropeiske bestemmelser om medisinske krav for tjenestegjørende på luftfartøy, BSL JAR-FCL 3 (Flight Crew Licencing) endring 5<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Gjennomføring i norsk rett</li><li>§ 4. Definisjoner og forkortelser</li><li>§ 5. Utstedelse av legeattest</li><li>§ 6. Forlengelse og gjenutstedelse av legeattest</li><li>§ 7. Tilbakekall av legeattest</li><li>§ 8. Innlevering av legeattest</li><li>§ 9. Dispensasjon</li><li>§ 10. Klage</li><li>§ 11. Ikrafttredelse</li><li>Vedlegg. JAR-FCL 3 seksjon 1, utgave av 1. desember 2006<ul class="tocSubUl"><li>Kapittel A – Generelle krav</li><li>Kapittel B – Helsekrav klasse 1</li><li>Kapittel C – Helsekrav klasse 2</li><li>Vedlegg 1 til kapittel B og C Hjerte og kretsløp</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2008-06-19-617" id="dokument"><h1>Forskrift om gjennomføring av felleseuropeiske bestemmelser om medisinske krav for tjenestegjørende på luftfartøy, BSL JAR-FCL 3 (Flight Crew Licencing) endring 5</h1><article class="legalP" id="ledd-1">Til forskriften er knyttet følgende vedlegg som gjelder som forskrift:<p class="leddfortsettelse">JAR-FCL 3 seksjon 1, utgave av 1. desember 2006.</p></article><article class="legalArticle" data-lovdata-URL="LTI/forskrift/2008-06-19-617/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med JAR-FCL 3 er å fastsette felleseuropeiske krav slik at man oppnår likeverdig medisinsk standard på tjenestegjørende personell på luftfartøy i de forskjellige land som er medlem av JAA (Joint Aviation Authorities).</article></article><article class="legalArticle" data-lovdata-URL="LTI/forskrift/2008-06-19-617/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften omhandler medisinske krav for tjenestegjørende personell på luftfartøy i forbindelse med utstedelse, forlengelse og gjenutstedelse av luftfartssertifikater, samt ved den senere kontroll med sertifikatinnehaverens skikkethet for angjeldende tjeneste.</article></article><article class="legalArticle" data-lovdata-URL="LTI/forskrift/2008-06-19-617/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Gjennomføring i norsk rett</span></h2><article class="legalP" id="paragraf-3-ledd-1">Forskriften gjennomfører JAR-FCL 3 endring 5, utgave av 1. desember 2006, i norsk rett.</article></article><article class="legalArticle" data-lovdata-URL="LTI/forskrift/2008-06-19-617/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Definisjoner og forkortelser</span></h2><article class="numberedLegalP" data-numerator="1" id="paragraf-4-nummer-1">(1) I denne forskrift menes med:<ul class="defaultList"><li data-li-identifier="a)" data-name="a)"><article class="listArticle" id="paragraf-4-nummer-1-punkt-1"><article class="legalP" id="paragraf-4-nummer-1-punkt-1-ledd-1"><i>Flymedisinsk institutt – FMI (Aeromedical Centre – AMC):</i> Luftfartstilsynets organ for bedømmelse av helsemessig skikkethet av søkere og innehavere av luftfartssertifikat og -bevis.</article></article></li><li data-li-identifier="b)" data-name="b)"><article class="listArticle" id="paragraf-4-nummer-1-punkt-2"><article class="legalP" id="paragraf-4-nummer-1-punkt-2-ledd-1"><i>Godkjent og oppnevnt flylege (Authorised Medical Examine – AME):</i> En lege med norsk legelisens som er oppnevnt og godkjent av Luftfartstilsynet til å utføre flymedisinske spesialistundersøkelser og periodiske undersøkelser på søkere og innehavere av luftfartssertifikat, jf. JAR-FCL 3.090.</article></article></li><li data-li-identifier="c)" data-name="c)"><article class="listArticle" id="paragraf-4-nummer-1-punkt-3"><article class="legalP" id="paragraf-4-nummer-1-punkt-3-ledd-1"><i>Legeattest (Medical Certificate):</i> Attest utstedt av Flymedisinsk seksjon eller av godkjent oppnevnt flylege, som meddeler innehaveren helsemessig godkjenning til angjeldende luftfartssertifikat i overensstemmelse med JAR-FCL 3.090, 3.100, 3.105 og 3.110.</article></article></li><li data-li-identifier="d)" data-name="d)"><article class="listArticle" id="paragraf-4-nummer-1-punkt-4"><article class="legalP" id="paragraf-4-nummer-1-punkt-4-ledd-1"><i>Myndigheten (The Authority):</i> Luftfartstilsynet.</article></article></li></ul></article><article class="numberedLegalP" data-numerator="2" id="paragraf-4-nummer-2">(2) For øvrig gjelder definisjonene i Bestemmelser om Sivil Luftfart (BSL) C 0-4.</article></article><article class="legalArticle" data-lovdata-URL="LTI/forskrift/2008-06-19-617/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utstedelse av legeattest</span></h2><article class="legalP" id="paragraf-5-ledd-1">Legeattest i henhold til JAR-FCL 3 endring 5 skal utstedes når Luftfartstilsynet har funnet at kravene i JAR-FCL 3 endring 5 er tilfredsstilt, jf. JAR-FCL 3.100.</article></article><article class="legalArticle" data-lovdata-URL="LTI/forskrift/2008-06-19-617/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Forlengelse og gjenutstedelse av legeattest</span></h2><article class="numberedLegalP" data-numerator="1" id="paragraf-6-nummer-1">(1) Hvis den medisinske undersøkelse i forbindelse med forlengelse av legeattest er utført i 45-dagersperioden før utløpsdatoen, skal gyldighetsperioden for den nye legeattesten regnes fra utløpsdatoen for den tidligere legeattesten.</article><article class="numberedLegalP" data-numerator="2" id="paragraf-6-nummer-2">(2) Hvis den medisinske undersøkelse ikke er utført i 45-dagers perioden som angitt i første ledd, vil utløpsdatoen bli beregnet fra datoen for den medisinske undersøkelsen, jf. JAR-FCL 3.105 (c).</article></article><article class="legalArticle" data-lovdata-URL="LTI/forskrift/2008-06-19-617/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tilbakekall av legeattest</span></h2><article class="legalP" id="paragraf-7-ledd-1">Luftfartstilsynet kan med øyeblikkelig virkning tilbakekalle en legeattest utstedt i henhold til JAR-FCL 3 endring 5, dersom det antas å foreligge forhold som tilsier at videre tjeneste på luftfartøy må stanses av hensyn til flysikkerheten.</article></article><article class="legalArticle" data-lovdata-URL="LTI/forskrift/2008-06-19-617/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Innlevering av legeattest</span></h2><article class="legalP" id="paragraf-8-ledd-1">Dersom legeattest utstedt i henhold til JAR-FCL 3 endring 5 er tilbakekalt med hjemmel i § 7, skal legeattesten snarest sendes til Luftfartstilsynet.</article></article><article class="legalArticle" data-lovdata-URL="LTI/forskrift/2008-06-19-617/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Dispensasjon</span></h2><article class="numberedLegalP" data-numerator="1" id="paragraf-9-nummer-1">(1) Luftfartstilsynet kan når særlige grunner tilsier det, dispensere fra bestemmelsene i denne forskrift, jf. JAR-FCL 3.125.</article><article class="numberedLegalP" data-numerator="2" id="paragraf-9-nummer-2">(2) Luftfartstilsynet kan iverksette nærmere medisinske undersøkelser for å vurdere om det foreligger grunnlag for å anbefale dispensasjon for personell som ikke tilfredsstiller de medisinske krav, og eventuelt fremme anbefaling om operative begrensninger av sertifikatets rettigheter.</article></article><article class="legalArticle" data-lovdata-URL="LTI/forskrift/2008-06-19-617/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Klage</span></h2><article class="legalP" id="paragraf-10-ledd-1">Enkeltvedtak vedrørende legeattester som er fattet med hjemmel i denne forskriften, kan påklages til Sosial- og helsedirektoratet etter reglene i forvaltningsloven. Øvrige vedtak fattet med hjemmel i forskriften kan påklages til Samferdselsdepartementet.</article></article><article class="legalArticle" data-lovdata-URL="LTI/forskrift/2008-06-19-617/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="numberedLegalP" data-numerator="1" id="paragraf-11-nummer-1">(1) Denne forskrift trer i kraft straks.</article><article class="numberedLegalP" data-numerator="2" id="paragraf-11-nummer-2">(2) Fra samme tidspunkt oppheves forskrift 5. juli 2006 nr. 887 om gjennomføring av felleseuropeiske bestemmelser om medisinske krav for tjenestegjørende på luftfartøy, BSL JAR-FCL 3 (Flight Crew Licencing) amendment 4.</article></article><section class="section" data-name="vedlegg" id="kapittel-1" data-lovdata-URL="LTI/forskrift/2008-06-19-617/KAPITTEL_1"><h2>Vedlegg. JAR-FCL 3 seksjon 1, utgave av 1. desember 2006</h2><section class="section" data-name="kapA" id="kapittel-1-kapittel-1" data-lovdata-URL="LTI/forskrift/2008-06-19-617/KAPITTEL_1-1"><h3>Kapittel A – Generelle krav</h3><article class="defaultP">(pdf)</article></section><section class="section" data-name="kapB" id="kapittel-1-kapittel-2" data-lovdata-URL="LTI/forskrift/2008-06-19-617/KAPITTEL_1-2"><h3>Kapittel B – Helsekrav klasse 1</h3><article class="defaultP">(pdf)</article></section><section class="section" data-name="kapC" id="kapittel-1-kapittel-3" data-lovdata-URL="LTI/forskrift/2008-06-19-617/KAPITTEL_1-3"><h3>Kapittel C – Helsekrav klasse 2</h3><article class="defaultP">(pdf)</article></section><section class="section" data-name="vedlegg1" id="kapittel-1-kapittel-4" data-lovdata-URL="LTI/forskrift/2008-06-19-617/KAPITTEL_1-4"><h3>Vedlegg 1 til kapittel B og C Hjerte og kretsløp</h3><article class="defaultP">(pdf)</article></section></section></main></body></html>