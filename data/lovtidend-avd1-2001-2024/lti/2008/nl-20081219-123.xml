<!DOCTYPE html><html lang="no"><head><title>Lov om endringar i sjømannslov 30. mai 1975 nr. 18 mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2008-12-19-123</dd><dt class="dokid">DokumentID</dt><dd class="dokid">LTI/lov/2008-12-19-123</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 14 s 1977</dd><dt class="dateInForce">I kraft fra</dt><dd class="dateInForce">Kongen fastset.</dd><dt class="changesToDocuments">Endrer</dt><dd class="changesToDocuments"><ul><li>lov/1948-12-03-7</li><li>lov/1975-05-30-18</li><li>lov/1997-02-28-19</li><li>lov/2007-02-16-9</li></ul></dd><dt class="dateOfPublication">Kunngjort</dt><dd class="dateOfPublication">2008-12-19 15:10</dd><dt class="journalNumber">Journalnummer</dt><dd class="journalNumber">2008-1056</dd><dt class="titleShort">Korttittel</dt><dd class="titleShort">Endringslov til sjømannsloven</dd><dt class="title">Tittel</dt><dd class="title">Lov om endringar i sjømannslov 30. mai 1975 nr. 18 mv.</dd><dt class="miscInformation">Annet om dokumentet</dt><dd class="miscInformation">Ot.prp.nr.70 (2007–2008), Innst.O.nr.10 (2008–2009) og Besl.O.nr.34 (2008–2009). Odels- og lagtingsvedtak hhv. 2. og 9. desember 2008. Fremja av Nærings- og handelsdepartementet.</dd><dt class="refid">RefID</dt><dd class="refid">lov/2008-12-19-123</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i sjømannslov 30. mai 1975 nr. 18 mv.<ul class="tocSubUl"><li>I<ul class="tocSubUl"><li>§ 1 A. Rederiet</li><li>§ 2. Rederiets og arbeidsgivers plikter</li><li>§ 50 A. Sjømannens rett til å klage</li><li>§ 54 A. Rederiets inntreden i sjømannens rettigheter</li><li>§ 54 B. Register over sjømenn</li><li>§ 55. Sertifikat for arbeids- og levevilkår</li><li>§ 56. Tilsynsmyndighet</li><li>§ 57. Tilsyn med norske skip</li><li>§ 58. Plikt for rederiet, skipsføreren og andre til å medvirke til tilsynet</li><li>§ 59. Tilsynet med utenlandske skip</li><li>§ 60. Gebyrer</li><li>§ 61. Pålegg om tiltak</li><li>§ 62. Tvangsmulkt</li><li>§ 63. Tilbaketrekking av sertifikater</li><li>§ 64. Tvangstiltak overfor skip</li></ul></li><li>II<ul class="tocSubUl"><li>§ 72. Sjømannens rett til å fremsette klage</li></ul></li><li>III<ul class="tocSubUl"><li>§ 2-7 a. Frivillig medlemskap for personer bosatt i Norge og som er i arbeid på skip registrert i utlandet</li></ul></li><li>IV</li><li>V</li></ul></li></ul></dd></dl></header><main class="documentBody" data-lovdata-URL="LTI/lov/2008-12-19-123" id="dokument"><h1>Lov om endringar i sjømannslov 30. mai 1975 nr. 18 mv.</h1><article class="defaultP" data-text-size="small">Endringar i følgjande lov:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 3. desember 1948 nr. 7 om pensjonstrygd for sjømenn.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Sjømannslov 30. mai 1975 nr. 18.</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 28. februar 1997 nr. 19 om folketrygd (folketrygdloven).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 16. februar 2007 nr. 9 om skipssikkerhet (skipssikkerhetsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2008-12-19-123/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I sjømannslov 30. mai 1975 nr. 18 vert det gjort følgjande endringar:</article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-2">Loven gjelder for den som har sitt arbeid på norsk skip, og som ikke bare arbeider om bord mens skipet ligger i havn.</article><article class="legalP" id="kapittel-1-ledd-3">For personer som verken er bosatt i Norge eller er norske statsborgere og som er ansatt av utenlandsk arbeidsgiver for å betjene passasjerer på turistskip kan bestemmelsene i § 3 om skriftlig avtale, §§ 4, 18 og 27, kapittel II A og kapittel II B, §§ 39, 43, 45 og 49 fravikes dersom likeverdige ordninger er etablert ved tariffavtale. Statsborgere i land som omfattes av EØS-avtalen, skal regnes likt med norske statsborgere.</article><article class="legalP" id="kapittel-1-ledd-4">Kongen kan gi forskrift om at denne loven helt eller delvis skal gjelde for den som har sitt arbeid på annen innretning i sjøen enn skip.</article><article class="legalP" id="kapittel-1-ledd-5">Kongen kan gi forskrift om at de bestemmelser i loven som bare gjelder for sjømann som er norsk statsborger, har sitt bosted i Norge, eller er statsborger i land som omfattes av EØS-avtalen, helt eller delvis også skal gjelde for annen sjømann.</article><article class="legalP" id="kapittel-1-ledd-6">Departementet kan gi forskrift om at denne lov helt eller delvis ikke skal få anvendelse for visse personer eller grupper av personer som har sitt arbeid ombord og/eller for dem som har sitt arbeid på visse skip eller grupper av skip.</article><article class="legalP" id="kapittel-1-ledd-7">Med de begrensninger som følger av folkeretten, kan departementet bestemme at loven får anvendelse på utenlandsk skip når disse befinner seg<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">i Norges territorialfarvann, herunder ved Svalbard og Jan Mayen</article></article></li><li data-li-identifier="b)" data-name="b)"><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">i Norges økonomiske sone</article></article></li><li data-li-identifier="c)" data-name="c)"><article class="listArticle" id="kapittel-1-ledd-7-punkt-3"><article class="legalP" id="kapittel-1-ledd-7-punkt-3-ledd-1">på norsk kontinentalsokkel.</article></article></li></ul></article> <article class="defaultP" margin-top="true">Ny § 1 A skal lyde:</article><article class="futureLegalArticle" data-name="§1A" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1 A</span>. <span class="legalArticleTitle">Rederiet</span></span><article class="legalP" id="kapittel-1-foreslåttparagraf-1-ledd-1">Med rederiet i denne loven menes den som i henhold til lov 16. februar 2007 nr. 9 om skipssikkerhet (skipssikkerhetsloven) § 4 er å anse som rederi.</article><article class="legalP" id="kapittel-1-foreslåttparagraf-1-ledd-2">Departementet kan gi forskrift om at den som er driftsansvarlig i henhold til opplysninger gitt i medhold av skipssikkerhetsloven § 5, skal bekrefte overfor den myndigheten departementet bestemmer, at vedkommende også har påtatt seg de forpliktelsene som påhviler rederiet etter denne loven.</article></article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Rederiets og arbeidsgivers plikter</span></span><article class="legalP" id="kapittel-1-foreslåttparagraf-2-ledd-1">Rederiet skal sikre at bestemmelser gitt i eller i medhold av denne loven oppfylles, herunder når det gjelder de forhold som er regulert av ansettelsesavtalen.</article><article class="legalP" id="kapittel-1-foreslåttparagraf-2-ledd-2">Første ledd gjelder også dersom arbeidsgiveren er en annen enn rederiet. I slike tilfeller er arbeidsgiveren likevel ansvarlig overfor sjømannen i henhold til ansettelsesavtalen, jf. § 3, og bestemmelser i denne loven som regulerer ansettelsesforholdet, uten at det berører rederiets plikter etter første ledd.</article><article class="legalP" id="kapittel-1-foreslåttparagraf-2-ledd-3">Departementet kan gi forskrifter med nærmere bestemmelser om pliktene i første og annet ledd.</article></article> <article class="defaultP" margin-top="true">§ 3 nr. 1 første ledd tredje punktum skal lyde:</article><article class="legalP" id="kapittel-1-ledd-8">Sjømannen har rett til å la seg bistå av en tillitsvalgt eller en annen representant ved utarbeidelsen av og endringer i ansettelsesavtalen.</article> <article class="defaultP" margin-top="true">Overskrifta i kapittel IV skal lyde:</article><article class="defaultP">Tvister og klage</article> <article class="defaultP" margin-top="true">Ny § 50 A skal lyde:</article><article class="futureLegalArticle" data-name="§50A" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 50 A</span>. <span class="legalArticleTitle">Sjømannens rett til å klage</span></span><article class="legalP" id="kapittel-1-foreslåttparagraf-3-ledd-1">Sjømannen har rett til å klage til rederiet på avregningen, skipstjenesten, eller ansettelsesforholdet for øvrig. Rederiet plikter å sørge for at klager over brudd på loven blir tilstrekkelig undersøkt, og skal etablere prosedyrer om bord for rettferdig, effektiv og rask behandling av klager. Sjømannen kan også klage til tilsynsmyndigheten. Departement kan fastsette nærmere regler om klage.</article><article class="legalP" id="kapittel-1-foreslåttparagraf-3-ledd-2">Klageretten etter denne paragraf er ikke til hinder for den retten en sjømann har til å søke oppreisning i henhold til norsk lovgivning. Dette omfatter domstoler i Norge, norsk utenriksstasjon eller domstol i utlandet etter lov 12. juni 1987 nr. 48 om norsk internasjonalt skipsregister.</article></article> <article class="defaultP" margin-top="true">Ny § 54 A skal lyde:</article><article class="futureLegalArticle" data-name="§54A" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 54 A</span>. <span class="legalArticleTitle">Rederiets inntreden i sjømannens rettigheter</span></span><article class="legalP" id="kapittel-1-foreslåttparagraf-4-ledd-1">Hvis rederiet har erstattet sjømannens fordringer på hyre og annen godtgjørelse i anledning dennes tjeneste på skipet, trer rederiet inn i sjømannens rettigheter etter slike fordringer, herunder sjøpanterett i skipet, jf. sjøloven § 51.</article></article> <article class="defaultP" margin-top="true">Noverande § 54 A blir ny § 54 B. Overskrifta i ny § 54 B skal lyde:</article><article class="futureLegalArticle" data-name="§54B" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 54 B</span>. <span class="legalArticleTitle">Register over sjømenn</span></span></article> <article class="defaultP" margin-top="true">Nytt kapittel VI skal lyde:</article><article class="defaultP">Kapittel VI Tilsyn og sertifisering</article> <article class="defaultP" margin-top="true">Ny § 55 skal lyde:</article><article class="futureLegalArticle" data-name="§55" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 55</span>. <span class="legalArticleTitle">Sertifikat for arbeids- og levevilkår</span></span><article class="legalP" id="kapittel-1-foreslåttparagraf-6-ledd-1">Skip over en viss størrelse skal ha sertifikat for arbeids- og levevilkår som dokumentasjon på at skipet på tidspunktet for utstedelsen tilfredsstiller kravene til arbeids- og levevilkår som er fastsatt i eller i medhold av denne loven.</article><article class="legalP" id="kapittel-1-foreslåttparagraf-6-ledd-2">Sertifikatet utstedes av tilsynsmyndigheten eller den departementet bestemmer og skal til enhver tid være tilgjengelig om bord. Sertifikatet kan inneholde særskilte vilkår.</article><article class="legalP" id="kapittel-1-foreslåttparagraf-6-ledd-3">Departementet kan gi forskrift med nærmere bestemmelser om krav til sertifikater, herunder om<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-6-ledd-3-punkt-1"><article class="legalP" id="kapittel-1-foreslåttparagraf-6-ledd-3-punkt-1-ledd-1">hvilke skip som skal være utstyrt med sertifikat</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-6-ledd-3-punkt-2"><article class="legalP" id="kapittel-1-foreslåttparagraf-6-ledd-3-punkt-2-ledd-1">utstedelse, gyldighet og vilkår</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-6-ledd-3-punkt-3"><article class="legalP" id="kapittel-1-foreslåttparagraf-6-ledd-3-punkt-3-ledd-1">erklæring om samsvar med ILO konvensjon 186</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-6-ledd-3-punkt-4"><article class="legalP" id="kapittel-1-foreslåttparagraf-6-ledd-3-punkt-4-ledd-1">adgang til å fravike kravene i første og annet ledd</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-6-ledd-3-punkt-5"><article class="legalP" id="kapittel-1-foreslåttparagraf-6-ledd-3-punkt-5-ledd-1">anerkjennelse av utenlandske sertifikater.</article></article></li></ul></article></article> <article class="defaultP" margin-top="true">Ny § 56 skal lyde:</article><article class="futureLegalArticle" data-name="§56" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 56</span>. <span class="legalArticleTitle">Tilsynsmyndighet</span></span><article class="legalP" id="kapittel-1-foreslåttparagraf-7-ledd-1">Kongen fastsetter hvem som skal ha tilsynsmyndighet etter loven.</article><article class="legalP" id="kapittel-1-foreslåttparagraf-7-ledd-2">Departementet kan inngå avtale med ett eller flere klassifikasjonsselskaper om at tilsynsmyndighet kan overlates til vedkommende institusjon. Avtalen skal regulere omfanget av og vilkårene for slik overlatelse.</article><article class="legalP" id="kapittel-1-foreslåttparagraf-7-ledd-3">Departementet kan gi forskrift eller inngå avtale om at tilsynsmyndighet i enkelttilfeller kan overlates til private, eller til utenlandske eller internasjonale myndigheter.</article></article> <article class="defaultP" margin-top="true">Ny § 57 skal lyde:</article><article class="futureLegalArticle" data-name="§57" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 57</span>. <span class="legalArticleTitle">Tilsyn med norske skip</span></span><article class="legalP" id="kapittel-1-foreslåttparagraf-8-ledd-1">Det skal føres tilsyn med sjømenns arbeids- og levevilkår på norske skip.</article><article class="legalP" id="kapittel-1-foreslåttparagraf-8-ledd-2">Departementet kan i forskrift bestemme at tilsyn ikke skal finne sted helt eller delvis, med mindre Norges folkerettslige forpliktelser er til hinder for slikt unntak.</article><article class="legalP" id="kapittel-1-foreslåttparagraf-8-ledd-3">Tilsynet skal ha som formål å bringe på det rene om de kravene som fremgår i eller i medhold av loven, er oppfylt.</article><article class="legalP" id="kapittel-1-foreslåttparagraf-8-ledd-4">Rederiet har plikt til å be om tilsyn av sjømenns arbeids- og levevilkår på norske skip når dette er nødvendig for å oppfylle krav i eller i medhold av denne loven.</article><article class="legalP" id="kapittel-1-foreslåttparagraf-8-ledd-5">Departementet kan gi forskrifter med nærmere bestemmelser om<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-8-ledd-5-punkt-1"><article class="legalP" id="kapittel-1-foreslåttparagraf-8-ledd-5-punkt-1-ledd-1">hyppighet, innhold og omfang av tilsynet, herunder besiktelse,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-8-ledd-5-punkt-2"><article class="legalP" id="kapittel-1-foreslåttparagraf-8-ledd-5-punkt-2-ledd-1">den praktiske gjennomføringen av tilsynet, herunder besiktelse,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-8-ledd-5-punkt-3"><article class="legalP" id="kapittel-1-foreslåttparagraf-8-ledd-5-punkt-3-ledd-1">rett for den som har sitt arbeid om bord til å kreve tilsyn, herunder besiktelse.</article></article></li></ul></article></article> <article class="defaultP" margin-top="true">Ny § 58 skal lyde:</article><article class="futureLegalArticle" data-name="§58" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 58</span>. <span class="legalArticleTitle">Plikt for rederiet, skipsføreren og andre til å medvirke til tilsynet</span></span><article class="legalP" id="kapittel-1-foreslåttparagraf-9-ledd-1">Rederiet, skipsføreren og andre som har sitt arbeid om bord, skal medvirke til tilsynet etter dette kapittel og skal gi alle opplysninger som er nødvendige for utøvelsen av tilsynet.</article><article class="legalP" id="kapittel-1-foreslåttparagraf-9-ledd-2">Plikt til slik medvirkning som nevnt i første ledd påhviler også andre, så langt slik medvirkning ikke kommer i strid med deres taushetsplikt i henhold til lov eller avtale.</article><article class="legalP" id="kapittel-1-foreslåttparagraf-9-ledd-3">Tilsynsmyndigheten skal til enhver tid ha adgang til skipet og rederikontorer.</article><article class="legalP" id="kapittel-1-foreslåttparagraf-9-ledd-4">Rederiet og skipsføreren skal yte bistand til utenlandske tilsynsmyndigheter på en slik måte og i et slikt omfang som følger av Norges folkerettslige forpliktelser.</article><article class="legalP" id="kapittel-1-foreslåttparagraf-9-ledd-5">Departementet kan gi forskrifter med nærmere bestemmelser om innholdet, omfanget og gjennomføringen av medvirkningen og om tilsynets adgang til skipet og rederikontorer.</article></article> <article class="defaultP" margin-top="true">Ny § 59 skal lyde:</article><article class="futureLegalArticle" data-name="§59" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 59</span>. <span class="legalArticleTitle">Tilsynet med utenlandske skip</span></span><article class="legalP" id="kapittel-1-foreslåttparagraf-10-ledd-1">Det kan foretas tilsyn av sjømenns arbeids- og levevilkår på utenlandske skip innenfor grensene av folkeretten.</article><article class="legalP" id="kapittel-1-foreslåttparagraf-10-ledd-2">Departementet kan gi forskrifter med nærmere bestemmelser om slikt tilsyn, herunder om:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-10-ledd-2-punkt-1"><article class="legalP" id="kapittel-1-foreslåttparagraf-10-ledd-2-punkt-1-ledd-1">hyppigheten, innholdet og omfanget av tilsynet</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-10-ledd-2-punkt-2"><article class="legalP" id="kapittel-1-foreslåttparagraf-10-ledd-2-punkt-2-ledd-1">den praktiske gjennomføringen av tilsynet.</article></article></li></ul></article></article> <article class="defaultP" margin-top="true">Ny § 60 skal lyde:</article><article class="futureLegalArticle" data-name="§60" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 60</span>. <span class="legalArticleTitle">Gebyrer</span></span><article class="legalP" id="kapittel-1-foreslåttparagraf-11-ledd-1">Tilsynsmyndighetens utgifter ved tilsyn, sertifikatutstedelse og lignende kan kreves dekket av rederiet eller av den som ber om vedkommende tjeneste gjennom gebyr. Skipssikkerhetsloven § 48 om gebyrer gjelder tilsvarende. Departementet kan gi nærmere forskrift om gebyrer og innkrevingen av disse.</article></article> <article class="defaultP" margin-top="true">Nytt kapittel VII skal lyde:</article><article class="defaultP">Kapittel VII Forvaltningstiltak</article><article class="futureLegalArticle" data-name="§61" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 61</span>. <span class="legalArticleTitle">Pålegg om tiltak</span></span><article class="legalP" id="kapittel-1-foreslåttparagraf-12-ledd-1">Er krav som følger av lov eller forskrift ikke etterkommet, kan tilsynsmyndigheten pålegge rederiet å gjennomføre nødvendige tiltak innen en bestemt tidsfrist.</article><article class="legalP" id="kapittel-1-foreslåttparagraf-12-ledd-2">Er pålegg ikke etterkommet innen den fastsatte tidsfristen, kan det iverksettes tiltak som nevnt i § 62 til § 64.</article><article class="legalP" id="kapittel-1-foreslåttparagraf-12-ledd-3">Departementet kan gi forskrifter med nærmere bestemmelser om rederiets plikt til å gjennomføre tiltak etter første ledd.</article></article><article class="futureLegalArticle" data-name="§62" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 62</span>. <span class="legalArticleTitle">Tvangsmulkt</span></span><article class="legalP" id="kapittel-1-foreslåttparagraf-13-ledd-1">Hvis rederiet ikke har etterkommet et pålegg etter § 61 innen den fastsatte fristen, kan tilsynsmyndigheten treffe vedtak om tvangsmulkt for å sikre at pålegget blir etterkommet. I vedtaket om tvangsmulkt skal det settes en ny tidsfrist for å oppfylle pålegget etter § 61, slik at tvangsmulkten begynner å løpe først når pålegget ikke er oppfylt innen denne nye fristen.</article><article class="legalP" id="kapittel-1-foreslåttparagraf-13-ledd-2">Tvangsmulkten kan fastsettes som et enkeltbeløp eller som en løpende mulkt. Ved fastsettelse av tvangsmulktens størrelse skal det blant annet legges vekt på viktigheten av de sikkerhets- og arbeidsmiljøhensyn eller rettigheter som pålegget skal ivareta og kostnadene ved å oppfylle pålegget. Tvangsmulkten tilfaller statskassen. Tilsynsmyndigheten kan, når sterke hensyn tilsier det, redusere eller frafalle påløpt mulkt.</article><article class="legalP" id="kapittel-1-foreslåttparagraf-13-ledd-3">Departementet kan gi forskrifter med nærmere bestemmelser om tvangsmulkt, herunder om tvangsmulktens størrelse og varighet.</article></article><article class="futureLegalArticle" data-name="§63" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 63</span>. <span class="legalArticleTitle">Tilbaketrekking av sertifikater</span></span><article class="legalP" id="kapittel-1-foreslåttparagraf-14-ledd-1">Hvis rederiet ikke etterkommer pålegg etter § 61 eller betaler gebyrer i henhold til § 60 innen den fastsatte tidsfristen, kan tilsynsmyndigheten trekke tilbake relevante sertifikater.</article><article class="legalP" id="kapittel-1-foreslåttparagraf-14-ledd-2">Departementet kan gi forskrifter med nærmere bestemmelser om tilbaketrekking av sertifikater.</article></article><article class="futureLegalArticle" data-name="§64" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 64</span>. <span class="legalArticleTitle">Tvangstiltak overfor skip</span></span><article class="legalP" id="kapittel-1-foreslåttparagraf-15-ledd-1">Tilsynsmyndigheten kan forby et skip å forlate havn eller pålegge det å gå til havn eller fastsette andre nødvendige tiltak overfor skipet, om nødvendig med bruk av tvang, innenfor de grensene som følger av folkeretten, såfremt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-15-ledd-1-punkt-1"><article class="legalP" id="kapittel-1-foreslåttparagraf-15-ledd-1-punkt-1-ledd-1">det foreligger brudd på bestemmelser i loven eller forskrifter gitt i medhold av den, som tilsynsmyndigheten ser som alvorlig brudd, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-15-ledd-1-punkt-2"><article class="legalP" id="kapittel-1-foreslåttparagraf-15-ledd-1-punkt-2-ledd-1">rederiet eller noen i dets tjeneste hindrer tilsynsmyndigheten i å gå om bord i skipet for å foreta tilsyn eller ikke etterkommer påbud etter § 58, eller</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-15-ledd-1-punkt-3"><article class="legalP" id="kapittel-1-foreslåttparagraf-15-ledd-1-punkt-3-ledd-1">skipet ikke har nødvendige sertifikater om bord.</article></article></li></ul></article><article class="legalP" id="kapittel-1-foreslåttparagraf-15-ledd-2">Vedtak etter første ledd skal inneholde eventuelle pålegg som skipet må etterkomme for at forbud, pålegg eller andre tiltak som nevnt i første ledd, kan oppheves eller endres. Dersom tilsynsmyndigheten har gitt pålegg som nevnt i første punktum, og dette ikke etterkommes, kan tilsynsmyndigheten om nødvendig besørge at pålegget gjennomføres for rederiets regning og risiko.</article><article class="legalP" id="kapittel-1-foreslåttparagraf-15-ledd-3">Departementet kan gi nærmere forskrift om vedtak som nevnt i første ledd, herunder om de påleggene som skipet må etterkomme og om vilkårene for bruken av tvang samt om gjennomføringen av pålegg for rederiets regning og risiko.</article></article> <article class="defaultP" margin-top="true">Nytt kapittel VIII skal lyde:</article><article class="defaultP">Kapittel VIII Avsluttende bestemmelser</article> <article class="defaultP" margin-top="true">I nytt kapittel VIII blir noverande § 55 ny § 65.</article></section><section class="section" data-name="kapII" id="kapittel-2" data-lovdata-URL="LTI/lov/2008-12-19-123/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 16. februar 2007 nr. 9 om skipssikkerhet skal ny § 72 lyde:</article><article class="futureLegalArticle" data-name="§72" id="kapittel-2-foreslåttparagraf-1"><span class="futureLegalArticleHeader">§ 72. <span class="legalArticleTitle">Sjømannens rett til å fremsette klage</span></span><article class="legalP" id="kapittel-2-foreslåttparagraf-1-ledd-1">Den som har sitt arbeid om bord har rett til å klage til rederiet dersom han eller hun mener at det foreligger et brudd på bestemmelsene i §§ 15 første ledd, 16, 17, 18 og kapittel 4. Klage kan også fremsettes for tilsynsmyndigheten. Departementet kan fastsette nærmere regler om klage.</article></article> <article class="defaultP" margin-top="true">Noverande §§ 72, 73 og 74 blir nye §§ 73, 74 og 75.</article></section><section class="section" data-name="kapIII" id="kapittel-3" data-lovdata-URL="LTI/lov/2008-12-19-123/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 28. februar 1997 nr. 19 om folketrygd skal ny § 2-7 a lyde:</article><article class="futureLegalArticle" data-name="§2-7a" id="kapittel-3-foreslåttparagraf-1"><span class="futureLegalArticleHeader">§ 2-7 a. <span class="legalArticleTitle">Frivillig medlemskap for personer bosatt i Norge og som er i arbeid på skip registrert i utlandet</span></span><article class="legalP" id="kapittel-3-foreslåttparagraf-1-ledd-1">En person som er bosatt i Norge, og som er i arbeid på et skip registrert i en stat utenfor EØS-området, har etter søknad rett til å bli tatt opp som frivillig medlem i trygden.</article><article class="legalP" id="kapittel-3-foreslåttparagraf-1-ledd-2">Medlemskapet kan<ul class="defaultList"><li data-li-identifier="a)" data-name="a)"><article class="listArticle" id="kapittel-3-foreslåttparagraf-1-ledd-2-punkt-1"><article class="legalP" id="kapittel-3-foreslåttparagraf-1-ledd-2-punkt-1-ledd-1">gi full trygdedekning etter loven, eller</article></article></li><li data-li-identifier="b)" data-name="b)"><article class="listArticle" id="kapittel-3-foreslåttparagraf-1-ledd-2-punkt-2"><article class="legalP" id="kapittel-3-foreslåttparagraf-1-ledd-2-punkt-2-ledd-1">omfatte stønad ved helsetjenester etter kapittel 5, sykepenger etter kapittel 8, stønad ved barns og andre nære pårørendes sykdom etter kapittel 9 og ytelser ved svangerskap, fødsel og adopsjon etter kapittel 14.</article></article></li></ul></article><article class="legalP" id="kapittel-3-foreslåttparagraf-1-ledd-3">Frivillig medlemskap gjelder tidligst fra det tidspunkt Arbeids- og velferdsetaten mottok søknaden. Vedkommende kan likevel tas opp som medlem fra et tidligere tidspunkt, dersom de øvrige vilkårene for rett til en ytelse fra folketrygden ennå ikke er oppfylt, og det anses rimelig.</article></article></section><section class="section" data-name="kapIV" id="kapittel-4" data-lovdata-URL="LTI/lov/2008-12-19-123/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 3. desember 1948 nr. 7 om pensjonstrygd for sjømenn skal § 1 nr. 2 første ledd bokstav d andre punktum lyde:</article><article class="legalP" id="kapittel-4-ledd-2">Det samme gjelder når arbeidstaker som går inn under nr. 1 er trygdet etter andre bestemmelser i folketrygdloven og pensjonstrygden bestemmer at vedkommende også skal omfattes av loven her etter regler fastsatt av styret.</article></section><section class="section" data-name="kapV" id="kapittel-5" data-lovdata-URL="LTI/lov/2008-12-19-123/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">Lova tek til å gjelde frå den tid Kongen fastset. Kongen kan setje i kraft ulike paragrafar til ulik tid.</article></section></main></body></html>