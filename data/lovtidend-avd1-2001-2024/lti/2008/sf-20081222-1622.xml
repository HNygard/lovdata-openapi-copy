<!DOCTYPE html><html lang="no"><head><title>Forskrift om særlige regler for gjennomføringen av offentlig kontroll av produkter av animalsk opprinnelse beregnet på konsum</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-12-22-1622</dd><dt class="dokid">DokumentID</dt><dd class="dokid">LTI/forskrift/2008-12-22-1622</dd><dt class="ministry">Departement</dt><dd class="ministry"><ul><li>Fiskeridepartementet</li><li>Landbruks- og matdepartementet</li><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 1 s 155</dd><dt class="dateInForce">I kraft fra</dt><dd class="dateInForce">Departementene bestemmer, 2009-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§12</li><li>lov/2003-12-19-124/§16</li><li>lov/2003-12-19-124/§19</li><li>lov/2003-12-19-124/§20</li><li>forskrift/2003-12-19-1790</li><li>lov/1974-12-20-73/§30</li><li>forskrift/1976-11-19-3371</li></ul></dd><dt class="dateOfPublication">Kunngjort</dt><dd class="dateOfPublication">2009-01-23 15:00</dd><dt class="lastupdated">Rettet</dt><dd class="lastupdated">2009-03-24 (se nederst)</dd><dt class="journalNumber">Journalnummer</dt><dd class="journalNumber">2009-0027</dd><dt class="titleShort">Korttittel</dt><dd class="titleShort">Forskr om off. kontroll av animalske produkter</dd><dt class="title">Tittel</dt><dd class="title">Forskrift om særlige regler for gjennomføringen av offentlig kontroll av produkter av animalsk opprinnelse beregnet på konsum</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet, Helse- og omsorgsdepartementet og Landbruks- og matdepartementet 22. desember 2008 med hjemmel i lov 19. desember 2003 nr. 124 om matproduksjon og mattrygghet mv. (matloven) § 12, § 16, § 19 og § 20, jf. delegeringsvedtak 19. desember 2003 nr. 1790 og lov 20. desember 1974 nr. 73 om dyrevern § 30, jf. delegeringsvedtak 19. november 1976 nr. 3371. <br /><strong>EØS-henvisninger:</strong> EØS-avtalen vedlegg I kap. I del 1.1 nr. 12 (forordning (EF) nr. 854/2004 endret ved forordning (EF) nr. 1663/2006) og vedlegg I kap. I del 6.2. nr. 54 (forordning (EF) nr. 2075/2005 endret ved forordning (EF) nr. 1665/2006).</dd><dt class="refid">RefID</dt><dd class="refid">forskrift/2008-12-22-1622</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særlige regler for gjennomføringen av offentlig kontroll av produkter av animalsk opprinnelse beregnet på konsum<ul class="tocSubUl"><li>Kapittel I. Gjennomføring av forordninger<ul class="tocSubUl"><li>§ 1. Gjennomføring av forordning (EF) nr. 854/2004</li><li>§ 2. Gjennomføring av forordning (EF) nr. 2075/2005</li></ul></li><li>Kapittel II. Utfyllende nasjonale bestemmelser om tilstedeværelse og gjennomføring av kjøttkontroll i slakterier med liten produksjon<ul class="tocSubUl"><li>§ 3. Virkeområde</li><li>§ 4. Definisjoner</li><li>§ 5. Tidspunkt for gjennomføring av post mortem kontroll</li></ul></li><li>Kapittel III. Utfyllende nasjonale bestemmelser om bistand fra slakteripersonalet i kjøttkontrollen for fjørfe og haredyr<ul class="tocSubUl"><li>§ 6. Virkeområde</li><li>§ 7. Tillatelse</li><li>§ 8. Vilkår</li><li>§ 9. Gjennomføring</li></ul></li><li>Kapittel IV. Utfyllende nasjonale bestemmelser om slakteripersonalets adgang til å ta ut og undersøke bestemte prøver i slakteri<ul class="tocSubUl"><li>§ 10. Virkeområde</li><li>§ 11. Tillatelse</li><li>§ 12. Vilkår</li><li>§ 13. Gjennomføring</li></ul></li><li>Kapittel V. Utfyllende nasjonale bestemmelser om stempelmerking av kjøtt fra dyr som er nødslaktet<ul class="tocSubUl"><li>§ 14. Virkeområde</li><li>§ 15. Stempelmerkets utforming</li><li>§ 16. Identifikasjonsmerking</li></ul></li><li>Kapittel VI. Nasjonale bestemmelser om grenseverdier for radioaktive stoffer i ferskt kjøtt og om særskilt stempelmerking<ul class="tocSubUl"><li>§ 17. Virkeområde</li><li>§ 18. Grenseverdier</li><li>§ 19. Særskilt stempelmerking</li></ul></li><li>Kapittel VII. Utfyllende nasjonale bestemmelser om åpning og lukking av produksjons- og gjenutleggingsområder for muslinger<ul class="tocSubUl"><li>§ 20. Virkeområde</li><li>§ 21. Produksjonsområder – høsting i godkjente produksjonsområder og gjenutleggingsområder</li><li>§ 22. Lukking og gjenåpning av produksjonsområder og gjenutleggingsområder</li><li>§ 23. Offentliggjøring av resultater</li></ul></li><li>Kapittel VIII. Administrative bestemmelser<ul class="tocSubUl"><li>§ 24. Dispensasjon</li><li>§ 25. Tilsyn og vedtak</li><li>§ 26. Straff</li><li>§ 27. Ikrafttredelse</li></ul></li><li>Forordninger</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2008-12-22-1622" id="dokument"><h1>Forskrift om særlige regler for gjennomføringen av offentlig kontroll av produkter av animalsk opprinnelse beregnet på konsum</h1><section class="section" data-name="kapI" id="kapittel-1" data-lovdata-URL="LTI/forskrift/2008-12-22-1622/KAPITTEL_1"><h2>Kapittel I. Gjennomføring av forordninger</h2><article class="legalArticle" data-lovdata-URL="LTI/forskrift/2008-12-22-1622/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Gjennomføring av forordning (EF) nr. 854/2004</span></h3><article class="legalP" id="kapittel-1-paragraf-1-ledd-1">EØS-avtalen vedlegg I kapittel I del 1.1 nr. 12 (forordning (EF) nr. 854/2004 som endret ved forordning (EF) nr. 1663/2006) om fastsettelse av særlige regler for gjennomføringen av offentlig kontroll av produkter av animalsk opprinnelse beregnet på konsum gjelder som forskrift med de tilpasninger som følger av vedlegg I, kapittel I, protokoll 1 til avtalen og avtalen for øvrig.</article><article class="legalP" id="kapittel-1-paragraf-1-ledd-2">Bestemmelser som utfyller og endrer forordning (EF) nr. 854/2004 er gitt i forskrift 22. desember 2008 nr. 1624 om særlige hygieneregler for næringsmidler av animalsk opprinnelse, jf. forordning (EF) nr. 2074/2005 om gjennomføringstiltak for visse produkter i henhold til europaparlaments- og rådsforordning (EF) nr. 853/2004 og for organiseringen av offentlig kontroll i henhold til europaparlaments- og rådsforordning (EF) nr. 854/2004 og europaparlaments- og rådsforordning (EF) nr. 882/2004, om unntak fra europaparlaments- og rådsforordning (EF) nr. 852/2004, og om endring av forordning (EF) nr. 853/2004 og forordning (EF) nr. 854/2004.</article><article class="legalP" id="kapittel-1-paragraf-1-ledd-3">Overgangsbestemmelser om gjennomføringen av forordning (EF) nr. 854/2004 og bestemmelser om endring av forordning (EF) nr. 854/2004 er gitt i forskrift 22. desember 2008 nr. 1624 om særlige hygieneregler for næringsmidler av animalsk opprinnelse, jf. forordning (EF) nr. 2076/2005 om fastsettelse av overgangsbestemmelser om gjennomføringen av europaparlaments- og rådsforordning (EF) nr. 853/2004, forordning (EF) nr. 854/2004 og forordning (EF) nr. 882/2004, og om endring av forordning (EF) nr. 853/2004 og forordning (EF) nr. 854/2004.</article></article><article class="legalArticle" data-lovdata-URL="LTI/forskrift/2008-12-22-1622/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Gjennomføring av forordning (EF) nr. 2075/2005</span></h3><article class="legalP" id="kapittel-1-paragraf-2-ledd-1">EØS-avtalen vedlegg I kapittel I del 6.2 nr. 54 (forordning (EF) nr. 2075/2005 som endret ved forordning (EF) nr. 1665/2006) om fastsettelse av særlige regler for offentlig kontroll av trikiner i kjøtt gjelder som forskrift med de tilpasninger som følger av vedlegg I, protokoll 1 til avtalen og avtalen for øvrig.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2008-12-22-1622/KAPITTEL_2"><h2>Kapittel II. Utfyllende nasjonale bestemmelser om tilstedeværelse og gjennomføring av kjøttkontroll i slakterier med liten produksjon</h2><article class="legalArticle" data-lovdata-URL="LTI/forskrift/2008-12-22-1622/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Virkeområde</span></h3><article class="legalP" id="kapittel-2-paragraf-1-ledd-1">I dette kapitlet fastsettes bestemmelser om tilstedeværelse og gjennomføring av kjøttkontroll i slakterier med liten produksjon i henhold til forordning (EF) nr. 854/2004 artikkel 17 nr. 3, jf. nr. 4.</article><article class="legalP" id="kapittel-2-paragraf-1-ledd-2">Dette kapitlet omfatter kjøttkontroll og tilsyn med slaktedyr, slakting av storfe (inkludert artene <i>Bubalus bubalis</i> og <i>Bison bison</i>), svin, sau, geit, hest og andre enhovede husdyr, klauvbærende oppdrettsvilt, tamrein og fjørfe i slakterier med liten produksjon.</article></article><article class="legalArticle" data-lovdata-URL="LTI/forskrift/2008-12-22-1622/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Definisjoner</span></h3><article class="legalP" id="kapittel-2-paragraf-2-ledd-1">I dette kapitlet forstås med:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1"><i>Liten produksjon:</i> <ul class="defaultList"><li data-li-identifier="i." data-name="i."><article class="listArticle" id="kapittel-2-paragraf-2-ledd-1-punkt-1-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1-punkt-1-ledd-1">inntil 150&#xa0;000 fjørfe pr. år, eller</article></article></li><li data-li-identifier="ii." data-name="ii."><article class="listArticle" id="kapittel-2-paragraf-2-ledd-1-punkt-1-ledd-1-punkt-2"><article class="legalP" id="kapittel-2-paragraf-2-ledd-1-punkt-1-ledd-1-punkt-2-ledd-1">inntil 20 husdyrenheter pr. uke.</article></article></li></ul></article></article></li><li data-li-identifier="b)" data-name="b)"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1"><i>Husdyrenhet:</i> <ul class="defaultList"><li><article class="listArticle" id="kapittel-2-paragraf-2-ledd-1-punkt-2-ledd-1-punkt-1"><article class="legalP" id="kapittel-2-paragraf-2-ledd-1-punkt-2-ledd-1-punkt-1-ledd-1">Voksent storfe = 1 husdyrenhet</article></article></li><li><article class="listArticle" id="kapittel-2-paragraf-2-ledd-1-punkt-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1-punkt-2-ledd-1">Annet storfe = 0,5 husdyrenhet</article></article></li><li><article class="listArticle" id="kapittel-2-paragraf-2-ledd-1-punkt-2-ledd-1-punkt-3"><article class="legalP" id="kapittel-2-paragraf-2-ledd-1-punkt-2-ledd-1-punkt-3-ledd-1">Svin med levende vekt over 100 kg = 0,20 husdyrenhet</article></article></li><li><article class="listArticle" id="kapittel-2-paragraf-2-ledd-1-punkt-2-ledd-1-punkt-4"><article class="legalP" id="kapittel-2-paragraf-2-ledd-1-punkt-2-ledd-1-punkt-4-ledd-1">Svin = 0,15 husdyrenhet</article></article></li><li><article class="listArticle" id="kapittel-2-paragraf-2-ledd-1-punkt-2-ledd-1-punkt-5"><article class="legalP" id="kapittel-2-paragraf-2-ledd-1-punkt-2-ledd-1-punkt-5-ledd-1">Sau, geit = 0,10 husdyrenhet</article></article></li><li><article class="listArticle" id="kapittel-2-paragraf-2-ledd-1-punkt-2-ledd-1-punkt-6"><article class="legalP" id="kapittel-2-paragraf-2-ledd-1-punkt-2-ledd-1-punkt-6-ledd-1">Lam, kje, smågris med levende vekt under 15 kg = 0,05 husdyrenhet</article></article></li><li><article class="listArticle" id="kapittel-2-paragraf-2-ledd-1-punkt-2-ledd-1-punkt-7"><article class="legalP" id="kapittel-2-paragraf-2-ledd-1-punkt-2-ledd-1-punkt-7-ledd-1">Hjort og rein = 0,20 husdyrenhet.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2008-12-22-1622/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Tidspunkt for gjennomføring av post mortem kontroll</span></h3><article class="legalP" id="kapittel-2-paragraf-3-ledd-1">Som unntak fra kravet i forordning (EF) nr. 854/2004 vedlegg I, avsnitt I, kapittel II bokstav D nr. 1 om inspeksjon av slakteskrott med tilhørende organer straks etter slakting, kan post mortem kontrollen i slakterier med liten produksjon foretas så nært opp til slaktetidspunktet som mulig, og senest innen 24 timer etter slaktingen.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2008-12-22-1622/KAPITTEL_3"><h2>Kapittel III. Utfyllende nasjonale bestemmelser om bistand fra slakteripersonalet i kjøttkontrollen for fjørfe og haredyr</h2><article class="legalArticle" data-lovdata-URL="LTI/forskrift/2008-12-22-1622/§6" data-name="§6" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Virkeområde</span></h3><article class="legalP" id="kapittel-3-paragraf-1-ledd-1">I dette kapitlet fastsettes bestemmelser om bistand fra slakteripersonalet i kjøttkontrollen for fjørfe og haredyr i henhold til forordning (EF) nr. 854/2004 artikkel 5 nr. 6 bokstav a, jf. vedlegg I avsnitt III kapittel III del A.</article></article><article class="legalArticle" data-lovdata-URL="LTI/forskrift/2008-12-22-1622/§7" data-name="§7" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Tillatelse</span></h3><article class="legalP" id="kapittel-3-paragraf-2-ledd-1">Virksomheter kan etter søknad gis tillatelse til å la slakteripersonalet bistå tilsynsveterinæren med gjennomføringen av nærmere bestemte kontrolloppgaver.</article><article class="legalP" id="kapittel-3-paragraf-2-ledd-2">De oppgavene som slakteripersonalet kan utføre, tilsvarer de kontrolloppgavene som offentlig ansatte kontrollteknikere kan utføre, jf. forordning (EF) nr. 854/2004 artikkel 5 nr. 4, med de begrensningene som følger av vedlegg I, avsnitt III, kapittel I nr. 1, 2 og 3.</article></article><article class="legalArticle" data-lovdata-URL="LTI/forskrift/2008-12-22-1622/§8" data-name="§8" id="kapittel-3-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Vilkår</span></h3><article class="legalP" id="kapittel-3-paragraf-3-ledd-1">Tillatelse etter § 7 kan gis dersom følgende vilkår er oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">Virksomheten kan dokumentere god hygienepraksis i tråd med forordning (EF) nr. 854/2004 artikkel 4 nr. 4 og iverksatt og gjennomført framgangsmåter basert på HACCP-prinsippene de siste 12 månedene,</article></article></li><li data-li-identifier="b)" data-name="b)"><article class="listArticle" id="kapittel-3-paragraf-3-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1">Virksomheten har organisert arbeidsoppgavene i slakteriet slik at slakteripersonalets uavhengighet til produksjonen er sikret, og</article></article></li><li data-li-identifier="c)" data-name="c)"><article class="listArticle" id="kapittel-3-paragraf-3-ledd-1-punkt-3"><article class="legalP" id="kapittel-3-paragraf-3-ledd-1-punkt-3-ledd-1">Slakteripersonalet har fått samme opplæring som kontrollteknikere og har bestått samme eksamen.</article></article></li></ul></article></article><article class="legalArticle" data-lovdata-URL="LTI/forskrift/2008-12-22-1622/§9" data-name="§9" id="kapittel-3-paragraf-4"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Gjennomføring</span></h3><article class="legalP" id="kapittel-3-paragraf-4-ledd-1">Dersom tillatelse etter § 7 og § 8 er gitt, kan slakteripersonalet utføre nærmere bestemte kontrolloppgaver under tilsynsveterinærens ledelse og kontroll.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2008-12-22-1622/KAPITTEL_4"><h2>Kapittel IV. Utfyllende nasjonale bestemmelser om slakteripersonalets adgang til å ta ut og undersøke bestemte prøver i slakteri</h2><article class="legalArticle" data-lovdata-URL="LTI/forskrift/2008-12-22-1622/§10" data-name="§10" id="kapittel-4-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Virkeområde</span></h3><article class="legalP" id="kapittel-4-paragraf-1-ledd-1">I dette kapitlet fastsettes bestemmelser om slakteripersonalets adgang til å ta ut og undersøke bestemte prøver i slakteri i henhold til forordning (EF) nr. 854/2004 artikkel 5 nr. 6 bokstav b, jf. vedlegg I avsnitt III kapittel III del B.</article></article><article class="legalArticle" data-lovdata-URL="LTI/forskrift/2008-12-22-1622/§11" data-name="§11" id="kapittel-4-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Tillatelse</span></h3><article class="legalP" id="kapittel-4-paragraf-2-ledd-1">Virksomhet kan etter søknad gis tillatelse til å la slakteripersonale bistå tilsynsveterinæren med nærmere bestemte prøvetakings- og undersøkelsesoppgaver.</article></article><article class="legalArticle" data-lovdata-URL="LTI/forskrift/2008-12-22-1622/§12" data-name="§12" id="kapittel-4-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Vilkår</span></h3><article class="legalP" id="kapittel-4-paragraf-3-ledd-1">Tillatelse etter § 11 kan gis til virksomheter som har slakteripersonale som har fått særlig opplæring under tilsyn av tilsynsveterinæren.</article></article><article class="legalArticle" data-lovdata-URL="LTI/forskrift/2008-12-22-1622/§13" data-name="§13" id="kapittel-4-paragraf-4"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Gjennomføring</span></h3><article class="legalP" id="kapittel-4-paragraf-4-ledd-1">Dersom tillatelse etter § 11 og § 12 er gitt, kan slakteripersonalet utføre nærmere bestemte prøvetakings- og undersøkelsesoppgaver under tilsynsveterinærens ledelse og kontroll.</article></article></section><section class="section" data-name="kapV" id="kapittel-5" data-lovdata-URL="LTI/forskrift/2008-12-22-1622/KAPITTEL_5"><h2>Kapittel V. Utfyllende nasjonale bestemmelser om stempelmerking av kjøtt fra dyr som er nødslaktet</h2><article class="legalArticle" data-lovdata-URL="LTI/forskrift/2008-12-22-1622/§14" data-name="§14" id="kapittel-5-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Virkeområde</span></h3><article class="legalP" id="kapittel-5-paragraf-1-ledd-1">I dette kapitlet fastsettes bestemmelser om stempelmerking av kjøtt fra dyr som er nødslaktet og godkjent for omsetning på det nasjonale markedet i henhold til forordning (EF) nr. 853/2004 vedlegg III, avsnitt I, kapittel VI og forordning (EF) nr. 854/2004 artikkel 5, jf. vedlegg I, avsnitt I, kapittel II og kapittel III nr. 7.</article></article><article class="legalArticle" data-lovdata-URL="LTI/forskrift/2008-12-22-1622/§15" data-name="§15" id="kapittel-5-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Stempelmerkets utforming</span></h3><article class="legalP" id="kapittel-5-paragraf-2-ledd-1">Stempelmerket for kjøtt fra dyr som er nødslaktet og godkjent for omsetning på det nasjonale markedet, skal være kvadratisk med 5 cm lange sider. Bokstavene skal være minst 0,8 cm høye og tallene minst 1,0 cm høye.</article><article class="legalP" id="kapittel-5-paragraf-2-ledd-2">Stempelmerket skal inneholde følgende informasjon:<ul class="defaultList"><li data-li-identifier="1." data-name="1."><article class="listArticle" id="kapittel-5-paragraf-2-ledd-2-punkt-1"><article class="legalP" id="kapittel-5-paragraf-2-ledd-2-punkt-1-ledd-1">Øverst i firkanten skal NORGE angis med store bokstaver.</article></article></li><li data-li-identifier="2." data-name="2."><article class="listArticle" id="kapittel-5-paragraf-2-ledd-2-punkt-2"><article class="legalP" id="kapittel-5-paragraf-2-ledd-2-punkt-2-ledd-1">I midten skal virksomhetens godkjenningsnummer framgå</article></article></li><li data-li-identifier="3." data-name="3."><article class="listArticle" id="kapittel-5-paragraf-2-ledd-2-punkt-3"><article class="legalP" id="kapittel-5-paragraf-2-ledd-2-punkt-3-ledd-1">Nederst i firkanten skal N angis.</article></article></li></ul></article></article><article class="legalArticle" data-lovdata-URL="LTI/forskrift/2008-12-22-1622/§16" data-name="§16" id="kapittel-5-paragraf-3"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Identifikasjonsmerking</span></h3><article class="legalP" id="kapittel-5-paragraf-3-ledd-1">Identifikasjonsmerket som skal påføres i samsvar med bestemmelsene i forskrift 22. desember 2008 nr. 1624 om særlige hygieneregler for næringsmidler av animalsk opprinnelse § 1, jf. forordning (EF) nr. 853/2004 vedlegg III, avsnitt I, kapittel VI, skal være firkantet.</article></article></section><section class="section" data-name="kapVI" id="kapittel-6" data-lovdata-URL="LTI/forskrift/2008-12-22-1622/KAPITTEL_6"><h2>Kapittel VI. Nasjonale bestemmelser om grenseverdier for radioaktive stoffer i ferskt kjøtt og om særskilt stempelmerking</h2><article class="legalArticle" data-lovdata-URL="LTI/forskrift/2008-12-22-1622/§17" data-name="§17" id="kapittel-6-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Virkeområde</span></h3><article class="legalP" id="kapittel-6-paragraf-1-ledd-1">I dette kapitlet fastsettes bestemmelser om grenseverdier for radioaktive stoffer i ferskt kjøtt og om særskilt stempelmerking av ferskt kjøtt av tamrein og vilt som inneholder radioaktivt cesium mellom 600 og 3000 Bq/kg.</article></article><article class="legalArticle" data-lovdata-URL="LTI/forskrift/2008-12-22-1622/§18" data-name="§18" id="kapittel-6-paragraf-2"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Grenseverdier</span></h3><article class="legalP" id="kapittel-6-paragraf-2-ledd-1">Radioaktivt cesium i ferskt kjøtt skal ikke overstige 600 Bq/kg.</article><article class="legalP" id="kapittel-6-paragraf-2-ledd-2">Unntatt er godkjent ferskt kjøtt av tamrein og vilt som er slaktet i Norge, og som inneholder radioaktivt cesium mellom 600 og 3&#xa0;000 Bq/kg. Dette kjøttet kan bare omsettes i Norge, og det ordinære ovalstempelet skal erstattes med et særskilt stempelmerke beskrevet i § 17.</article></article><article class="legalArticle" data-lovdata-URL="LTI/forskrift/2008-12-22-1622/§19" data-name="§19" id="kapittel-6-paragraf-3"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Særskilt stempelmerking</span></h3><article class="legalP" id="kapittel-6-paragraf-3-ledd-1">Stempelmerket for godkjent ferskt kjøtt av tamrein og vilt som inneholder radioaktivt cesium mellom 600 og 3&#xa0;000 Bq/kg, skal være kvadratisk med 5 cm lange sider. Bokstavene skal være minst 0,8 cm høye og tallene minst 1,0 cm høye. Stempelmerket skal være lett leselig og inneholde følgende informasjon:<ul class="defaultList"><li data-li-identifier="1." data-name="1."><article class="listArticle" id="kapittel-6-paragraf-3-ledd-1-punkt-1"><article class="legalP" id="kapittel-6-paragraf-3-ledd-1-punkt-1-ledd-1">Øverst i firkanten skal NORGE angis med store bokstaver</article></article></li><li data-li-identifier="2." data-name="2."><article class="listArticle" id="kapittel-6-paragraf-3-ledd-1-punkt-2"><article class="legalP" id="kapittel-6-paragraf-3-ledd-1-punkt-2-ledd-1">I midten av firkanten skal virksomhetens godkjenningsnummer angis.</article></article></li><li data-li-identifier="3." data-name="3."><article class="listArticle" id="kapittel-6-paragraf-3-ledd-1-punkt-3"><article class="legalP" id="kapittel-6-paragraf-3-ledd-1-punkt-3-ledd-1">Nederst i firkanten skal N angis.</article></article></li></ul></article></article></section><section class="section" data-name="kapVII" id="kapittel-7" data-lovdata-URL="LTI/forskrift/2008-12-22-1622/KAPITTEL_7"><h2>Kapittel VII. Utfyllende nasjonale bestemmelser om åpning og lukking av produksjons- og gjenutleggingsområder for muslinger</h2><article class="legalArticle" data-lovdata-URL="LTI/forskrift/2008-12-22-1622/§20" data-name="§20" id="kapittel-7-paragraf-1"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Virkeområde</span></h3><article class="legalP" id="kapittel-7-paragraf-1-ledd-1">I dette kapitlet fastsettes bestemmelser om åpning og lukking av produksjons- og gjenutleggingsområder for muslinger i henhold til forordning (EF) nr. 854/2004 artikkel 6 og vedlegg II, jf. forordning (EF) nr. 853/2004 vedlegg III avsnitt VII.</article><article class="legalP" id="kapittel-7-paragraf-1-ledd-2">Kapitlet gjelder produksjon, høsting og omsetning av levende muslinger og på lignende måte levende pigghuder, levende kappedyr og levende sjøsnegler.</article></article><article class="legalArticle" data-lovdata-URL="LTI/forskrift/2008-12-22-1622/§21" data-name="§21" id="kapittel-7-paragraf-2"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Produksjonsområder – høsting i godkjente produksjonsområder og gjenutleggingsområder</span></h3><article class="legalP" id="kapittel-7-paragraf-2-ledd-1">Produsentene kan bare høste levende muslinger fra godkjente produksjons- eller gjenutleggingsområder med fast beliggenhet og faste grenser som Mattilsynet har klassifisert som klasse A-, B- eller C-områder i samsvar med forordning (EF) nr. 854/2004 vedlegg II, kapittel II, del A. Et produksjonsområde kan inneholde flere ulike klassifiseringer (A, B eller C) avhengig av mikrobiologisk status i de enkelte delene av området.</article><article class="legalP" id="kapittel-7-paragraf-2-ledd-2">Det er kun tillatt å høste muslinger for direkte omsetning til humant konsum fra klasse A-områder. Muslinger for direkte omsetning til humant konsum fra klasse A-områder skal oppfylle helsestandardene for levende muslinger i forordning (EF) nr. 853/2004 vedlegg III, avsnitt VII, kapittel V.</article><article class="legalP" id="kapittel-7-paragraf-2-ledd-3">Som unntak fra bestemmelsene i første og annet ledd, kan muslinger av slekten <i>Pectinidae</i> (kamskjell) høstet fra ikke godkjent produksjonsområde omsettes til humant konsum dersom de er høstet og håndtert i samsvar med forordning (EF) nr. 853/2004 vedlegg III, avsnitt VII, kapittel II del B, kapittel V og kapittel IX.</article><article class="legalP" id="kapittel-7-paragraf-2-ledd-4">Høsting og godkjenning av <i>Pectinidae</i> (kamskjell) for omsetning til humant konsum er unntatt fra kravene om vannprøve.</article><article class="legalP" id="kapittel-7-paragraf-2-ledd-5">Høsting av ville <i>Pectinidae</i> (kamskjell) for omsetning til humant konsum er unntatt fra kravene om klassifisering.</article></article><article class="legalArticle" data-lovdata-URL="LTI/forskrift/2008-12-22-1622/§22" data-name="§22" id="kapittel-7-paragraf-3"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Lukking og gjenåpning av produksjonsområder og gjenutleggingsområder</span></h3><article class="legalP" id="kapittel-7-paragraf-3-ledd-1">Dersom prøvetakingsresultatene viser at helsestandardene for muslinger ikke er overholdt, eller at det på annen måte er en risiko for menneskers helse, skal Mattilsynet lukke produksjonsområder og gjenutleggingsområder i samsvar med forordning (EF) nr. 854/2004 vedlegg II, kapittel II, del C, jf. forordning (EF) nr. 854/2004 artikkel 6.</article><article class="legalP" id="kapittel-7-paragraf-3-ledd-2">Det er forbudt å omsette levende muslinger til humant konsum fra produksjonsområder eller gjenutleggingsområder som er lukket. Mattilsynet kan imidlertid omklassifisere et produksjonsområde til klasse B eller C, dersom det oppfyller de relevante kriteriene i forordning (EF) nr. 854/2004 vedlegg II, kapittel II del A, og dette ikke innebærer noen annen risiko for menneskers helse.</article><article class="legalP" id="kapittel-7-paragraf-3-ledd-3">Mattilsynet kan i samsvar med forordning (EF) nr. 854/2004 vedlegg II, kapittel II del C gjenåpne et stengt produksjonsområde eller gjenutleggingsområde bare dersom helsestandardene for høstede muslinger igjen er i samsvar med gjeldende regelverk.</article></article><article class="legalArticle" data-lovdata-URL="LTI/forskrift/2008-12-22-1622/§23" data-name="§23" id="kapittel-7-paragraf-4"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Offentliggjøring av resultater</span></h3><article class="legalP" id="kapittel-7-paragraf-4-ledd-1">Mattilsynet oppretter en liste over godkjente produksjons- og gjenutleggingsområder som det er tillatt å høste muslinger fra. Listen skal til enhver tid være offentlig tilgjengelig på Mattilsynets hjemmesider www.mattilsynet.no.</article><article class="legalP" id="kapittel-7-paragraf-4-ledd-2">Listen skal gi opplysninger om beliggenhet og grenser angitt med koordinater for godkjente produksjonsområder samt hvilken klasse områdene er klassifisert i (A, B eller C). Gjenutleggingsområder skal bare ha godkjent klasse A-status.</article></article></section><section class="section" data-name="kapVIII" id="kapittel-8" data-lovdata-URL="LTI/forskrift/2008-12-22-1622/KAPITTEL_8"><h2>Kapittel VIII. Administrative bestemmelser</h2><article class="legalArticle" data-lovdata-URL="LTI/forskrift/2008-12-22-1622/§24" data-name="§24" id="kapittel-8-paragraf-1"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Dispensasjon</span></h3><article class="legalP" id="kapittel-8-paragraf-1-ledd-1">Mattilsynet kan i særlige tilfeller dispensere fra bestemmelsene i kapittel II til VI, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="LTI/forskrift/2008-12-22-1622/§25" data-name="§25" id="kapittel-8-paragraf-2"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Tilsyn og vedtak</span></h3><article class="legalP" id="kapittel-8-paragraf-2-ledd-1">Mattilsynet fører tilsyn og kan fatte nødvendige vedtak for gjennomføring av bestemmelsene i denne forskriften, jf. matloven § 23 og dyrevernlova § 23.</article></article><article class="legalArticle" data-lovdata-URL="LTI/forskrift/2008-12-22-1622/§26" data-name="§26" id="kapittel-8-paragraf-3"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Straff</span></h3><article class="legalP" id="kapittel-8-paragraf-3-ledd-1">Forsettlig eller uaktsom overtredelse av denne forskriften eller vedtak gitt i medhold av den, er straffbart i henhold til matloven § 28 og dyrevernlova § 31.</article></article><article class="legalArticle" data-lovdata-URL="LTI/forskrift/2008-12-22-1622/§27" data-name="§27" id="kapittel-8-paragraf-4"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Ikrafttredelse</span></h3><article class="legalP" id="kapittel-8-paragraf-4-ledd-1">Forskriften trer i kraft fra den tid departementene bestemmer.</article><article class="legalP" id="kapittel-8-paragraf-4-ledd-2">Kompetansekrav for slakteripersonalet, jf. § 8, trer likevel ikke i kraft før 31. desember 2009. Inntil denne dato skal slakteripersonale som har fått tillatelse til å utføre enkelte av kontrollteknikernes oppgaver, gjennomgå samme opplæring som kontrollteknikerne med hensyn til bare de bestemte oppgavene som de har tillatelse til å utføre, uten at det kreves at de skal ha bestått samme eksamen som kontrollteknikerne, jf. forskrift 22. desember 2008 nr. 1624 om særlige hygieneregler for næringsmidler av animalsk opprinnelse § 4, jf. artikkel 14 i forordning (EF) nr. 2076/2005 om fastsettelse av overgangsbestemmelser om gjennomføringen av europaparlaments- og rådsforordning (EF) nr. 853/2004, forordning (EF) nr. 854/2004 og forordning (EF) nr. 882/2004, og om endring av forordning (EF) nr. 853/2004 og forordning (EF) nr. 854/2004.</article></article></section><section class="section" id="kapittel-9" data-lovdata-URL="LTI/forskrift/2008-12-22-1622/KAPITTEL_9"><h2>Forordninger</h2><article class="defaultP">Nedenfor gjengis til informasjon EØS-avtalen vedlegg I kapittel I del 1.1 nr. 12 (forordning (EF) nr. 854/2004 som endret ved forordning (EF) nr. 882/2004, forordning (EF) nr. 2074/2004, forordning (EF) nr. 2076/2004, forordning (EF) nr. 1663/2006 og forordning (EF) nr. 1791/2006) med endringer og tillegg som følger av EØS-tilpasningen av rettsaktene i vedlegg I til EØS-avtalen.</article> <article class="defaultP" margin-top="true">Forordning (EF) nr. 854/2004 er konsolidert til og med endringer gjennomført ved forordning (EF) nr. 1791/2006.</article> <article class="defaultP" margin-top="true"><i>Konsolidert forordning (EF) nr. 854/2004</i></article><article class="legalP" id="kapittel-9-ledd-1">Se her for å lese konsolidert versjon: (pdf)</article> <article class="defaultP" margin-top="true">Nedenfor gjengis til informasjon EØS-avtalen vedlegg I kapittel I del 6.2 nr. 54 (forordning (EF) nr. 2075/2005 som endret ved forordning (EF) nr. 1665/2006) med endringer og tillegg som følger av EØS-tilpasningen av rettsaktene i vedlegg I til EØS-avtalen.</article> <article class="defaultP" margin-top="true">Forordning (EF) nr. 2075/2005 er konsolidert til og med endringer gjennomført ved forordning (EF) nr. 1665/2006.</article> <article class="defaultP" margin-top="true"><i>Konsolidert forordning (EF) nr. 2075/2005</i></article><article class="legalP" id="kapittel-9-ledd-2">Se her for å lese konsolidert versjon: (pdf)</article> <article class="defaultP" margin-top="true">Nedenfor gjengis forordning (EF) nr. 854/2004, forordning (EF) nr. 2075/2005, forordning (EF) nr. 1663/2006 og forordning (EF) nr. 1665/2006.</article> <article class="defaultP" margin-top="true"><i>Forordning (EF) nr. 854/2004</i></article><article class="legalP" id="kapittel-9-ledd-3">Se her for å lese forordningen: (pdf)</article> <article class="defaultP" margin-top="true"><i>Forordning (EF) nr. 2075/2005</i></article><article class="legalP" id="kapittel-9-ledd-4">Se her for å lese forordningen: (pdf)</article> <article class="defaultP" margin-top="true"><i>Forordning (EF) nr. 1663/2006</i></article><article class="legalP" id="kapittel-9-ledd-5">Se her for å lese forordningen: (pdf)</article> <article class="defaultP" margin-top="true"><i>Forordning (EF) nr. 1665/2006</i></article><article class="legalP" id="kapittel-9-ledd-6">Se her for å lese forordningen: (pdf)</article></section><section class="section" id="kapittel-10" data-lovdata-URL="LTI/forskrift/2008-12-22-1622/KAPITTEL_10"><h2>Rettelser</h2><article class="defaultP" data-text-size="small"><strong>Publisert:</strong> I 2009 hefte 3 (Rettelse)</article><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">§ 18 annet ledd annet punktum skal lyde:</article><article class="legalP" id="kapittel-10-ledd-1">Dette kjøttet kan bare omsettes i Norge, og det ordinære ovalstempelet skal erstattes med et særskilt stempelmerke beskrevet i § <i>19</i>.</article></section></main></body></html>