<!DOCTYPE html><html lang="no"><head><title>Forskrift om endring i forskrift om utdanningsorganisasjoner for flygeledere med videre (BSL C 3-2)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-12-19-1577</dd><dt class="dokid">DokumentID</dt><dd class="dokid">LTI/forskrift/2008-12-19-1577</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 1 s 123</dd><dt class="dateInForce">I kraft fra</dt><dd class="dateInForce">2009-02-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-10-25-1302</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§7-4</li><li>lov/1993-06-11-101/§15-4</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2009-01-09 14:05</dd><dt class="journalNumber">Journalnummer</dt><dd class="journalNumber">2008-1241</dd><dt class="titleShort">Korttittel</dt><dd class="titleShort">Endr. i forskrift om utdanningsorganisasjoner</dd><dt class="title">Tittel</dt><dd class="title">Forskrift om endring i forskrift om utdanningsorganisasjoner for flygeledere med videre (BSL C 3-2)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Luftfartstilsynet 19. desember 2008 med hjemmel i lov 11. juni 1993 nr. 101 om luftfart (luftfartsloven) § 7-4 og § 15-4, jf. delegeringsvedtak 10. desember 1999 nr. 1273.</dd><dt class="refid">RefID</dt><dd class="refid">forskrift/2008-12-19-1577</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utdanningsorganisasjoner for flygeledere med videre (BSL C 3-2)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2008-12-19-1577" id="dokument"><h1>Forskrift om endring i forskrift om utdanningsorganisasjoner for flygeledere med videre (BSL C 3-2)</h1><section class="section" data-name="kapI" id="kapittel-1" data-lovdata-URL="LTI/forskrift/2008-12-19-1577/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 25. oktober 2003 nr. 1302 om utdanningsorganisasjoner for flygeledere med videre (BSL C 3-2) gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om utdanningsorganisasjoner for flygeledere og flygeinformasjonstjenestepersonell</i></article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-2">Formålet med denne forskriften er å sikre at organisasjoner som utdanner flygeledere og flygeinformasjonstjenestepersonell (AFIS/HFIS) er organisert, ledet og drevet slik at myndighetens krav til utdanningens innhold og form tilfredsstilles.</article> <article class="defaultP" margin-top="true">§ 2 første ledd skal lyde:</article><article class="numberedLegalP" data-numerator="1" id="kapittel-1-nummer-1">(1) Denne forskrift gjelder for alle organisasjoner som utdanner og kunnskapsprøver personell som skal sertifiseres/autoriseres i henhold til forskrift 25. oktober 2003 nr. 1301 om sertifisering med videre av flygeledere og forskrift 19. desember 2008 nr. 1574 om autorisasjon mv. for utøvelse av lokal flygeinformasjonstjeneste, AFIS og HFIS.</article> <article class="defaultP" margin-top="true">§ 3 nye bokstaver h, i og j skal lyde:<ul class="defaultList"><li data-li-identifier="h)" data-name="h)"><article class="listArticle" id="kapittel-1-nummer-1-punkt-1"><article class="legalP" id="kapittel-1-nummer-1-punkt-1-ledd-1"><i>Enhetstrening (unit training):</i> Et godkjent treningsprogram som er etablert for å gi eleven teoretiske kunnskaper og praktiske ferdigheter ved en bestemt lufttrafikktjenesteenhet, i den hensikt å oppnå sertifikat, rettighet eller autorisasjon.</article></article></li><li data-li-identifier="i)" data-name="i)"><article class="listArticle" id="kapittel-1-nummer-1-punkt-2"><article class="legalP" id="kapittel-1-nummer-1-punkt-2-ledd-1"><i>Institusjonell trening (institutional training):</i> En godkjent del av en lufttrafikktjenesteutdanning som er etablert for å gi eleven teoretiske kunnskaper og praktiske ferdigheter for å kunne påbegynne enhetstrening.</article></article></li><li data-li-identifier="j)" data-name="j)"><article class="listArticle" id="kapittel-1-nummer-1-punkt-3"><article class="legalP" id="kapittel-1-nummer-1-punkt-3-ledd-1"><i>Praksisinstruktør (OJTI) (on-the-job training instructor):</i> Lufttrafikktjenestepersonell som har gyldig autorisasjon til å utøve praktisk opplæring i flygekontrolltjeneste eller flygeinformasjonstjeneste.</article></article></li></ul></article> <article class="defaultP" margin-top="true">§ 8 fjerde ledd skal lyde:</article><article class="numberedLegalP" data-numerator="4" id="kapittel-1-nummer-2">(4) Instruktører og sensorer skal ha erfaring og kvalifikasjoner i samsvar med en standard som framgår av utdanningsorganisasjonens skolehåndbok. Enhver person kan utføre en hvilken som helst kombinasjon av roller som instruktør og sensor. Simulatorinstruktører skal inneha eller ha hatt gyldig sertifikat og rettighet (for AFIS/HFIS; autorisasjonsbevis) samt ha hatt minst to års operativ erfaring tilsvarende den treningen som skal gjennomføres og ha gjennomgått opplæring som praksisinstruktør.</article> <article class="defaultP" margin-top="true">§ 9 skal lyde:</article><article class="legalP" id="kapittel-1-ledd-3">Eleven skal ha tilgang til undervisningsmateriell som dekker pensum for angjeldende flygeledersertifikat med rettighet eller autorisasjon. Elever under utdanning for flygeinformasjonstjeneste skal ha tilgang til undervisningsmateriell som dekker pensum for angjeldende type tjeneste.</article> <article class="defaultP" margin-top="true">§ 15 annet ledd skal lyde:</article><article class="numberedLegalP" data-numerator="2" id="kapittel-1-nummer-3">(2) Teoripensum skal minst tilsvare innholdet i EUROCONTROL «Common Core Content» (CCC) for grunnleggende trening og rettighetstrening i forhold til den eller de rettigheter og rettighetsspesifikke autorisasjoner utdanningen skal omfatte. For flygeinformasjonstjenestepersonell skal teoripensum minst tilsvare relevante deler av innholdet i EUROCONTROL «Common Core Content» (CCC).</article> <article class="defaultP" margin-top="true">§ 17 første ledd skal lyde:</article><article class="numberedLegalP" data-numerator="1" id="kapittel-1-nummer-4">(1) Utdanningsorganisasjoner som skal gjennomføre enhetstrening skal utarbeide et særskilt treningsprogram for angjeldende enhet. Innholdet i treningsprogrammet skal minst tilsvare retningslinjene i EUROCONTROL «Air Traffic Controller Training at operational units». Treningsprogrammet skal godkjennes av Luftfartstilsynet.</article> <article class="defaultP" margin-top="true">§ 17 femte ledd skal lyde:</article><article class="numberedLegalP" data-numerator="5" id="kapittel-1-nummer-5">(5) Praktisk trening skal gjennomføres i enhetens kontrollrom, eventuelt supplert med egnet simulatorutstyr som er relevant i forhold til den eller de rettigheter og autorisasjoner treningen skal omfatte. Trening og evaluering av denne skal dokumenteres gjennom daglig bruk av evalueringsskjema.</article> <article class="defaultP" margin-top="true">§ 17 nytt sjette ledd skal lyde:</article><article class="numberedLegalP" data-numerator="6" id="kapittel-1-nummer-6">(6) Perioden for enhetstrening for flygeinformasjonstjenestepersonell som fører frem til autorisasjon må være tilstrekkelig omfattende til at eleven kan tilegne seg nødvendig kunnskap og kompetanse, slik at tjenesten kan utføres på en tilfredsstillende måte. Denne perioden skal ha en varighet tilsvarende minst tre måneders normal arbeidstid.</article> <article class="defaultP" margin-top="true">§ 17 nåværende sjette og syvende ledd blir nye syvende og åttende ledd.</article> <article class="defaultP" margin-top="true">§ 18 tredje ledd skal lyde:</article><article class="numberedLegalP" data-numerator="3" id="kapittel-1-nummer-7">(3) Praksisinstruktører skal for flygeledere oppfylle vilkår i forskrift 25. oktober 2003 nr. 1301 om sertifisering med videre av flygeledere kap. VI og for flygeinformasjonstjenestepersonell oppfylle vilkårene i forskrift 19. desember 2008 nr. 1574 om autorisasjon mv. for utøvelse av lokal flygeinformasjonstjeneste, AFIS og HFIS § 15.</article></section><section class="section" data-name="kapII" id="kapittel-2" data-lovdata-URL="LTI/forskrift/2008-12-19-1577/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. februar 2009.</article> <article class="defaultP" margin-top="true">Ny veiledning til forskriften skal lyde:</article><span class="futuretitle" id="kapittel-2-foreslåttittel-1">Veiledning til forskriften</span> <article class="defaultP" margin-top="true"><i>Til § 15 annet ledd:</i></article><article class="legalP" id="kapittel-2-ledd-2">Hvilke deler av EUROCONTROL «Common Core Content» som er relevant for flygeinformasjonstjenestepersonell vil bli nærmere spesifisert i veiledning som vil bli utarbeidet av Luftfartstilsynet.</article> <article class="defaultP" margin-top="true"><i>Til § 17 første ledd:</i></article><article class="legalP" id="kapittel-2-ledd-3">For flygeinformasjonstjenestepersonell er veiledning under utarbeidelse.</article> <article class="defaultP" margin-top="true"><i>Til § 17 tredje ledd:</i></article><article class="legalP" id="kapittel-2-ledd-4">Inntil komplett oversikt er utarbeidet av Luftfartstilsynet gjelder følgende retningslinjer for flygeinformasjonstjenestepersonell:<p class="leddfortsettelse">Teoripensum må som et minimum dekke relevante deler av enhetens håndboksystem, jf. BSL G 2-1 vedlegg 5.</p><p class="leddfortsettelse">Teoriprøver skal dekke et utvalg av pensum basert på enhetens håndbokssystem. Spørsmål om følgende er obligatorisk på enhver autorisasjonsprøve:</p></article> <article class="defaultP" margin-top="true"><i>Kunnskaper om flygeinformasjonsregionen</i><ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-4-punkt-1"><article class="legalP" id="kapittel-2-ledd-4-punkt-1-ledd-1">Flygeinformasjonsregionens horisontale utstrekning, herunder kontrollert luftrom, ATS-ruter, innflygingsområder og kontrollsoner innenfor en avstand av 70 NM fra vedkommende landingsplass. Deres benevnelse, plassering og utstrekning.</article></article></li><li data-li-identifier="b)" data-name="b)"><article class="listArticle" id="kapittel-2-ledd-4-punkt-2"><article class="legalP" id="kapittel-2-ledd-4-punkt-2-ledd-1">Trafikkinformasjonssoner og -områder samt beskyttelsessoner for helikoptre innenfor en avstand av 70 NM fra vedkommende landingsplass, inklusive benevnelse, plassering og utstrekning.</article></article></li><li data-li-identifier="c)" data-name="c)"><article class="listArticle" id="kapittel-2-ledd-4-punkt-3"><article class="legalP" id="kapittel-2-ledd-4-punkt-3-ledd-1">Forbudte områder, restriksjonsområder, fareområder, luftsportsområder og FUA-områder innen en radius av 70 NM fra vedkommende landingsplass.</article></article></li><li data-li-identifier="d)" data-name="d)"><article class="listArticle" id="kapittel-2-ledd-4-punkt-4"><article class="legalP" id="kapittel-2-ledd-4-punkt-4-ledd-1">Aktuelle alternative landingsplasser med avstand til, lengde og retning på rullebaner samt innflygingshjelpemidler.</article></article></li></ul></article> <article class="defaultP" margin-top="true"><i>Lokalkjennskap til eget ansvarsområde mv.</i><ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-4-punkt-5"><article class="legalP" id="kapittel-2-ledd-4-punkt-5-ledd-1">Landingsplassens utforming, herunder rullebanesystem/helidekk, taksebaner, lyssystemer, innflygings- og navigasjonshjelpemidler, parkeringsplasser og hangarer og andre relevante detaljer tegnet på millimeterpapir.</article></article></li><li data-li-identifier="b)" data-name="b)"><article class="listArticle" id="kapittel-2-ledd-4-punkt-6"><article class="legalP" id="kapittel-2-ledd-4-punkt-6-ledd-1">Topografiske forhold og fremtredende landemerker i nærheten av plassen.</article></article></li><li data-li-identifier="c)" data-name="c)"><article class="listArticle" id="kapittel-2-ledd-4-punkt-7"><article class="legalP" id="kapittel-2-ledd-4-punkt-7-ledd-1">Inn- og utflygingsprosedyrer (tegnet på topografiske kart).</article></article></li></ul></article> <article class="defaultP" margin-top="true"><i>Instrukser og bestemmelser</i><ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-4-punkt-8"><article class="legalP" id="kapittel-2-ledd-4-punkt-8-ledd-1">Alarminstruks og andre lokale instrukser vedrørende brann- og havaritjenesten.</article></article></li><li data-li-identifier="b)" data-name="b)"><article class="listArticle" id="kapittel-2-ledd-4-punkt-9"><article class="legalP" id="kapittel-2-ledd-4-punkt-9-ledd-1">Koordineringsavtaler med tilstøtende lufttrafikktjenesteenheter (LoA).</article></article></li></ul></article></section></main></body></html>