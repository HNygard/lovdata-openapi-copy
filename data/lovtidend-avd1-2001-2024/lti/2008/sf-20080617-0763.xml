<!DOCTYPE html><html lang="no"><head><title>Forskrift om tilskudd ved fabrikklevering av epler i 2008</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-06-17-763</dd><dt class="dokid">DokumentID</dt><dd class="dokid">LTI/forskrift/2008-06-17-763</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 8 s 1240</dd><dt class="dateInForce">I kraft fra</dt><dd class="dateInForce">2008-06-17</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-06-18-805</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1936-07-10-6/§11</li></ul></dd><dt class="dateOfPublication">Kunngjort</dt><dd class="dateOfPublication">2008-07-04 14:05</dd><dt class="journalNumber">Journalnummer</dt><dd class="journalNumber">2008-0642</dd><dt class="titleShort">Korttittel</dt><dd class="titleShort">Forskrift om fabrikklevering av epler i 2008</dd><dt class="title">Tittel</dt><dd class="title">Forskrift om tilskudd ved fabrikklevering av epler i 2008</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Omsetningsrådet 17. juni 2008 med hjemmel i lov 10. juli 1936 nr. 6 til å fremja umsetnaden av jordbruksvaror § 11 første ledd.</dd><dt class="refid">RefID</dt><dd class="refid">forskrift/2008-06-17-763</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd ved fabrikklevering av epler i 2008<ul class="tocSubUl"><li>§ 1. Formål</li><li>§ 2. Informasjonsplikt</li><li>§ 3. Tilskudd</li><li>§ 4. Vilkår</li><li>§ 5. Innmelding</li><li>§ 6. Søknad om tilskudd</li><li>§ 7. Frakttilskudd</li><li>§ 8. Søknad om frakttilskudd</li><li>§ 9. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/2008-06-17-763" id="dokument"><h1>Forskrift om tilskudd ved fabrikklevering av epler i 2008</h1><article class="legalArticle" data-lovdata-URL="LTI/forskrift/2008-06-17-763/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Avsetningstiltaket tilskudd ved fabrikklevering av epler klasse I skal bidra til at produsentene kan ta ut jordbruksavtalens gjeldende målpris.</article></article><article class="legalArticle" data-lovdata-URL="LTI/forskrift/2008-06-17-763/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Informasjonsplikt</span></h2><article class="legalP" id="paragraf-2-ledd-1">Grøntprodusentenes Samarbeidsråd plikter å informere markedsaktører med fruktomsetning om avlingsprognoser som det gjennomfører for epler og om iverksettelse av reguleringstiltak for epler. Markedsaktører som ønsker å delta i markedsreguleringen av epler forplikter seg til å besvare spørsmål/oppgaver fra Grøntprodusentenes Samarbeidsråd knyttet til forhold som har betydning for reguleringen.</article></article><article class="legalArticle" data-lovdata-URL="LTI/forskrift/2008-06-17-763/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilskudd</span></h2><article class="legalP" id="paragraf-3-ledd-1">Av midler stilt til disposisjon under jordbruksavtalen for avsetningstiltak kan det gis epler av kvalitet kl. I som blir levert til fabrikk som industrifrukt, et tilskudd på inntil kr 1,50 pr. kg. Tilskudd på kr 1,50 pr. kg epler og frakttilskudd knyttet til gjennomføring av fabrikkleveringen, jf. § 7, har en økonomisk ramme på 5 millioner kroner.</article></article><article class="legalArticle" data-lovdata-URL="LTI/forskrift/2008-06-17-763/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Vilkår</span></h2><article class="legalP" id="paragraf-4-ledd-1">Grøntprodusentenes Samarbeidsråd fastsetter innen 5. september hvert år hvilke eplesorter som kan leveres med fabrikktilskudd. Grøntprodusentenes Samarbeidsråd plikter før hver leveringssesong å informere aktuelle aktører om hvilke sorter fabrikkleveransen omfatter, jf. forskriftens § 2 om informasjonsplikt. Tilskuddsberettiget er yrkesprodusenter, fruktlagre, fruktsalgslag og grossister. For å få tilskudd må det leveres minst 2&#xa0;000 kg tilskuddsberettiget vare. Leverandøren må selv gjøre avtale med mottaker (fabrikk) om levering.</article></article><article class="legalArticle" data-lovdata-URL="LTI/forskrift/2008-06-17-763/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Innmelding</span></h2><article class="legalP" id="paragraf-5-ledd-1">Epler av kvalitet kl. I som skal leveres til fabrikk skal på forhånd meldes til Grøntprodusentenes Samarbeidsråd. Meldingen til Grøntprodusentenes Samarbeidsråd skal inneholde oppgave over det kvantum som ønskes levert samt angivelse av sort, kvalitet, sted og tid for levering. Grøntprodusentenes Samarbeidsråd skal foreta kontroll av kvalitet og kvantum.</article></article><article class="legalArticle" data-lovdata-URL="LTI/forskrift/2008-06-17-763/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Søknad om tilskudd</span></h2><article class="legalP" id="paragraf-6-ledd-1">Søknad om tilskudd må sendes Grøntprodusentenes Samarbeidsråd innen 1 måned etter at fabrikklevering er avsluttet for sesongen. Med søknaden skal følge gjenpart av avregning/veieseddel fra fabrikken. Avregningen/veieseddelen skal vise leveringsdato, kvantum, sort, kvalitet, pris og hvem som har levert varen. Det skal ikke utbetales tilskudd for varer som ikke er innmeldt til Grøntprodusentenes Samarbeidsråd i samsvar med § 5. Grøntprodusentenes Samarbeidsråd sender samlet oppgave over fabrikklevering til Omsetningsrådet innen 1. mars.</article></article><article class="legalArticle" data-lovdata-URL="LTI/forskrift/2008-06-17-763/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Frakttilskudd</span></h2><article class="legalP" id="paragraf-7-ledd-1">Ved levering av epler etter denne forskriften, gis det et frakttilskudd på kr 0,10 pr. kg for transportlengder mellom 100 og 200 km, kr 0,20 pr. kg for transportlengder mellom 200 og 300 km og kr 0,30 pr. kg dersom transportlengden er over 300 km. Frakttilskudd gis for leveranse til nærmeste fabrikk med ledig kapasitet for mottak av industrifrukt.</article></article><article class="legalArticle" data-lovdata-URL="LTI/forskrift/2008-06-17-763/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Søknad om frakttilskudd</span></h2><article class="legalP" id="paragraf-8-ledd-1">Søknad om frakttilskudd sendes Grøntprodusentenes Samarbeidsråd. Med søknaden skal følge gjenpart av avregning/veieseddel fra fabrikken. Avregningen/veieseddelen skal vise leveringsdato, kvantum, sort, kvalitet, pris og hvem som har levert varen.</article></article><article class="legalArticle" data-lovdata-URL="LTI/forskrift/2008-06-17-763/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttreden</span></h2><article class="legalP" id="paragraf-9-ledd-1">Denne forskrift trer i kraft straks. Samtidig oppheves forskrift 18. juni 2007 nr. 805 om tilskudd ved fabrikklevering av epler i 2007.</article></article></main></body></html>