<!DOCTYPE html><html lang="no"><head><title>Forskrift om endring i forskrift om unntak fra bestemmelser i lov 16. februar 2007 nr. 9 om skipssikkerhet (skipssikkerhetsloven) for skip som tilhører Forsvaret eller som benyttes i dets tjeneste</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-03-03-202</dd><dt class="dokid">DokumentID</dt><dd class="dokid">LTI/forskrift/2008-03-03-202</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 3 s 477</dd><dt class="dateInForce">I kraft fra</dt><dd class="dateInForce">2008-03-03</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-06-29-819</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-02-16-9/§2</li><li>forskrift/2007-02-16-171</li></ul></dd><dt class="dateOfPublication">Kunngjort</dt><dd class="dateOfPublication">2008-03-04 14:20</dd><dt class="journalNumber">Journalnummer</dt><dd class="journalNumber">2008-0194</dd><dt class="titleShort">Korttittel</dt><dd class="titleShort">Endr. om unntak fra skipssikkerhetsloven</dd><dt class="title">Tittel</dt><dd class="title">Forskrift om endring i forskrift om unntak fra bestemmelser i lov 16. februar 2007 nr. 9 om skipssikkerhet (skipssikkerhetsloven) for skip som tilhører Forsvaret eller som benyttes i dets tjeneste</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Forsvarsdepartementet 3. mars 2008 med hjemmel i lov 16. februar 2007 nr. 9 om skipssikkerhet (skipssikkerhetsloven) § 2 tredje ledd bokstav f og § 2 fjerde ledd for så vidt gjelder skip som nevnt i § 2 tredje ledd bokstav f, jf. delegeringsvedtak 16. februar 2007 nr. 171.</dd><dt class="refid">RefID</dt><dd class="refid">forskrift/2008-03-03-202</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om unntak fra bestemmelser i lov 16. februar 2007 nr. 9 om skipssikkerhet (skipssikkerhetsloven) for skip som tilhører Forsvaret eller som benyttes i dets tjeneste<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2008-03-03-202" id="dokument"><h1>Forskrift om endring i forskrift om unntak fra bestemmelser i lov 16. februar 2007 nr. 9 om skipssikkerhet (skipssikkerhetsloven) for skip som tilhører Forsvaret eller som benyttes i dets tjeneste</h1><section class="section" data-name="kapI" id="kapittel-1" data-lovdata-URL="LTI/forskrift/2008-03-03-202/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 29. juni 2007 nr. 819 om unntak fra bestemmelser i lov 16. februar 2007 nr. 9 om skipssikkerhet (skipssikkerhetsloven) for skip som tilhører Forsvaret eller som benyttes i dets tjeneste gjøres følgende endringer:</article> <article class="defaultP" margin-top="true">§ 2 nytt første ledd skal lyde:</article><article class="legalP" id="kapittel-1-ledd-2">Med «skip som tilhører Forsvaret» forstås skip som eies av staten og forvaltes av Forsvaret, samt skip som bygges for staten og skal forvaltes av Forsvaret.</article> <article class="defaultP" margin-top="true">§ 2 nåværende første og annet ledd blir nye annet og tredje ledd og skal lyde:</article><article class="legalP" id="kapittel-1-ledd-3">For skip som tilhører Forsvaret, skal forsvarssjefen anses som «skipets eier», jf. skipssikkerhetsloven § 4 og § 5.</article><article class="legalP" id="kapittel-1-ledd-4">Med «rederiet» og «driftsansvarlig selskap», jf. skipssikkerhetsloven § 4, § 6 og § 7, skal for skip som tilhører Forsvaret forstås den enhet i Forsvaret som forsvarssjefen har delegert driftsansvaret av skipet til.</article> <article class="defaultP" margin-top="true">§ 4 første ledd første kolon skal lyde:</article><article class="legalP" id="kapittel-1-ledd-5">Selv om forhold som nevnt i § 3 ikke foreligger, skal følgende bestemmelser ikke gjelde for skip som tilhører Forsvaret:</article> <article class="defaultP" margin-top="true">§ 4 nytt annet ledd skal lyde:</article><article class="legalP" id="kapittel-1-ledd-6">Første ledd gjelder tilsvarende for skip som benyttes i Forsvarets tjeneste når fravikelse av bestemmelsene er nødvendig i den aktuelle situasjonen som ledd i suverenitetshevdelse, myndighetsutøvelse eller redningsaksjon, og det er innført i skipets dekksdagbok at bestemmelsene fravikes.</article> <article class="defaultP" margin-top="true">§ 5 skal lyde:</article><article class="legalP" id="kapittel-1-ledd-7">Forsvarssjefen gis myndighet til å fastsette direktiver og instrukser innenfor de områder som er nevnt i denne forskrift § 4 første ledd for:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">skip som tilhører Forsvaret og</article></article></li><li data-li-identifier="-" data-name="-"><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">skip som benyttes i Forsvarets tjeneste når bestemmelsene i § 4 første ledd er fraveket jf. § 4 annet ledd.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2008-03-03-202/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>