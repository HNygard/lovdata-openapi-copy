<!DOCTYPE html><html lang="no"><head><title>Forskrift om endring i forskrift om sikkerhet ved leketøy</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-11-26-1259</dd><dt class="dokid">DokumentID</dt><dd class="dokid">LTI/forskrift/2008-11-26-1259</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 12 s 1733</dd><dt class="dateInForce">I kraft fra</dt><dd class="dateInForce">2008-11-26</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-01-04-7</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§4</li><li>lov/1976-06-11-79/§8</li><li>forskrift/1990-09-07-730</li><li>forskrift/2003-09-01-1161</li></ul></dd><dt class="dateOfPublication">Kunngjort</dt><dd class="dateOfPublication">2008-11-28 14:20</dd><dt class="journalNumber">Journalnummer</dt><dd class="journalNumber">2008-0975</dd><dt class="titleShort">Korttittel</dt><dd class="titleShort">Endr. i forskrift om sikkerhet ved leketøy</dd><dt class="title">Tittel</dt><dd class="title">Forskrift om endring i forskrift om sikkerhet ved leketøy</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Direktoratet for samfunnssikkerhet og beredskap 26. november 2008 med hjemmel i lov 11. juni 1976 nr. 79 om kontroll med produkter og forbrukertjenester (produktkontrolloven) § 4 og § 8, jf. delegeringsvedtak 7. september 1990 nr. 730, samt delegeringsvedtak 1. september 2003 nr. 1161.</dd><dt class="refid">RefID</dt><dd class="refid">forskrift/2008-11-26-1259</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om sikkerhet ved leketøy<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2008-11-26-1259" id="dokument"><h1>Forskrift om endring i forskrift om sikkerhet ved leketøy</h1><section class="section" data-name="kapI" id="kapittel-1" data-lovdata-URL="LTI/forskrift/2008-11-26-1259/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 4. januar 1996 nr. 7 om sikkerhet ved leketøy gjøres følgende endringer:</article> <article class="defaultP" margin-top="true">I § 4 skal følgende definisjoner føyes til:</article><article class="legalP" id="kapittel-1-ledd-2">Med <i>magnetleketøy</i> menes leketøy som inneholder eller består av en eller flere magneter eller en eller flere magnetiske deler som er tilgjengelige for barn og av en slik form og størrelse at de kan svelges, det vil si at de kan rommes fullstendig i sylinderen til smådeler som definert i standard EN 71-1:2005.</article><article class="legalP" id="kapittel-1-ledd-3">Med <i>tilgjengelige for barn</i> menes løse deler og deler som kan løsne fra leketøyet når det brukes til det formål det er beregnet for eller på den måte man må forvente at barn bruker det på, selv om delen opprinnelig var fast sammenføyet med leketøyet.</article> <article class="defaultP" margin-top="true">§ 16 nye femte og sjette ledd skal lyde:</article><article class="legalP" id="kapittel-1-ledd-4">Magnetleketøy som bringes i omsetning eller gjøres tilgjengelig på EØS-markedet skal være forsynt med en advarsel med følgende ordlyd, eller tilsvarende lett forståelige ordlyd, som klart gir de samme opplysninger:</article><blockquote><article class="defaultP">«Advarsel! Dette leketøyet inneholder magneter eller magnetiske deler. Magneter som henger sammen eller fester seg til en metallgjenstand inne i kroppen kan forårsake alvorlig eller dødelig skade. Søk øyeblikkelig legehjelp hvis magnetene svelges eller kommer i luftveiene.»</article></blockquote> <article class="legalP" id="kapittel-1-ledd-5">Advarselen skal fremstå på et iøynefallende sted på emballasjen eller på magnetleketøyet.</article></section><section class="section" data-name="kapII" id="kapittel-2" data-lovdata-URL="LTI/forskrift/2008-11-26-1259/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>