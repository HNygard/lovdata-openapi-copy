<!DOCTYPE html><html lang="no"><head><title>Midlertidig forskrift om kompensasjon for bortfall av inntekter fra gevinstautomater for året 2008</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-05-23-480</dd><dt class="dokid">DokumentID</dt><dd class="dokid">LTI/forskrift/2008-05-23-480</dd><dt class="ministry">Departement</dt><dd class="ministry"><ul><li>Kultur- og kirkedepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 5 s 946</dd><dt class="dateInForce">I kraft fra</dt><dd class="dateInForce">2008-05-23 – 2008-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-08-29-90</li></ul></dd><dt class="dateOfPublication">Kunngjort</dt><dd class="dateOfPublication">2008-05-23 15:05</dd><dt class="journalNumber">Journalnummer</dt><dd class="journalNumber">2008-0426</dd><dt class="titleShort">Korttittel</dt><dd class="titleShort">Midlertidig forskrift om gevinstautomater, 2008</dd><dt class="title">Tittel</dt><dd class="title">Midlertidig forskrift om kompensasjon for bortfall av inntekter fra gevinstautomater for året 2008</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 23. mai 2008 med hjemmel i lov 29. august 2003 nr. 90 om endringer i pengespill- og lotterilovgivningen del III punkt 2. Fremmet av Kultur- og kirkedepartementet.</dd><dt class="refid">RefID</dt><dd class="refid">forskrift/2008-05-23-480</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om kompensasjon for bortfall av inntekter fra gevinstautomater for året 2008<ul class="tocSubUl"><li>Kap. 1 – Alminnelige bestemmelser<ul class="tocSubUl"><li>§ 1. Forskriftens virkeområde</li><li>§ 2. Omfanget av kompensasjonen</li><li>§ 3. Organisasjoner som kan søke kompensasjon</li><li>§ 4. Avkorting i kompensasjonen</li></ul></li><li>Kap. 2 – Saksbehandling av søknader etter § 2 første ledd<ul class="tocSubUl"><li>§ 5. Søknad om kompensasjon</li><li>§ 6. Brev om foreløpig tilsagn</li><li>§ 7. Klageadgang</li><li>§ 8. Tilsagnsbrev</li><li>§ 9. Utbetaling</li><li>§ 10. Bortfall av refusjon, krav på tilbakebetaling</li><li>§ 11. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2008-05-23-480" id="dokument"><h1>Midlertidig forskrift om kompensasjon for bortfall av inntekter fra gevinstautomater for året 2008</h1><section class="section" data-name="kap1" id="kapittel-1" data-lovdata-URL="LTI/forskrift/2008-05-23-480/KAPITTEL_1"><h2>Kap. 1 – Alminnelige bestemmelser</h2><article class="legalArticle" data-lovdata-URL="LTI/forskrift/2008-05-23-480/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde</span></h3><article class="legalP" id="kapittel-1-paragraf-1-ledd-1">Denne forskriften gjelder utbetaling av økonomisk støtte til humanitære og samfunnsnyttige organisasjoner og foreninger som kompensasjon for bortfall av inntekter fra gevinstautomater.</article><article class="legalP" id="kapittel-1-paragraf-1-ledd-2">De kompensasjonsbeløp som utbetales regnes som frie midler. Organisasjonene har ikke rapporteringsplikt om bruken av midlene, men Lotteritilsynet kan føre kontroll med de beløp som utbetales i forhold til de forutsetninger som følger av organisasjonens godkjennelse etter lotteriloven.</article><article class="legalP" id="kapittel-1-paragraf-1-ledd-3">Denne kompensasjonsordningen gjelder for året 2008.</article></article><article class="legalArticle" data-lovdata-URL="LTI/forskrift/2008-05-23-480/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Omfanget av kompensasjonen</span></h3><article class="legalP" id="kapittel-1-paragraf-2-ledd-1">Det beløpet som kan utbetales er begrenset oppad til totalt 59,1 millioner kroner.</article><article class="legalP" id="kapittel-1-paragraf-2-ledd-2">Lotteritilsynet skal i tillegg forestå utbetaling av 272,9 millioner kroner til de organisasjoner som er nevnt i Ot.prp.nr.44 (2002–2003) tabell 4.2, fordelt etter de prosentsatser som er angitt i tabellen. For utbetaling etter dette ledd kreves ingen søknad fra de angitte organisasjoner.</article></article><article class="legalArticle" data-lovdata-URL="LTI/forskrift/2008-05-23-480/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Organisasjoner som kan søke kompensasjon</span></h3><article class="legalP" id="kapittel-1-paragraf-3-ledd-1">Kompensasjon etter § 2 første ledd kan bare søkes av humanitære og samfunnsnyttige organisasjoner som mottok inntekter fra lovlig oppstilte gevinstautomater i 2001, og som var godkjent av Lotteritilsynet etter tidligere § 10 i lotteriloven, jf. § 5. For å få tildelt kompensasjon må organisasjonen fortsatt oppfylle de krav som ble stilt for å kunne bli godkjent. Organisasjoner som er blitt godkjent på nytt, må ha fått ny godkjenning før 1. januar 2008.</article><article class="legalP" id="kapittel-1-paragraf-3-ledd-2">Organisasjoner som er tilknyttet Norges idrettsforbund og olympiske og paralympiske komite, Røde Kors, Redningsselskapet, Norges Handikapforbund, Kreftforeningen, Landsforeningen for Hjerte og Lungesyke, Norges Blindeforbund, Flyktningerådet, Redd Barna, Norsk Folkehjelp eller Nasjonalforeningen for folkehelsen, er ikke søknadsberettiget etter § 2 første ledd.</article><article class="legalP" id="kapittel-1-paragraf-3-ledd-3">Likt med gevinstautomater i første ledd regnes også lotteriautomat og varegevinstautomat.</article></article><article class="legalArticle" data-lovdata-URL="LTI/forskrift/2008-05-23-480/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Avkorting i kompensasjonen</span></h3><article class="legalP" id="kapittel-1-paragraf-4-ledd-1">Dersom det totalt dokumenterte søknadsbeløpet overstiger beløpsrammen fastsatt i § 2 første ledd, vil alle kompensasjonskrav bli prosentvis avkortet.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2008-05-23-480/KAPITTEL_2"><h2>Kap. 2 – Saksbehandling av søknader etter § 2 første ledd</h2><article class="legalArticle" data-lovdata-URL="LTI/forskrift/2008-05-23-480/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Søknad om kompensasjon</span></h3><article class="legalP" id="kapittel-2-paragraf-1-ledd-1">Søknaden skal fremsettes på eget skjema og sendes Lotteritilsynet innen 15. august 2008. Søknader som er innkommet etter fristen kan ikke påregnes behandlet. Det vil normalt ikke bli gitt fristutsettelse eller oppreisning for fristoversittelse.</article><article class="legalP" id="kapittel-2-paragraf-1-ledd-2">Som vedlegg til søknaden må alle organisasjoner sende inn kopi av siste godkjente årsmelding som dokumentasjon på virksomheten i organisasjonen.</article><article class="legalP" id="kapittel-2-paragraf-1-ledd-3">Organisasjonen må i tillegg vedlegge dokumentasjon som viser hvilke inntekter organisasjonen mottok fra gevinstautomater i 2001.</article><article class="legalP" id="kapittel-2-paragraf-1-ledd-4">Som dokumentasjon godtas organisasjonens regnskap for 2001, såfremt organisasjonens inntekter fra gevinstautomater klart fremgår av dette.</article><article class="legalP" id="kapittel-2-paragraf-1-ledd-5">Dersom organisasjonen ikke kan fremlegge slik dokumentasjon som nevnt i andre ledd, skal det i tillegg sendes inn årsoppgjør fra automatentreprenør, eller bankkontoutskrift som dokumenterer samlet overføring av inntekter i 2001 fra automatentreprenør til organisasjonen.</article><article class="legalP" id="kapittel-2-paragraf-1-ledd-6">Bestemmelsene i tredje til femte ledd gjelder ikke organisasjoner som søkte om kompensasjon og fikk tilsendt foreløpig tilskuddsbrev i 2004, disse organisasjonene trenger ikke å dokumentere inntektene fra gevinstautomater i 2001 på nytt. Det vises her til liste over organisasjonene som fikk foreløpig tildelingsbrev i 2004 på Lotteritilsynets nettside www.lottstift.no.</article></article><article class="legalArticle" data-lovdata-URL="LTI/forskrift/2008-05-23-480/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Brev om foreløpig tilsagn</span></h3><article class="legalP" id="kapittel-2-paragraf-2-ledd-1">Brev om foreløpig tilsagn skal sendes hver enkelt søker som oppfyller vilkårene for kompensasjon.</article><article class="legalP" id="kapittel-2-paragraf-2-ledd-2">Foreløpig tilsagn er å anse som enkeltvedtak etter forvaltningsloven § 2 første ledd bokstav b.</article></article><article class="legalArticle" data-lovdata-URL="LTI/forskrift/2008-05-23-480/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Klageadgang</span></h3><article class="legalP" id="kapittel-2-paragraf-3-ledd-1">Vedtak om foreløpig tilsagn, avslag og beslutning om avvisning anses som enkeltvedtak etter forvaltningsloven § 2 første ledd bokstav b, og kan påklages etter lovens kapittel VI. Lotterinemnda er klageinstans for Lotteritilsynets vedtak.</article><article class="legalP" id="kapittel-2-paragraf-3-ledd-2">Prosentvis avkortning av kompensasjonskravet på grunn av at det totale søknadsbeløpet overstiger bevilgningen for 2008, anses ikke som et avslag. En slik avkorting kan ikke påklages.</article></article><article class="legalArticle" data-lovdata-URL="LTI/forskrift/2008-05-23-480/§8" data-name="§8" id="kapittel-2-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Tilsagnsbrev</span></h3><article class="legalP" id="kapittel-2-paragraf-4-ledd-1">Etter at alle søknadene er behandlet, vil Lotteritilsynet foreta en endelig fordeling.</article><article class="legalP" id="kapittel-2-paragraf-4-ledd-2">Vedtak om endelig tilsagn kan ikke påklages.</article></article><article class="legalArticle" data-lovdata-URL="LTI/forskrift/2008-05-23-480/§9" data-name="§9" id="kapittel-2-paragraf-5"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Utbetaling</span></h3><article class="legalP" id="kapittel-2-paragraf-5-ledd-1">Kompensasjonsbeløpet etter § 2 første ledd vil bli utbetalt i 4. kvartal 2008, så snart endelig fordeling er foretatt.</article></article><article class="legalArticle" data-lovdata-URL="LTI/forskrift/2008-05-23-480/§10" data-name="§10" id="kapittel-2-paragraf-6"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Bortfall av refusjon, krav på tilbakebetaling</span></h3><article class="legalP" id="kapittel-2-paragraf-6-ledd-1">Lotteritilsynet kan når som helst kreve fremlagt opplysninger som er av betydning for søknaden.</article><article class="legalP" id="kapittel-2-paragraf-6-ledd-2">Organisasjonen har plikt til straks å melde til Lotteritilsynet dersom den blir oppmerksom på at kompensasjonen er gitt på feil grunnlag.</article><article class="legalP" id="kapittel-2-paragraf-6-ledd-3">Dersom det er gitt kompensasjon på uriktig eller ufullstendig grunnlag, kan kompensasjonsvedtaket endres og det uriktig utbetalte beløpet kreves tilbakebetalt med tillegg av renter.</article></article><article class="legalArticle" data-lovdata-URL="LTI/forskrift/2008-05-23-480/§11" data-name="§11" id="kapittel-2-paragraf-7"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h3><article class="legalP" id="kapittel-2-paragraf-7-ledd-1">Forskriften trer i kraft straks og gjelder til og med 31. desember 2008.</article></article></section></main></body></html>