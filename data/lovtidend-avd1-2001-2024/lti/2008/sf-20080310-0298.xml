<!DOCTYPE html><html lang="no"><head><title>Forskrift om opptak til Masterstudie ved Bergen Arkitekt Skole</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-03-10-298</dd><dt class="dokid">DokumentID</dt><dd class="dokid">LTI/forskrift/2008-03-10-298</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 3 s 590</dd><dt class="dateInForce">I kraft fra</dt><dd class="dateInForce">2008-03-10</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-6</li><li>lov/2005-04-01-15/§3-7</li><li>forskrift/2005-12-01-1392/§2</li><li>forskrift/2005-10-10-1191/§4-1</li></ul></dd><dt class="dateOfPublication">Kunngjort</dt><dd class="dateOfPublication">2008-03-28 13:40</dd><dt class="journalNumber">Journalnummer</dt><dd class="journalNumber">2008-0257</dd><dt class="titleShort">Korttittel</dt><dd class="titleShort">Forskrift om opptak til Masterstudie ved BAS</dd><dt class="title">Tittel</dt><dd class="title">Forskrift om opptak til Masterstudie ved Bergen Arkitekt Skole</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av styret for stiftinga Bergen Arkitekt Skole 10. mars 2008 med heimel i lov 1. april 2005 nr. 15 om universiteter og høyskoler § 3-6 og § 3-7, forskrift 1. desember 2005 nr. 1392 om krav til mastergrad § 2 og forskrift 10. oktober 2005 nr. 1191 om opptak til universiteter og høyskoler § 4-1 bokstav d.</dd><dt class="refid">RefID</dt><dd class="refid">forskrift/2008-03-10-298</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak til Masterstudie ved Bergen Arkitekt Skole<ul class="tocSubUl"><li>§ 1. Verkeområde</li><li>§ 2. Definisjonar</li><li>§ 3. Opptaksrammer</li><li>§ 4. Opptakskapasitet</li><li>§ 5. Generelle opptakskrav</li><li>§ 6. Organisering av opptak</li><li>§ 7. Hospitantar</li><li>§ 8. Søknadsfrist</li><li>§ 9. Søknadsskjema</li><li>§ 10. Svar på søknad</li><li>§ 11. Stadfesting av studieplass</li><li>§ 12. Klage</li><li>§ 13. Ikrafttreding</li></ul></li></ul></dd></dl></header><main class="documentBody" data-lovdata-URL="LTI/forskrift/2008-03-10-298" id="dokument"><h1>Forskrift om opptak til Masterstudie ved Bergen Arkitekt Skole</h1><article class="legalArticle" data-lovdata-URL="LTI/forskrift/2008-03-10-298/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Verkeområde</span></h2><article class="legalP" id="paragraf-1-ledd-1">Forskrifta gjeld opptak til mastergradsstudiet i arkitektur ved Bergen Arkitekt Skole.</article></article><article class="legalArticle" data-lovdata-URL="LTI/forskrift/2008-03-10-298/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjonar</span></h2> <article class="defaultP" margin-top="true"><i>Student:</i> Student er den som er tatt opp til studiet ved BAS på grunnlag av dei opptakskrav som BAS stiller og som har betalt studieavgift for gjeldande semester.</article> <article class="defaultP" margin-top="true"><i>Studieprogram:</i> BAS sitt studieprogram er basert på eit femårig studieløp etter modellen 3+2 år som gir totalt 300 studiepoeng.</article> <article class="defaultP" margin-top="true"><i>Studiepoeng:</i> Mål på arbeidsomfang i studiet: 60 studiepoeng tilsvarar eitt års studium på full tid.</article></article><article class="legalArticle" data-lovdata-URL="LTI/forskrift/2008-03-10-298/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Opptaksrammer</span></h2><article class="legalP" id="paragraf-3-ledd-1">Styret fastset opptaksramme for det einskilde studieprogrammet.</article><article class="legalP" id="paragraf-3-ledd-2">Bergen Arkitekt Skole tek normalt opp studentar for studiestart i haustsemesteret.</article></article><article class="legalArticle" data-lovdata-URL="LTI/forskrift/2008-03-10-298/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Opptakskapasitet</span></h2><article class="legalP" id="paragraf-4-ledd-1">Det vert tatt opp inntil 30 studentar årleg til masterstudiet i arkitektur, her under inntil 6 stk. til master i arkitektur med fordjuping i landskap.</article></article><article class="legalArticle" data-lovdata-URL="LTI/forskrift/2008-03-10-298/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Generelle opptakskrav</span></h2><article class="legalP" id="paragraf-5-ledd-1">For opptak til mastergradsstudiet ved BAS vert det stilt krav om generell studiekompetanse eller realkompetanse i høve til forskrift 10. oktober 2005 nr. 1191 om opptak til universiteter og høyskoler § 3-1, skriftleg søknad og intervju gjennomført etter nærare reglar fastsett av institusjonen.</article></article><article class="legalArticle" data-lovdata-URL="LTI/forskrift/2008-03-10-298/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Organisering av opptak</span></h2><article class="numberedLegalP" data-numerator="1" id="paragraf-6-nummer-1">(1) Bergen Arkitekt Skole er ikkje med i Samordna opptak. BAS står sjølv for opptaket til høgskulen. Opptak skjer etter at søkjar har følgt BAS sin 3-stegsprosedyre: Interessemelding, søknad på eige skjema innan søknadsfrist og intervju.</article><article class="numberedLegalP" data-numerator="2" id="paragraf-6-nummer-2">(2) BAS har ein opptakskomité som gjennomfører opptaket. Opptakskomiteen skal ha føljande samansetjing: lærarrepresentant(ar), studentrepresentant(ar), 1 representant frå Bergen Arkitektforening (BAF) og 1 landskapsarkitekt for LA-søkjarar. Dei ulike partane utpeikar sjølv kandidatar til opptakskomiteen som godkjennast av rektor.</article><article class="numberedLegalP" data-numerator="3" id="paragraf-6-nummer-3">(3) Poenggjeving og rangering skjer etter regler fastsett av institusjonen. Poeng vert gitt i høve til 7 kriterier spesifisert i opptaksprosedyre og basert på skriftleg søknad og intervju, jf. forskrift 10. oktober 2005 nr. 1191 om opptak til universiteter og høyskoler § 4-1, punkt (3) d) 2.</article></article><article class="legalArticle" data-lovdata-URL="LTI/forskrift/2008-03-10-298/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Hospitantar</span></h2><article class="legalP" id="paragraf-7-ledd-1">Personar med utdanning frå annan høgare arkitektutdanning i Noreg eller utlandet kan søkje om opptak som hospitant. Søknadsfristen for hospitantar er den same som for det ordinære masterstudiet.</article></article><article class="legalArticle" data-lovdata-URL="LTI/forskrift/2008-03-10-298/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Søknadsfrist</span></h2><article class="legalP" id="paragraf-8-ledd-1">Frist for å søkja opptak ved BAS er 1. april. Søkjarar som avsluttar utdanning eller tek påkrevd eksamen etter søknadsfristen, må òg søkje innan fristen. Vitnemål må ettersendast så snart det ligg føre.</article><article class="legalP" id="paragraf-8-ledd-2">Opptakskomiteen er ikkje pliktig til å vurdere søknader som er poststempla etter søknadsfristen.</article></article><article class="legalArticle" data-lovdata-URL="LTI/forskrift/2008-03-10-298/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Søknadsskjema</span></h2><article class="legalP" id="paragraf-9-ledd-1">Søknad om opptak skal skrivast på eige skjema som ein får tilsendt frå BAS etter først å ha sendt ein skriftleg interessemelding med førespurnad om å få tilsendt søknadsskjema.</article></article><article class="legalArticle" data-lovdata-URL="LTI/forskrift/2008-03-10-298/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Svar på søknad</span></h2><article class="legalP" id="paragraf-10-ledd-1">Alle søkjarar får skriftleg svar på søknaden.</article></article><article class="legalArticle" data-lovdata-URL="LTI/forskrift/2008-03-10-298/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Stadfesting av studieplass</span></h2><article class="legalP" id="paragraf-11-ledd-1">Dei som vert tatt opp må innan dato nemnt i BAS sitt svarbrev, returnere signert studiekontrakt og betale inn studieavgift fastsett av høgskolerådet til BAS sin konto oppgitt i svarbrevet.</article></article><article class="legalArticle" data-lovdata-URL="LTI/forskrift/2008-03-10-298/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Klage</span></h2><article class="legalP" id="paragraf-12-ledd-1">Eventuell klage på avgjerd i opptaksspørsmål skal i første omgang rettast til BAS v/opptakskomiteen. Dersom vedtaket ikkje vert omgjort har søkjar høve til å oppretthalde klagen. Klagen vert då avgjort av skulen si klagenemnd.</article></article><article class="legalArticle" data-lovdata-URL="LTI/forskrift/2008-03-10-298/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttreding</span></h2><article class="legalP" id="paragraf-13-ledd-1">Forskrifta trer i kraft straks.</article><article class="legalP" id="paragraf-13-ledd-2">Samstundes vert gjeldande opptaksreglement for BAS oppheva.</article></article></main></body></html>