<!DOCTYPE html><html lang="no"><head><title>Forskrift om fiske etter røye på Svalbard</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-07-30-865</dd><dt class="dokid">DokumentID</dt><dd class="dokid">LTI/forskrift/2008-07-30-865</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 9 s 1385</dd><dt class="dateInForce">I kraft fra</dt><dd class="dateInForce">2008-08-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2002-06-24-712/§7</li><li>lov/2001-06-15-79/§31</li><li>lov/2001-06-15-79/§32</li></ul></dd><dt class="dateOfPublication">Kunngjort</dt><dd class="dateOfPublication">2008-08-01 13:20</dd><dt class="journalNumber">Journalnummer</dt><dd class="journalNumber">2008-0709</dd><dt class="titleShort">Korttittel</dt><dd class="titleShort">Forskrift om fiske etter røye på Svalbard</dd><dt class="title">Tittel</dt><dd class="title">Forskrift om fiske etter røye på Svalbard</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sysselmannen på Svalbard 30. juli 2008 med hjemmel i forskrift 24. juni 2002 nr. 712 om høsting på Svalbard § 7, jf. lov 15. juni 2001 nr. 79 om miljøvern på Svalbard § 31 og § 32.</dd><dt class="refid">RefID</dt><dd class="refid">forskrift/2008-07-30-865</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fiske etter røye på Svalbard<ul class="tocSubUl"><li>§ 1. Formål</li><li>§ 2. Virkeområde og tidsrom for fiske</li><li>§ 3. Definisjoner</li><li>§ 4. Krav til fisker</li><li>§ 5. Redskapsbruk</li><li>§ 6. Garnforbudssoner</li><li>§ 7. Stopp i fiske</li><li>§ 8. Garnfiske i sjøen</li><li>§ 9. Rapporteringsplikt</li><li>§ 10. Fiskbare vassdrag</li><li>§ 11. Iverksettelse</li></ul></li></ul></dd></dl></header><main class="documentBody" data-lovdata-URL="LTI/forskrift/2008-07-30-865" id="dokument"><h1>Forskrift om fiske etter røye på Svalbard</h1><article class="legalArticle" data-lovdata-URL="LTI/forskrift/2008-07-30-865/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Denne forskrift har til formål å sikre en forvaltning av røye på Svalbard som ivaretar bestandenes produksjonsevne og sammensetning, og samtidig sikrer fritidsfiske som et viktig friluftsliv for fastboende på Svalbard og tilreisende. Forvaltning av annen anadrom laksefisk er ikke inkludert i forskriftens formål.</article></article><article class="legalArticle" data-lovdata-URL="LTI/forskrift/2008-07-30-865/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde og tidsrom for fiske</span></h2><article class="legalP" id="paragraf-2-ledd-1">Forskriften gjelder for fiske etter røye i vassdrag på Svalbard og i sjøområdet rundt Svalbard ut til territorialgrensen, herunder Hopen og Bjørnøya. Fiskeåret er fastsatt som perioden fra og med 1. januar til og med 31. desember det enkelte år.</article></article><article class="legalArticle" data-lovdata-URL="LTI/forskrift/2008-07-30-865/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="defaultP"><i>Fastboende:</i> person som er gyldig innført i befolkningsregisteret for Svalbard.<p class="leddfortsettelse"><i>Fiskekvoter:</i> maksimalt antall fisker over 25 cm som kan fiskes i den enkelte lokalitet per sesong.</p><p class="leddfortsettelse"><i>Vassdrag:</i> innsjø, vann, tjern, elv, elvearm, bekk eller kanal. Ferskvannslaguner og strengsjøer regnes også som vassdrag.</p></article></article><article class="legalArticle" data-lovdata-URL="LTI/forskrift/2008-07-30-865/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til fisker</span></h2><article class="legalP" id="paragraf-4-ledd-1">Fiske etter røye kan bare foretas av den som har innløst fiskekort fra Sysselmannen. Kun fastboende har anledning til garnfiske etter røye.</article></article><article class="legalArticle" data-lovdata-URL="LTI/forskrift/2008-07-30-865/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Redskapsbruk</span></h2><article class="legalP" id="paragraf-5-ledd-1">Garn som nyttes skal ha minimum 52 mm maskevidde, tilsvarende 12 omfar (målt fra knute til knute). Det skal ha maks høyde på 1,5 meter og maks 25 meters lengde. Garn kan ikke kobles sammen i lenker.</article></article><article class="legalArticle" data-lovdata-URL="LTI/forskrift/2008-07-30-865/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Garnforbudssoner</span></h2><article class="legalP" id="paragraf-6-ledd-1">I vassdrag, som er åpnet for garnfiske, må disse settes minst 200 m fra innløps- eller utløpsos. I sjøområder er garnfiske ikke tillatt nærmere elvemunning (grense elv/sjø) enn 200 m. Sysselmannen kan ved eget vedtak utvide disse sonene for enkelte lokaliteter.</article></article><article class="legalArticle" data-lovdata-URL="LTI/forskrift/2008-07-30-865/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Stopp i fiske</span></h2><article class="legalP" id="paragraf-7-ledd-1">Dersom den fastsatte kvoten for et vassdrag fylles vil Sysselmannen umiddelbart innføre forbud mot ytterligere beskatning i lokaliteten for resten av gjeldende sesong. Dette annonseres på Sysselmannens nettsider.</article></article><article class="legalArticle" data-lovdata-URL="LTI/forskrift/2008-07-30-865/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Garnfiske i sjøen</span></h2><article class="legalP" id="paragraf-8-ledd-1">Utover de begrensninger som ligger i § 5 og § 6 er der ingen begrensninger i fiske etter røye og annen anadrom laksefisk i sjøen.</article></article><article class="legalArticle" data-lovdata-URL="LTI/forskrift/2008-07-30-865/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Rapporteringsplikt</span></h2><article class="legalP" id="paragraf-9-ledd-1">Fangst av fisk på 25 cm og mer rapporteres til Sysselmannen snarest mulig og senest innen 1 uke etter fiske er foretatt, med mindre ikke tilstrekkelig kommunikasjon foreligger. All fangst rapporteres, også av fisk under 25 cm, samt innlevering av alle fiskehoder av røye over 25 cm (merket med tid og sted) skjer, snarest og senest innen 10. januar påfølgende år. Manglende rapportering kan medføre at fiskekort for kommende sesong ikke tildeles.</article></article><article class="legalArticle" data-lovdata-URL="LTI/forskrift/2008-07-30-865/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Fiskbare vassdrag</span></h2><article class="legalP" id="paragraf-10-ledd-1">Det er åpnet for fiske i følgende vassdrag, knyttet til redskapstyper og maksimalkvoter for fisk over 25 cm. I alle disse vassdragene er det tillatt med håndsnøre og stang. <table><thead><tr><th data-text-align="left" data-vertical-align="top"><i>Lokalitet</i></th><th data-text-align="left" data-vertical-align="top"><i>Maksimalkvote</i></th><th data-text-align="left" data-vertical-align="top"><i>Anadrom/lukket</i></th><th data-text-align="left" data-vertical-align="top"><i>Kunnskapsstatus</i></th><th data-text-align="left" data-vertical-align="top"><i>Garnfiske tillatt</i></th><th data-text-align="left" data-vertical-align="top"><i>Kartblad</i></th></tr></thead><tbody><tr><td data-text-align="left" data-vertical-align="top">Richardvatnet (Raufjorden)</td><td data-text-align="left" data-vertical-align="top">40</td><td data-text-align="left" data-vertical-align="top">Anadrom</td><td data-text-align="left" data-vertical-align="top">Usikker</td><td data-text-align="left" data-vertical-align="top">Nei</td><td data-text-align="left" data-vertical-align="top">A4</td></tr><tr><td data-text-align="left" data-vertical-align="top">Rabotvatna (Rabotfjorden)</td><td data-text-align="left" data-vertical-align="top">10</td><td data-text-align="left" data-vertical-align="top">Usikker</td><td data-text-align="left" data-vertical-align="top">Usikker</td><td data-text-align="left" data-vertical-align="top">Nei</td><td data-text-align="left" data-vertical-align="top">A4</td></tr><tr><td data-text-align="left" data-vertical-align="top">Arresjøen (Danskøya)</td><td data-text-align="left" data-vertical-align="top">10</td><td data-text-align="left" data-vertical-align="top">Lukket</td><td data-text-align="left" data-vertical-align="top">God</td><td data-text-align="left" data-vertical-align="top">Nei</td><td data-text-align="left" data-vertical-align="top">A4</td></tr><tr><td data-text-align="left" data-vertical-align="top">Gjøavatnet (Amsterdamøya)</td><td data-text-align="left" data-vertical-align="top">10</td><td data-text-align="left" data-vertical-align="top">Lukket</td><td data-text-align="left" data-vertical-align="top">Usikker</td><td data-text-align="left" data-vertical-align="top">Nei</td><td data-text-align="left" data-vertical-align="top">A4</td></tr><tr><td data-text-align="left" data-vertical-align="top">Åsøvatnet (NV-hjørnet)</td><td data-text-align="left" data-vertical-align="top">10</td><td data-text-align="left" data-vertical-align="top">Usikker</td><td data-text-align="left" data-vertical-align="top">Usikker</td><td data-text-align="left" data-vertical-align="top">Nei</td><td data-text-align="left" data-vertical-align="top">A4</td></tr><tr><td data-text-align="left" data-vertical-align="top">Pytten (Danskøya)</td><td data-text-align="left" data-vertical-align="top">20</td><td data-text-align="left" data-vertical-align="top">Lukket</td><td data-text-align="left" data-vertical-align="top">Usikker</td><td data-text-align="left" data-vertical-align="top">Nei</td><td data-text-align="left" data-vertical-align="top">A5</td></tr><tr><td data-text-align="left" data-vertical-align="top">Pervatnet (Sjubrean)</td><td data-text-align="left" data-vertical-align="top">30</td><td data-text-align="left" data-vertical-align="top">Lukket</td><td data-text-align="left" data-vertical-align="top">Usikker</td><td data-text-align="left" data-vertical-align="top">Nei</td><td data-text-align="left" data-vertical-align="top">A5</td></tr><tr><td data-text-align="left" data-vertical-align="top">Nordre Dieset (Mitrahalvøya)</td><td data-text-align="left" data-vertical-align="top">40</td><td data-text-align="left" data-vertical-align="top">Anadrom</td><td data-text-align="left" data-vertical-align="top">God</td><td data-text-align="left" data-vertical-align="top">Ja</td><td data-text-align="left" data-vertical-align="top">A6</td></tr><tr><td data-text-align="left" data-vertical-align="top">Søndre Dieset (Mitrahalvøya)</td><td data-text-align="left" data-vertical-align="top">30</td><td data-text-align="left" data-vertical-align="top">Anadrom</td><td data-text-align="left" data-vertical-align="top">God</td><td data-text-align="left" data-vertical-align="top">Ja</td><td data-text-align="left" data-vertical-align="top">A6</td></tr><tr><td data-text-align="left" data-vertical-align="top">Erlingvatnet (Mitrahalvøya)</td><td data-text-align="left" data-vertical-align="top">50</td><td data-text-align="left" data-vertical-align="top">Lukket</td><td data-text-align="left" data-vertical-align="top">Usikker</td><td data-text-align="left" data-vertical-align="top">Nei</td><td data-text-align="left" data-vertical-align="top">A6</td></tr><tr><td data-text-align="left" data-vertical-align="top">Murraytjørnene (Forlandet)</td><td data-text-align="left" data-vertical-align="top">25</td><td data-text-align="left" data-vertical-align="top">Usikker</td><td data-text-align="left" data-vertical-align="top">Usikker</td><td data-text-align="left" data-vertical-align="top">Nei</td><td data-text-align="left" data-vertical-align="top">A5</td></tr><tr><td data-text-align="left" data-vertical-align="top">Vårfluesjøen (Woodfjorden)</td><td data-text-align="left" data-vertical-align="top">150</td><td data-text-align="left" data-vertical-align="top">Anadrom</td><td data-text-align="left" data-vertical-align="top">God</td><td data-text-align="left" data-vertical-align="top">Ja</td><td data-text-align="left" data-vertical-align="top">B4</td></tr><tr><td data-text-align="left" data-vertical-align="top">Lovénvatnet (Trygghamna)</td><td data-text-align="left" data-vertical-align="top">10</td><td data-text-align="left" data-vertical-align="top">Lukket</td><td data-text-align="left" data-vertical-align="top">Usikker</td><td data-text-align="left" data-vertical-align="top">Nei</td><td data-text-align="left" data-vertical-align="top">B9</td></tr><tr><td data-text-align="left" data-vertical-align="top">Straumsjøen (Erdmannflya)</td><td data-text-align="left" data-vertical-align="top">100</td><td data-text-align="left" data-vertical-align="top">Anadrom</td><td data-text-align="left" data-vertical-align="top">God</td><td data-text-align="left" data-vertical-align="top">Nei</td><td data-text-align="left" data-vertical-align="top">B9</td></tr><tr><td data-text-align="left" data-vertical-align="top">Linnévatnet</td><td data-text-align="left" data-vertical-align="top">40</td><td data-text-align="left" data-vertical-align="top">Anadrom</td><td data-text-align="left" data-vertical-align="top">God</td><td data-text-align="left" data-vertical-align="top">Ja</td><td data-text-align="left" data-vertical-align="top">B9</td></tr><tr><td data-text-align="left" data-vertical-align="top">Kongressvatnet</td><td data-text-align="left" data-vertical-align="top">40</td><td data-text-align="left" data-vertical-align="top">Lukket</td><td data-text-align="left" data-vertical-align="top">God</td><td data-text-align="left" data-vertical-align="top">Nei</td><td data-text-align="left" data-vertical-align="top">B9</td></tr><tr><td data-text-align="left" data-vertical-align="top">Bretjønna (Grønnfjordbotnen)</td><td data-text-align="left" data-vertical-align="top">10</td><td data-text-align="left" data-vertical-align="top">Lukket</td><td data-text-align="left" data-vertical-align="top">Usikker</td><td data-text-align="left" data-vertical-align="top">Nei</td><td data-text-align="left" data-vertical-align="top">B10</td></tr><tr><td data-text-align="left" data-vertical-align="top">Revvatnet (v/Hornsund)</td><td data-text-align="left" data-vertical-align="top">25</td><td data-text-align="left" data-vertical-align="top">Anadrom</td><td data-text-align="left" data-vertical-align="top">Usikker</td><td data-text-align="left" data-vertical-align="top">Nei</td><td data-text-align="left" data-vertical-align="top">B12</td></tr><tr><td data-text-align="left" data-vertical-align="top">Svartvatnet (s. for Hornsund)</td><td data-text-align="left" data-vertical-align="top">25</td><td data-text-align="left" data-vertical-align="top">Lukket</td><td data-text-align="left" data-vertical-align="top">Usikker</td><td data-text-align="left" data-vertical-align="top">Nei</td><td data-text-align="left" data-vertical-align="top">C13</td></tr><tr><td data-text-align="left" data-vertical-align="top">Mosselvatnet</td><td data-text-align="left" data-vertical-align="top">75</td><td data-text-align="left" data-vertical-align="top">Anadrom</td><td data-text-align="left" data-vertical-align="top">God</td><td data-text-align="left" data-vertical-align="top">Nei</td><td data-text-align="left" data-vertical-align="top">C4</td></tr><tr><td data-text-align="left" data-vertical-align="top">Femmilsjøen (Mosselbukta)</td><td data-text-align="left" data-vertical-align="top">150</td><td data-text-align="left" data-vertical-align="top">Lukket</td><td data-text-align="left" data-vertical-align="top">God</td><td data-text-align="left" data-vertical-align="top">Nei</td><td data-text-align="left" data-vertical-align="top">C4</td></tr><tr><td data-text-align="left" data-vertical-align="top">Røyesjøen (Mosselbukta)</td><td data-text-align="left" data-vertical-align="top">75</td><td data-text-align="left" data-vertical-align="top">Lukket</td><td data-text-align="left" data-vertical-align="top">Usikker</td><td data-text-align="left" data-vertical-align="top">Nei</td><td data-text-align="left" data-vertical-align="top">C4</td></tr><tr><td data-text-align="left" data-vertical-align="top">Strøen (Mosselbukta)</td><td data-text-align="left" data-vertical-align="top">25</td><td data-text-align="left" data-vertical-align="top">Lukket</td><td data-text-align="left" data-vertical-align="top">God</td><td data-text-align="left" data-vertical-align="top">Nei</td><td data-text-align="left" data-vertical-align="top">C4</td></tr><tr><td data-text-align="left" data-vertical-align="top">Einsteinvatnet (Austbotn)</td><td data-text-align="left" data-vertical-align="top">50</td><td data-text-align="left" data-vertical-align="top">Lukket</td><td data-text-align="left" data-vertical-align="top">Usikker</td><td data-text-align="left" data-vertical-align="top">Nei</td><td data-text-align="left" data-vertical-align="top">C6</td></tr></tbody></table></article><article class="legalP" id="paragraf-10-ledd-2">I Vårfluesjøen kan inntil halvparten tas i garn, og av disse er 40 fisk tildelt Mushamna fangststasjon. I Einsteinvatnet er en kvote på 30 fisk av den totale kvoten tildelt fangststasjonen på Austfjordneset.</article></article><article class="legalArticle" data-lovdata-URL="LTI/forskrift/2008-07-30-865/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Iverksettelse</span></h2><article class="legalP" id="paragraf-11-ledd-1">Forskriften trer i kraft fra 1. august 2008.</article></article></main></body></html>