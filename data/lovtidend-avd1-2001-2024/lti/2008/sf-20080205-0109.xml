<!DOCTYPE html><html lang="no"><head><title>Forskrift om regulering av fisket etter bunnfisk i Grønlands fiskerisone i 2008</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-02-05-109</dd><dt class="dokid">DokumentID</dt><dd class="dokid">LTI/forskrift/2008-02-05-109</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 2 s 360</dd><dt class="dateInForce">I kraft fra</dt><dd class="dateInForce">2008-02-05 – 2008-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§9</li><li>lov/1999-03-26-15/§20</li><li>lov/1999-03-26-15/§21</li><li>forskrift/2000-02-11-99/§21</li><li>forskrift/2000-10-16-1670</li></ul></dd><dt class="dateOfPublication">Kunngjort</dt><dd class="dateOfPublication">2008-02-08 14:20</dd><dt class="journalNumber">Journalnummer</dt><dd class="journalNumber">2008-0118</dd><dt class="titleShort">Korttittel</dt><dd class="titleShort">Forskrift om bunnfisket ved Grønland, 2008</dd><dt class="title">Tittel</dt><dd class="title">Forskrift om regulering av fisket etter bunnfisk i Grønlands fiskerisone i 2008</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 5. februar 2008 med hjemmel i lov 3. juni 1983 nr. 40 om saltvannsfiske m.v. § 4, § 5, og § 9 og lov 26. mars 1999 nr. 15 om retten til å delta i fiske og fangst (deltakerloven) § 20 og § 21, jf. delegeringsvedtak 11. februar 2000 nr. 99 § 21, jf. delegeringsvedtak 16. oktober 2000 nr. 1670.</dd><dt class="refid">RefID</dt><dd class="refid">forskrift/2008-02-05-109</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter bunnfisk i Grønlands fiskerisone i 2008<ul class="tocSubUl"><li>§ 1. Generelt forbud</li><li>§ 2. Totalkvoter</li><li>§ 3. Gruppekvoter</li><li>§ 4. Påmelding og tillatelse</li><li>§ 5. Fartøykvoter/maksimalkvoter</li><li>§ 6. Rapporteringsplikt</li><li>§ 7. Utseilingsfrist</li><li>§ 8. Refordeling</li><li>§ 9. Stopp i fisket</li><li>§ 10. Straff</li><li>§ 11. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2008-02-05-109" id="dokument"><h1>Forskrift om regulering av fisket etter bunnfisk i Grønlands fiskerisone i 2008</h1><article class="legalArticle" data-lovdata-URL="LTI/forskrift/2008-02-05-109/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Generelt forbud</span></h2><article class="legalP" id="paragraf-1-ledd-1">Det er forbudt for norske fartøy å drive fiske i Grønlands fiskerisone (ICES-områdene Va, XII og XIV og NAFO-underområde 1) i 2008.</article></article><article class="legalArticle" data-lovdata-URL="LTI/forskrift/2008-02-05-109/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Totalkvoter</span></h2><article class="legalP" id="paragraf-2-ledd-1">Uten hensyn til forbudet i § 1 kan norske fartøy fiske følgende kvanta:<ul class="defaultList"><li data-li-identifier="1." data-name="1."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">1&#xa0;450 tonn blåkveite ved Vest-Grønland</article></article></li><li data-li-identifier="2." data-name="2."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">1&#xa0;249 tonn blåkveite ved Øst-Grønland</article></article></li><li data-li-identifier="3." data-name="3."><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">100 tonn kveite ved Vest-Grønland</article></article></li><li data-li-identifier="4." data-name="4."><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">350 tonn kveite ved Øst-Grønland</article></article></li><li data-li-identifier="5." data-name="5."><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">100 tonn uer ved Øst-Grønland som kan fiskes med bunntrål eller line</article></article></li><li data-li-identifier="6." data-name="6."><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">4&#xa0;100 tonn uer ved Øst-Grønland<sup class="footnotereference" data-footnotereferencevalue="1" data-unique-footnote-counter="1">1</sup></article></article></li><li data-li-identifier="7." data-name="7."><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1">750 tonn torsk ved Øst- og Vest-Grønland</article></article></li><li data-li-identifier="8." data-name="8."><article class="listArticle" id="paragraf-2-ledd-1-punkt-8"><article class="legalP" id="paragraf-2-ledd-1-punkt-8-ledd-1">120 tonn skolest ved Øst- og Vest-Grønland</article></article></li><li data-li-identifier="9." data-name="9."><article class="listArticle" id="paragraf-2-ledd-1-punkt-9"><article class="legalP" id="paragraf-2-ledd-1-punkt-9-ledd-1">150 tonn bifangst av andre arter.</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fisket reguleres i medhold av forskrift 20. desember 2007 nr. 1764 om regulering av fisket etter uer i internasjonalt farvann (NAFO-NEAFC-områdene) og i Grønlands fiskerisone i 2008. Kvote tildelt i forhandlingene Norge-EU er betinget av fleksibilitetsadgang og kan i alle fall ikke disponeres før 1. april.</article></footer></article><article class="legalArticle" data-lovdata-URL="LTI/forskrift/2008-02-05-109/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Gruppekvoter</span></h2><ul class="defaultList"><li data-li-identifier="1." data-name="1."><article class="listArticle" id="paragraf-3-punkt-1"><article class="legalP" id="paragraf-3-punkt-1-ledd-1">Trålfartøy kan fiske inntil 1&#xa0;430 tonn blåkveite ved Vest-Grønland og 644,5 tonn blåkveite ved Øst-Grønland.</article></article></li><li data-li-identifier="2." data-name="2."><article class="listArticle" id="paragraf-3-punkt-2"><article class="legalP" id="paragraf-3-punkt-2-ledd-1">Fartøy som fisker med konvensjonelle redskap kan fiske inntil 20 tonn blåkveite ved Vest-Grønland og 604,5 tonn blåkveite ved Øst-Grønland.</article></article></li><li data-li-identifier="3." data-name="3."><article class="listArticle" id="paragraf-3-punkt-3"><article class="legalP" id="paragraf-3-punkt-3-ledd-1">Fartøy som fisker med konvensjonelle redskap kan fiske inntil 100 tonn kveite ved Vest-Grønland og 350 tonn kveite ved Øst-Grønland.</article></article></li><li data-li-identifier="4." data-name="4."><article class="listArticle" id="paragraf-3-punkt-4"><article class="legalP" id="paragraf-3-punkt-4-ledd-1">Fartøy som fisker med konvensjonelle redskap kan fiske inntil 750 tonn torsk ved Øst- og Vest-Grønland.</article></article></li><li data-li-identifier="5." data-name="5."><article class="listArticle" id="paragraf-3-punkt-5"><article class="legalP" id="paragraf-3-punkt-5-ledd-1">Trålfartøy som er gitt tillatelse til å delta i fisket etter blåkveite i henhold til § 4 kan fiske inntil 100 tonn uer ved Øst-Grønland.</article></article></li></ul></article><article class="legalArticle" data-lovdata-URL="LTI/forskrift/2008-02-05-109/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Påmelding og tillatelse</span></h2><article class="legalP" id="paragraf-4-ledd-1">Fartøy som ønsker å delta i fisket med trål må være skriftlig påmeldt til Fiskeridirektoratet.</article><article class="legalP" id="paragraf-4-ledd-2">Dersom det er påmeldt flere fartøy enn det antall lisenser gir rom for, vil deltakelsen bli begrenset på grunnlag av loddtrekning.</article><article class="legalP" id="paragraf-4-ledd-3">Ingen fartøy må delta i fisket uten tillatelse fra Fiskeridirektoratet. Fiskeridirektoratet kan stille vilkår om at fartøy som deltar i fisket skal samle inn biologiske data etter nærmere angitte retningslinjer.</article></article><article class="legalArticle" data-lovdata-URL="LTI/forskrift/2008-02-05-109/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fartøykvoter/maksimalkvoter</span></h2><article class="legalP" id="paragraf-5-ledd-1">Fartøy som fisker blåkveite med trål på Vest-Grønland, tildeles fartøykvoter.</article><article class="legalP" id="paragraf-5-ledd-2">Fiskeridirektoratet tildeler fartøykvotene.</article><article class="legalP" id="paragraf-5-ledd-3">Fiskeridirektoratet kan tildele maksimalkvoter i fisket etter torsk.</article></article><article class="legalArticle" data-lovdata-URL="LTI/forskrift/2008-02-05-109/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Rapporteringsplikt</span></h2><article class="legalP" id="paragraf-6-ledd-1">Det skal sendes kopi til Fiskeridirektoratet av følgende meldinger som fartøyene etter grønlandske bestemmelser er pålagt å sende grønlandske myndigheter:<ul class="defaultList"><li data-li-identifier="1)" data-name="1)"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">aktivmelding</article></article></li><li data-li-identifier="2)" data-name="2)"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">melding om fangst pr. uke</article></article></li><li data-li-identifier="3)" data-name="3)"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">passivmelding.</article></article></li></ul></article></article><article class="legalArticle" data-lovdata-URL="LTI/forskrift/2008-02-05-109/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utseilingsfrist</span></h2><article class="legalP" id="paragraf-7-ledd-1">Fartøy som fisker med trål må ha tatt utseiling innen 15. september 2008.</article></article><article class="legalArticle" data-lovdata-URL="LTI/forskrift/2008-02-05-109/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Refordeling</span></h2><article class="legalP" id="paragraf-8-ledd-1">Fiskeridirektoratet kan endre eller oppheve fartøykvotene dersom en rasjonell utøvelse av fisket tilsier det.</article></article><article class="legalArticle" data-lovdata-URL="LTI/forskrift/2008-02-05-109/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Stopp i fisket</span></h2><article class="legalP" id="paragraf-9-ledd-1">Fisket vil bli stoppet når totalkvoten er beregnet oppfisket.</article></article><article class="legalArticle" data-lovdata-URL="LTI/forskrift/2008-02-05-109/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Straff</span></h2><article class="legalP" id="paragraf-10-ledd-1">Den som forsettlig eller uaktsomt overtrer bestemmelser gitt i eller i medhold av denne forskriften, straffes i henhold til lov 3. juni 1983 nr. 40 om saltvannsfiske m.v. § 53 og lov 26. mars 1999 nr. 15 om retten til å delta i fiske og fangst § 31. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2008-02-05-109/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" id="paragraf-11-ledd-1">Denne forskriften trer i kraft straks og gjelder til og med 31. desember 2008.</article></article></main></body></html>