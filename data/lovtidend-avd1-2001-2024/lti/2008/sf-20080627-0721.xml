<!DOCTYPE html><html lang="no"><head><title>Forskrift om preimplantasjonsdiagnostikknemnda (PGD-nemnda)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-06-27-721</dd><dt class="dokid">DokumentID</dt><dd class="dokid">LTI/forskrift/2008-06-27-721</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 7 s 1202</dd><dt class="dateInForce">I kraft fra</dt><dd class="dateInForce">2008-06-27</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-05-100/§2a-4</li></ul></dd><dt class="dateOfPublication">Kunngjort</dt><dd class="dateOfPublication">2008-06-27 14:40</dd><dt class="journalNumber">Journalnummer</dt><dd class="journalNumber">2008-0610</dd><dt class="titleShort">Korttittel</dt><dd class="titleShort">Forskrift om PGD-nemnda</dd><dt class="title">Tittel</dt><dd class="title">Forskrift om preimplantasjonsdiagnostikknemnda (PGD-nemnda)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 27. juni 2008 med hjemmel i lov 5. desember 2003 nr. 100 om humanmedisinsk bruk av bioteknologi m.m. (bioteknologiloven) § 2A-4 femte ledd. Fremmet av Helse- og omsorgsdepartementet.</dd><dt class="refid">RefID</dt><dd class="refid">forskrift/2008-06-27-721</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om preimplantasjonsdiagnostikknemnda (PGD-nemnda)<ul class="tocSubUl"><li>§ 1. Preimplantasjonsdiagnostikknemndas kompetanse og uavhengighet</li><li>§ 2. Sammensetning og oppnevning</li><li>§ 3. Nemndas sammensetning i den enkelte sak</li><li>§ 4. Saksbehandlingen i den enkelte sak</li><li>§ 5. Informasjonsplikt</li><li>§ 6. Taushetsplikt</li><li>§ 7. Søksmål</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2008-06-27-721" id="dokument"><h1>Forskrift om preimplantasjonsdiagnostikknemnda (PGD-nemnda)</h1><article class="legalArticle" data-lovdata-URL="LTI/forskrift/2008-06-27-721/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Preimplantasjonsdiagnostikknemndas kompetanse og uavhengighet</span></h2><article class="legalP" id="paragraf-1-ledd-1">Preimplantasjonsdiagnostikknemnda behandler søknader om preimplantasjonsdiagnostikk etter bioteknologiloven § 2A-4.</article><article class="legalP" id="paragraf-1-ledd-2">Nemnda har en uavhengig stilling og selvstendig avgjørelsesmyndighet. Departementet kan ikke instruere nemnda om skjønnsutøvelse eller avgjørelse i enkeltsaker.</article></article><article class="legalArticle" data-lovdata-URL="LTI/forskrift/2008-06-27-721/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Sammensetning og oppnevning</span></h2><article class="legalP" id="paragraf-2-ledd-1">Preimplantasjonsdiagnostikknemnda skal bestå av minst åtte medlemmer med personlige vararepresentanter.</article><article class="legalP" id="paragraf-2-ledd-2">Nemnda skal ha bred faglig sammensetning og kompetanse innen medisinsk genetikk, genetisk veiledning, pediatri, assistert befruktning, gynekologi, transplantasjon, jus og etikk. Det skal videre være to lekrepresentanter i nemnda og en representant med kunnskap i det å leve med alvorlig sykdom. Lederen og dennes vararepresentant skal ha juridisk embetseksamen.</article><article class="legalP" id="paragraf-2-ledd-3">Departementet oppnevner nemndas medlemmer og personlige vararepresentanter for to år om gangen. Nemndas medlemmer og vararepresentanter kan gjenoppnevnes slik at de sammenhengende kan være knyttet til nemnda i seks år.</article></article><article class="legalArticle" data-lovdata-URL="LTI/forskrift/2008-06-27-721/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Nemndas sammensetning i den enkelte sak</span></h2><article class="legalP" id="paragraf-3-ledd-1">I avgjørelsen av den enkelte sak skal alle medlemmene delta. Dersom en eller flere ikke kan møte, skal det innkalles vararepresentanter.</article></article><article class="legalArticle" data-lovdata-URL="LTI/forskrift/2008-06-27-721/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Saksbehandlingen i den enkelte sak</span></h2><article class="legalP" id="paragraf-4-ledd-1">Nemnda treffer avgjørelse ved alminnelig flertall. Ved stemmelikhet er møtelederens stemme avgjørende.</article><article class="legalP" id="paragraf-4-ledd-2">Nemndas avgjørelser skal treffes i møte. Det skal føres møteprotokoll. Protokollen skal vise voteringen. Stemmegivningen skal grunngis.</article><article class="legalP" id="paragraf-4-ledd-3">Når særlige forhold tilsier det, kan avgjørelser treffes ved skriftlig saksbehandling uten at nemnda møtes. Ved skriftlig saksbehandling gir nemndas medlemmer ved påtegning uttrykk for voteringen og dens begrunnelse.</article><article class="legalP" id="paragraf-4-ledd-4">Nemnda behandler sakene på grunnlag av den skriftlige fremstillingen som er gitt og sakens øvrige opplysninger.</article></article><article class="legalArticle" data-lovdata-URL="LTI/forskrift/2008-06-27-721/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Informasjonsplikt</span></h2><article class="legalP" id="paragraf-5-ledd-1">Nemnda skal skriftlig informere pasienten, og etter pasientens samtykke den som har henvist pasienten, om avgjørelsen.</article></article><article class="legalArticle" data-lovdata-URL="LTI/forskrift/2008-06-27-721/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Taushetsplikt</span></h2><article class="legalP" id="paragraf-6-ledd-1">Enhver som deltar i behandlingen av en sak for nemnda har taushetsplikt etter forvaltningsloven § 13 til § 13e. Overtredelse straffes etter straffeloven § 121.</article></article><article class="legalArticle" data-lovdata-URL="LTI/forskrift/2008-06-27-721/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Søksmål</span></h2><article class="legalP" id="paragraf-7-ledd-1">Domstolene kan prøve lovligheten av nemndas avgjørelser. Søksmål rettes mot Staten ved preimplantasjonsdiagnostikknemnda.</article></article><article class="legalArticle" data-lovdata-URL="LTI/forskrift/2008-06-27-721/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft straks.</article></article></main></body></html>