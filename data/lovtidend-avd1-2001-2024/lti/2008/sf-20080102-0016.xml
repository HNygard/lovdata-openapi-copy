<!DOCTYPE html><html lang="no"><head><title>Forskrift om ansvar og oppgaver til nasjonale referanselaboratorier for salmonella</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-01-02-16</dd><dt class="dokid">DokumentID</dt><dd class="dokid">LTI/forskrift/2008-01-02-16</dd><dt class="ministry">Departement</dt><dd class="ministry"><ul><li>Fiskeridepartementet</li><li>Landbruks- og matdepartementet</li><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 1 s 251</dd><dt class="dateInForce">I kraft fra</dt><dd class="dateInForce">2008-01-02</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§7</li><li>lov/2003-12-19-124/§14</li><li>lov/2003-12-19-124/§19</li><li>lov/2003-12-19-124/§33</li><li>forskrift/2003-12-19-1790</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2008-01-18 15:25</dd><dt class="journalNumber">Journalnummer</dt><dd class="journalNumber">2008-0004</dd><dt class="titleShort">Korttittel</dt><dd class="titleShort">Forskrift om referanselaboratorier, salmonella</dd><dt class="title">Tittel</dt><dd class="title">Forskrift om ansvar og oppgaver til nasjonale referanselaboratorier for salmonella</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 2. januar 2008 med hjemmel i lov 19. desember 2003 nr. 124 om matproduksjon og mattrygghet mv. (matloven) § 7, § 14, § 19 og § 33, jf. delegeringsvedtak 19. desember 2003 nr. 1790 og delegeringsvedtak 5. mai 2004 nr. 884. <br /> <strong>EØS-henvisninger:</strong> EØS-avtalen vedlegg I kap. I nr. 23 (vedtak 2004/564/EF).</dd><dt class="refid">RefID</dt><dd class="refid">forskrift/2008-01-02-16</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om ansvar og oppgaver til nasjonale referanselaboratorier for salmonella<ul class="tocSubUl"><li>§ 1. Virkeområde</li><li>§ 2. Allmenne oppgaver</li><li>§ 3. Særlige funksjoner og oppgaver</li><li>§ 4. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2008-01-02-16" id="dokument"><h1>Forskrift om ansvar og oppgaver til nasjonale referanselaboratorier for salmonella</h1><article class="legalArticle" data-lovdata-URL="LTI/forskrift/2008-01-02-16/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften omfatter ansvaret og oppgavene til nasjonale referanselaboratorier for salmonella i sammenheng med kartlegging og kontroll av zoonoser og zoonotiske smittestoffer som følge av gjennomføringen av forordning (EF) nr. 2160/2003 om kontroll av salmonella og visse andre matbårne zoonotiske smittestoff og direktiv 2003/99/EF om overvåkning av zoonoser og zoonotiske smittestoff.</article></article><article class="legalArticle" data-lovdata-URL="LTI/forskrift/2008-01-02-16/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Allmenne oppgaver</span></h2><article class="legalP" id="paragraf-2-ledd-1">Nasjonale referanselaboratorier plikter:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">Å samarbeide med Fellesskapets referanselaboratorium innenfor ansvarsområdet sitt.</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">Å samordne aktivitetene til de laboratorier som utfører analysetjenester i forbindelse med nasjonal kartlegging og kontrollprogrammer for salmonella i relevant omfang.</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">Å arrangere sammenlignende laboratorieprøving for de laboratorier som er nevnt under bokstav b) når det er formålstjenlig, eller sørge for at laboratoriene deltar i tilfredsstillende sammenlignende laboratorieprøvinger, samt påse adekvat oppfølging av slik interkalibrering.</article></article></li><li data-li-identifier="d)" data-name="d)"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">Å sikre at opplysningene fra Fellesskapets referanselaboratorium formidles til Mattilsynet og de laboratorier som er nevnt i bokstav b).</article></article></li><li data-li-identifier="e)" data-name="e)"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">Å yte vitenskapelig og teknisk hjelp til Mattilsynet innenfor ansvarsområdet sitt.</article></article></li></ul></article></article><article class="legalArticle" data-lovdata-URL="LTI/forskrift/2008-01-02-16/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Særlige funksjoner og oppgaver</span></h2><article class="legalP" id="paragraf-3-ledd-1">Nasjonale referanselaboratorier plikter:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Å ta del i kartlegging av salmonella og relatert antimikrobiell resistens og kontrollprogrammer for salmonella i relevant omfang.</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Å holde opplæringskurs for personale fra relevante laboratorier når det er formålstjenlig.</article></article></li><li data-li-identifier="c)" data-name="c)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Å informere Fellesskapets referanselaboratorium om ulike sider ved salmonellavaksinestammer og andre særskilte kontrollmetoder i relevant omfang.</article></article></li><li data-li-identifier="d)" data-name="d)"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">Å samle inn data og opplysninger om de aktivitetene som er gjennomført og metoder som er brukt i relevante laboratorier, og informere Fellesskapets referanselaboratorium om dette.</article></article></li><li data-li-identifier="e)" data-name="e)"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">Å følge utviklingen innenfor salmonellaepidemiologien.</article></article></li></ul></article></article><article class="legalArticle" data-lovdata-URL="LTI/forskrift/2008-01-02-16/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Denne forskriften trer i kraft straks.</article></article></main></body></html>