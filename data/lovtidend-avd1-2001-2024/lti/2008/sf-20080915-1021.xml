<?xml version="1.0"?>
<!DOCTYPE html>
<html lang="no">
  <head>
    <title>Forskrift om forvalter</title>
    <base href="https://lovdata.no/"/>
  </head>
  <body>
    <header class="documentHeader" id="hode">
      <dl class="data-document-key-info">
        <dt class="legacyID">Datokode</dt>
        <dd class="legacyID">FOR-2008-09-15-1021</dd>
        <dt class="dokid">DokumentID</dt>
        <dd class="dokid">LTI/forskrift/2008-09-15-1021</dd>
        <dt class="ministry">Departement</dt>
        <dd class="ministry">
          <ul>
            <li>Fornyings- og administrasjonsdepartementet</li>
          </ul>
        </dd>
        <dt class="publishedIn">Publisert i</dt>
        <dd class="publishedIn">I 2008 hefte 10 s 1481</dd>
        <dt class="dateInForce">I kraft fra</dt>
        <dd class="dateInForce">2009-01-01</dd>
        <dt class="appliesTo">Gjelder for</dt>
        <dd class="appliesTo">Norge</dd>
        <dt class="basedOn">Hjemmel</dt>
        <dd class="basedOn">
          <ul>
            <li>lov/2004-03-05-12/&#xA7;16</li>
            <li>forskrift/2004-04-16-631</li>
          </ul>
        </dd>
        <dt class="dateOfPublication">Kunngjort</dt>
        <dd class="dateOfPublication">2008-09-19 13:40</dd>
        <dt class="journalNumber">Journalnummer</dt>
        <dd class="journalNumber">2008-0806</dd>
        <dt class="titleShort">Korttittel</dt>
        <dd class="titleShort">Forvalterforskriften</dd>
        <dt class="title">Tittel</dt>
        <dd class="title">Forskrift om forvalter</dd>
        <dt class="miscInformation">Annet om dokumentet</dt>
        <dd class="miscInformation"><strong>Hjemmel:</strong> Fastsatt av Fornyings- og administrasjonsdepartementet 15. september 2008 med hjemmel i lov 5. mars 2004 nr. 12 om konkurranse mellom foretak og kontroll med foretakssammenslutninger (konkurranseloven) &#xA7; 16 femte ledd, jf. delegeringsvedtak 16. april 2004 nr. 631.</dd>
        <dt class="refid">RefID</dt>
        <dd class="refid">forskrift/2008-09-15-1021</dd>
        <dt class="table-of-contents">Innhold</dt>
        <dd class="table-of-contents">
          <ul class="tocTopUl">
            <li>Forskrift om forvalter<ul class="tocSubUl"><li>Kapittel 1. Innledende bestemmelser<ul class="tocSubUl"><li>&#xA7; 1. Virkeomr&#xE5;de</li><li>&#xA7; 2. Definisjoner</li></ul></li><li>Kapittel 2. Oppnevning av og krav til forvalter<ul class="tocSubUl"><li>&#xA7; 3. Oppnevning av forvalter</li><li>&#xA7; 4. Krav til forvalter</li><li>&#xA7; 5. Karantene</li><li>&#xA7; 6. Taushetsplikt</li><li>&#xA7; 7. Sikkerhet</li></ul></li><li>Kapittel 3. Forvalters plikter<ul class="tocSubUl"><li>&#xA7; 8. Mandatet</li><li>&#xA7; 9. Gjennomf&#xF8;ring av forvalteroppdraget</li><li>&#xA7; 10. Bruk av eksterne medhjelpere</li><li>&#xA7; 11. Instruksjonsmyndighet</li></ul></li><li>Kapittel 4. Partenes plikter<ul class="tocSubUl"><li>&#xA7; 12. Partenes medvirkningsplikt</li><li>&#xA7; 13. Vederlag og utgiftsdekning</li></ul></li><li>Kapittel 5. Ikrafttredelse<ul class="tocSubUl"><li>&#xA7; 14. Ikrafttredelse</li></ul></li><li>Merknader til de enkelte bestemmelser</li></ul></li>
          </ul>
        </dd>
      </dl>
    </header>
    <main class="documentBody" data-lovdata-URL="LTI/forskrift/2008-09-15-1021" id="dokument">
      <h1>Forskrift om forvalter</h1>
      <section class="section" data-name="kap1" id="kapittel-1" data-lovdata-URL="LTI/forskrift/2008-09-15-1021/KAPITTEL_1">
        <h2>Kapittel 1. Innledende bestemmelser</h2>
        <article class="legalArticle" data-lovdata-URL="LTI/forskrift/2008-09-15-1021/&#xA7;1" data-name="&#xA7;1" id="kapittel-1-paragraf-1">
          <h3 class="legalArticleHeader"><span class="legalArticleValue">&#xA7; 1</span>. <span class="legalArticleTitle">Virkeomr&#xE5;de</span></h3>
          <article class="legalP" id="kapittel-1-paragraf-1-ledd-1">Denne forskrift gir n&#xE6;rmere regler om forvalter etter konkurranseloven &#xA7; 16 femte ledd.</article>
        </article>
        <article class="legalArticle" data-lovdata-URL="LTI/forskrift/2008-09-15-1021/&#xA7;2" data-name="&#xA7;2" id="kapittel-1-paragraf-2">
          <h3 class="legalArticleHeader"><span class="legalArticleValue">&#xA7; 2</span>. <span class="legalArticleTitle">Definisjoner</span></h3>
          <article class="legalP" id="kapittel-1-paragraf-2-ledd-1">I forskriften menes med<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>inngrepsvedtak:</i> vedtak etter konkurranseloven &#xA7; 16 f&#xF8;rste eller annet ledd, jf. tredje ledd eller &#xA7; 21.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>parter:</i> dem som et inngrepsvedtak retter seg mot.</article></article></li></ul></article>
        </article>
      </section>
      <section class="section" data-name="kap2" id="kapittel-2" data-lovdata-URL="LTI/forskrift/2008-09-15-1021/KAPITTEL_2">
        <h2>Kapittel 2. Oppnevning av og krav til forvalter</h2>
        <article class="legalArticle" data-lovdata-URL="LTI/forskrift/2008-09-15-1021/&#xA7;3" data-name="&#xA7;3" id="kapittel-2-paragraf-1">
          <h3 class="legalArticleHeader"><span class="legalArticleValue">&#xA7; 3</span>. <span class="legalArticleTitle">Oppnevning av forvalter</span></h3>
          <article class="legalP" id="kapittel-2-paragraf-1-ledd-1">Konkurransetilsynet kan oppnevne en eller flere forvaltere til &#xE5; bist&#xE5; med gjennomf&#xF8;ringen av inngrepsvedtak.</article>
          <article class="legalP" id="kapittel-2-paragraf-1-ledd-2">Oppnevning skjer ved mandat fra Konkurransetilsynet. N&#xE6;rmere krav til mandatets innhold fremg&#xE5;r av forskriften &#xA7; 8.</article>
          <article class="legalP" id="kapittel-2-paragraf-1-ledd-3">Partene skal innen en frist Konkurransetilsynet fastsetter, f&#xE5; anledning til &#xE5; uttale seg om utkastet til mandat og komme med forslag til forvalter. Partene skal uten ugrunnet opphold etter oppnevningen underrettes om valg av forvalter og forvalteroppdragets innhold ved kopi av endelig mandat.</article>
        </article>
        <article class="legalArticle" data-lovdata-URL="LTI/forskrift/2008-09-15-1021/&#xA7;4" data-name="&#xA7;4" id="kapittel-2-paragraf-2">
          <h3 class="legalArticleHeader"><span class="legalArticleValue">&#xA7; 4</span>. <span class="legalArticleTitle">Krav til forvalter</span></h3>
          <article class="legalP" id="kapittel-2-paragraf-2-ledd-1">Enhver som Konkurransetilsynet finner skikket til oppgaven, kan oppnevnes til forvalter.</article>
          <article class="legalP" id="kapittel-2-paragraf-2-ledd-2">Forvalter m&#xE5; v&#xE6;re uavhengig av partene, og det m&#xE5; ikke foreligge interessekonflikter som kan medf&#xF8;re at forvalters integritet og upartiskhet kan trekkes i tvil.</article>
        </article>
        <article class="legalArticle" data-lovdata-URL="LTI/forskrift/2008-09-15-1021/&#xA7;5" data-name="&#xA7;5" id="kapittel-2-paragraf-3">
          <h3 class="legalArticleHeader"><span class="legalArticleValue">&#xA7; 5</span>. <span class="legalArticleTitle">Karantene</span></h3>
          <article class="legalP" id="kapittel-2-paragraf-3-ledd-1">Forvalter skal under forvalteroppdraget, og i en periode p&#xE5; ett &#xE5;r etter forvalteroppdragets avslutning, avst&#xE5; fra &#xE5; yte tjenester til eller ta ansettelse eller verv i det eller de foretak som inngrepsvedtaket retter seg mot eller tilknyttede foretak. Den samme begrensningen gjelder for forvalters adgang til &#xE5; yte tjenester til den eller de som overtar rettigheter som f&#xF8;lge av Konkurransetilsynets vedtak. Konkurransetilsynet kan likevel godta at forvalter p&#xE5;tar seg slike oppdrag dersom dette er ubetenkelig.</article>
        </article>
        <article class="legalArticle" data-lovdata-URL="LTI/forskrift/2008-09-15-1021/&#xA7;6" data-name="&#xA7;6" id="kapittel-2-paragraf-4">
          <h3 class="legalArticleHeader"><span class="legalArticleValue">&#xA7; 6</span>. <span class="legalArticleTitle">Taushetsplikt</span></h3>
          <article class="legalP" id="kapittel-2-paragraf-4-ledd-1">Forvalter og eventuelle medhjelpere har taushetsplikt etter reglene i forvaltningsloven &#xA7; 13 flg.</article>
        </article>
        <article class="legalArticle" data-lovdata-URL="LTI/forskrift/2008-09-15-1021/&#xA7;7" data-name="&#xA7;7" id="kapittel-2-paragraf-5">
          <h3 class="legalArticleHeader"><span class="legalArticleValue">&#xA7; 7</span>. <span class="legalArticleTitle">Sikkerhet</span></h3>
          <article class="legalP" id="kapittel-2-paragraf-5-ledd-1">Konkurransetilsynet kan stille krav til forvalters forsikringsdekning og p&#xE5;legge forvalter &#xE5; stille en tidsbegrenset sikkerhet. Konkurransetilsynet kan bestemme sikkerhetens st&#xF8;rrelse og stille krav til innholdet av denne.</article>
        </article>
      </section>
      <section class="section" data-name="kap3" id="kapittel-3" data-lovdata-URL="LTI/forskrift/2008-09-15-1021/KAPITTEL_3">
        <h2>Kapittel 3. Forvalters plikter</h2>
        <article class="legalArticle" data-lovdata-URL="LTI/forskrift/2008-09-15-1021/&#xA7;8" data-name="&#xA7;8" id="kapittel-3-paragraf-1">
          <h3 class="legalArticleHeader"><span class="legalArticleValue">&#xA7; 8</span>. <span class="legalArticleTitle">Mandatet</span></h3>
          <article class="legalP" id="kapittel-3-paragraf-1-ledd-1">Forvalteroppdraget fastsettes i mandat fra Konkurransetilsynet.</article>
          <article class="legalP" id="kapittel-3-paragraf-1-ledd-2">Mandatet skal inneholde bestemmelser om:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-1-ledd-2-punkt-1"><article class="legalP" id="kapittel-3-paragraf-1-ledd-2-punkt-1-ledd-1">hvem som skal utf&#xF8;re forvalteroppdraget,</article></article></li><li data-li-identifier="b)" data-name="b)"><article class="listArticle" id="kapittel-3-paragraf-1-ledd-2-punkt-2"><article class="legalP" id="kapittel-3-paragraf-1-ledd-2-punkt-2-ledd-1">hva forvalteroppdraget omfatter,</article></article></li><li data-li-identifier="c)" data-name="c)"><article class="listArticle" id="kapittel-3-paragraf-1-ledd-2-punkt-3"><article class="legalP" id="kapittel-3-paragraf-1-ledd-2-punkt-3-ledd-1">hvordan forvalteroppdraget skal utf&#xF8;res,</article></article></li><li data-li-identifier="d)" data-name="d)"><article class="listArticle" id="kapittel-3-paragraf-1-ledd-2-punkt-4"><article class="legalP" id="kapittel-3-paragraf-1-ledd-2-punkt-4-ledd-1">forvalteroppdragets varighet,</article></article></li><li data-li-identifier="e)" data-name="e)"><article class="listArticle" id="kapittel-3-paragraf-1-ledd-2-punkt-5"><article class="legalP" id="kapittel-3-paragraf-1-ledd-2-punkt-5-ledd-1">prosedyrer for forvalters samarbeid med partene, inng&#xE5;else av avtaler eller gjennomf&#xF8;ring av andre disposisjoner, herunder Konkurransetilsynets godkjennelse av kj&#xF8;per ved avhending av eierandeler eller aktiva,</article></article></li><li data-li-identifier="f)" data-name="f)"><article class="listArticle" id="kapittel-3-paragraf-1-ledd-2-punkt-6"><article class="legalP" id="kapittel-3-paragraf-1-ledd-2-punkt-6-ledd-1">forvalters plikt til &#xE5; rapportere og utarbeide arbeids- og tidsplaner for gjennomf&#xF8;ring av oppdraget,</article></article></li><li data-li-identifier="g)" data-name="g)"><article class="listArticle" id="kapittel-3-paragraf-1-ledd-2-punkt-7"><article class="legalP" id="kapittel-3-paragraf-1-ledd-2-punkt-7-ledd-1">forvalters vederlag, dekning av utgifter og hvordan oppgj&#xF8;r mellom partene og forvalter skal skje,</article></article></li><li data-li-identifier="h)" data-name="h)"><article class="listArticle" id="kapittel-3-paragraf-1-ledd-2-punkt-8"><article class="legalP" id="kapittel-3-paragraf-1-ledd-2-punkt-8-ledd-1">forvalters bruk av eksterne medhjelpere,</article></article></li><li data-li-identifier="i)" data-name="i)"><article class="listArticle" id="kapittel-3-paragraf-1-ledd-2-punkt-9"><article class="legalP" id="kapittel-3-paragraf-1-ledd-2-punkt-9-ledd-1">misligholdssanksjoner og oppsigelse,</article></article></li><li data-li-identifier="j)" data-name="j)"><article class="listArticle" id="kapittel-3-paragraf-1-ledd-2-punkt-10"><article class="legalP" id="kapittel-3-paragraf-1-ledd-2-punkt-10-ledd-1">interessekonflikter og karantene,</article></article></li><li data-li-identifier="k)" data-name="k)"><article class="listArticle" id="kapittel-3-paragraf-1-ledd-2-punkt-11"><article class="legalP" id="kapittel-3-paragraf-1-ledd-2-punkt-11-ledd-1">taushetsplikt,</article></article></li><li data-li-identifier="l)" data-name="l)"><article class="listArticle" id="kapittel-3-paragraf-1-ledd-2-punkt-12"><article class="legalP" id="kapittel-3-paragraf-1-ledd-2-punkt-12-ledd-1">forsikringsdekning og sikkerhetsstillelse.</article></article></li></ul></article>
        </article>
        <article class="legalArticle" data-lovdata-URL="LTI/forskrift/2008-09-15-1021/&#xA7;9" data-name="&#xA7;9" id="kapittel-3-paragraf-2">
          <h3 class="legalArticleHeader"><span class="legalArticleValue">&#xA7; 9</span>. <span class="legalArticleTitle">Gjennomf&#xF8;ring av forvalteroppdraget</span></h3>
          <article class="legalP" id="kapittel-3-paragraf-2-ledd-1">Forvalter skal utf&#xF8;re de oppgaver som f&#xF8;lger av forvalteroppdraget p&#xE5; den m&#xE5;te som best sikrer gjennomf&#xF8;ring av inngrepsvedtaket og samtidig p&#xE5;se at partenes interesser ivaretas p&#xE5; en forsvarlig m&#xE5;te.</article>
          <article class="legalP" id="kapittel-3-paragraf-2-ledd-2">Forvalter kan innenfor rammene av mandatet gi partene de p&#xE5;legg som er n&#xF8;dvendig for at inngrepsvedtaket skal gjennomf&#xF8;res.</article>
          <article class="legalP" id="kapittel-3-paragraf-2-ledd-3">Dersom forvalter skal forest&#xE5; avhending av formuesgoder, skal forvalter holde partene informert om salgsprosessen.</article>
        </article>
        <article class="legalArticle" data-lovdata-URL="LTI/forskrift/2008-09-15-1021/&#xA7;10" data-name="&#xA7;10" id="kapittel-3-paragraf-3">
          <h3 class="legalArticleHeader"><span class="legalArticleValue">&#xA7; 10</span>. <span class="legalArticleTitle">Bruk av eksterne medhjelpere</span></h3>
          <article class="legalP" id="kapittel-3-paragraf-3-ledd-1">Dersom forvalter &#xF8;nsker &#xE5; benytte eksterne medhjelpere, krever dette forh&#xE5;ndsgodkjenning fra Konkurransetilsynet.</article>
        </article>
        <article class="legalArticle" data-lovdata-URL="LTI/forskrift/2008-09-15-1021/&#xA7;11" data-name="&#xA7;11" id="kapittel-3-paragraf-4">
          <h3 class="legalArticleHeader"><span class="legalArticleValue">&#xA7; 11</span>. <span class="legalArticleTitle">Instruksjonsmyndighet</span></h3>
          <article class="legalP" id="kapittel-3-paragraf-4-ledd-1">Konkurransetilsynet kan instruere forvalter om gjennomf&#xF8;ringen av oppdraget.</article>
        </article>
      </section>
      <section class="section" data-name="kap4" id="kapittel-4" data-lovdata-URL="LTI/forskrift/2008-09-15-1021/KAPITTEL_4">
        <h2>Kapittel 4. Partenes plikter</h2>
        <article class="legalArticle" data-lovdata-URL="LTI/forskrift/2008-09-15-1021/&#xA7;12" data-name="&#xA7;12" id="kapittel-4-paragraf-1">
          <h3 class="legalArticleHeader"><span class="legalArticleValue">&#xA7; 12</span>. <span class="legalArticleTitle">Partenes medvirkningsplikt</span></h3>
          <article class="legalP" id="kapittel-4-paragraf-1-ledd-1">Oppnevning av forvalter p&#xE5;virker ikke partenes ansvar for &#xE5; oppfylle de plikter som f&#xF8;lger av inngrepsvedtaket.</article>
          <article class="legalP" id="kapittel-4-paragraf-1-ledd-2">Partene skal samarbeide fullt ut med forvalter, gi forvalter de fullmakter og yte slik medvirkning som er n&#xF8;dvendig for gjennomf&#xF8;ringen av inngrepsvedtaket innenfor rammen av forvaltermandatet. De skal etter anmodning fra forvalter og uten ugrunnet opphold, bist&#xE5; med &#xE5; fremskaffe og gi tilgang til all informasjon, dokumentasjon, lokaler, tekniske innretninger, personell mv.</article>
        </article>
        <article class="legalArticle" data-lovdata-URL="LTI/forskrift/2008-09-15-1021/&#xA7;13" data-name="&#xA7;13" id="kapittel-4-paragraf-2">
          <h3 class="legalArticleHeader"><span class="legalArticleValue">&#xA7; 13</span>. <span class="legalArticleTitle">Vederlag og utgiftsdekning</span></h3>
          <article class="legalP" id="kapittel-4-paragraf-2-ledd-1">Partene dekker forvalters vederlag og utgifter ved gjennomf&#xF8;ringen av forvalteroppdraget.</article>
          <article class="legalP" id="kapittel-4-paragraf-2-ledd-2">Konkurransetilsynet fastsetter vederlag og dekning av utgifter som forvalteren kan kreve av partene. Konkurransetilsynet fastsetter ogs&#xE5; bestemmelser om hvordan oppgj&#xF8;r mellom partene og forvalter skal skje.</article>
        </article>
      </section>
      <section class="section" data-name="kap5" id="kapittel-5" data-lovdata-URL="LTI/forskrift/2008-09-15-1021/KAPITTEL_5">
        <h2>Kapittel 5. Ikrafttredelse</h2>
        <article class="legalArticle" data-lovdata-URL="LTI/forskrift/2008-09-15-1021/&#xA7;14" data-name="&#xA7;14" id="kapittel-5-paragraf-1">
          <h3 class="legalArticleHeader"><span class="legalArticleValue">&#xA7; 14</span>. <span class="legalArticleTitle">Ikrafttredelse</span></h3>
          <article class="legalP" id="kapittel-5-paragraf-1-ledd-1">Forskriften trer i kraft 1. januar 2009.</article>
        </article>
      </section>
      <section class="section" id="kapittel-6" data-lovdata-URL="LTI/forskrift/2008-09-15-1021/KAPITTEL_6">
        <h2>Merknader til de enkelte bestemmelser</h2>
        <article class="defaultP">
          <i>Til &#xA7; 1 Virkeomr&#xE5;de</i>
        </article>
        <article class="legalP" id="kapittel-6-ledd-1">Bestemmelsen angir forskriftens saklige virkeomr&#xE5;de med utgangspunkt i konkurranseloven &#xA7; 16 femte ledd tredje punktum som gir fullmakt til &#xE5; fastsette n&#xE6;rmere bestemmelser om forvalters stilling. Forskriften gjelder de situasjoner der Konkurransetilsynet skal bruke forvalter til &#xE5; bist&#xE5; ved gjennomf&#xF8;ringen av vedtak om inngrep mot foretakssammenslutninger eller erverv av andeler i foretak etter konkurranseloven &#xA7; 16 f&#xF8;rste og annet ledd, jf. tredje ledd, og &#xA7; 21.</article>
        <article class="legalP" id="kapittel-6-ledd-2">Ot.prp.nr.6 (2003&#x2013;2004) A) om lov om konkurranse mellom foretak og kontroll med foretakssammenslutninger, punkt 7.8, s. 102-105 og NOU 2003:12 Ny konkurranselov, punkt 5.4.10. s. 108-112 omtaler bruk av og form&#xE5;let med forvalter. Blant annet er det pekt p&#xE5; behovet for tett oppf&#xF8;lging av vilk&#xE5;r for &#xE5; eliminere negative virkninger av en foretakssammenslutning. S&#xE6;rlig for &#xE5; sikre at deler av virksomheter som skal skilles ut, forblir selvstendige og konkurransedyktige enheter, kan det v&#xE6;re behov for tett ekstern oppf&#xF8;lging.</article>
        <article class="legalP" id="kapittel-6-ledd-3">Selv om forskriftshjemmelen i konkurranseloven &#xA7; 16 femte ledd tredje punktum etter ordlyden bare gjelder vedtak etter &#xA7; 16 f&#xF8;rste og annet ledd, s&#xE5; gir &#xA7; 21 annet ledd adgang til &#xE5; treffe vedtak etter &#xA7; 16. Det inneb&#xE6;rer at det kan settes vilk&#xE5;r for &#xE5; gjennomf&#xF8;re en foretakssammenslutning, og forarbeidenes omtale av form&#xE5;let med bruk av forvalter vil ha tilsvarende gyldighet hva ang&#xE5;r gjennomf&#xF8;ring av vilk&#xE5;r satt av Kongen i statsr&#xE5;d etter konkurranseloven &#xA7; 21. I realiteten vil det i tilfeller der Kongen opphever tilsynets inngrep v&#xE6;re enda viktigere &#xE5; effektivisere oppf&#xF8;lging av vilk&#xE5;r som skal motvirke konkurransebegrensninger som f&#xF8;lger av sammenslutningen. Det skyldes at slike vedtak inneb&#xE6;rer at en foretakssammenslutning kan gjennomf&#xF8;res pga. andre politiske hensyn til tross for at den er konkurranseskadelig. Departementet har ikke funnet holdepunkter i lov eller forarbeider for at lovgiver har hatt en annen oppfatning om dette. Departementet antar derfor at Konkurransetilsynet kan oppnevne forvalter til &#xE5; gjennomf&#xF8;re vedtak ogs&#xE5; etter konkurranseloven &#xA7; 21. Forskriften er f&#xF8;lgelig gitt anvendelse ogs&#xE5; i disse tilfellene.</article>
        <article class="legalP" id="kapittel-6-ledd-4">Konkurranseloven &#xA7; 16 tredje ledd gir en ikke-utt&#xF8;mmende liste over hva inngrepsvedtak kan g&#xE5; ut p&#xE5;. Forvalter kan s&#xE5;ledes oppnevnes for &#xE5; bist&#xE5; ved gjennomf&#xF8;ringen av alle typer inngrepsvedtak. Det kan v&#xE6;re aktuelt &#xE5; bruke forvalter b&#xE5;de ved kontroll av at atferdsvilk&#xE5;r blir fulgt opp og at strukturelle vilk&#xE5;r gjennomf&#xF8;res. Imidlertid vil det v&#xE6;re s&#xE6;rlig aktuelt &#xE5; benytte forvalter n&#xE5;r vedtaket inneholder p&#xE5;legg eller vilk&#xE5;r der kontroll med etterlevelse krever en realkompetanse som tilsynet i liten grad har. Det gjelder oppf&#xF8;lging av strukturelle vilk&#xE5;r. Forvalter kan i slike tilfeller overv&#xE5;ke salgsprosessen, eventuelt finne kj&#xF8;pere og gjennomf&#xF8;re selve salget selv. I tillegg er det aktuelt at en forvalter i disse tilfellene bidrar til at de deler av en virksomhet som er p&#xE5;lagt avhendet, i perioden f&#xF8;r avhending, opprettholdes som en selvstendig konkurransedyktig enhet, atskilt fra &#xF8;vrig virksomhet.</article>
        <article class="legalP" id="kapittel-6-ledd-5">Selv om ordlyden i konkurranseloven &#xA7; 16 femte ledd f&#xF8;rste punktum strengt tatt bare dekker inngrep etter konkurranseloven &#xA7; 16 f&#xF8;rste og annet ledd, s&#xE5; kan det oppnevnes forvalter ogs&#xE5; ved inngrep etter konkurranseloven &#xA7; 21. Dette er n&#xE6;rmere omtalt ovenfor.</article>
        <article class="legalP" id="kapittel-6-ledd-6">I utgangspunktet vil forskriften kun komme til anvendelse i forbindelse med inngrep mot de foretakssammenslutninger som er under E&#xD8;S-avtalens terskelverdier<sup class="footnotereference" data-footnotereferencevalue="1" data-unique-footnote-counter="1">1</sup> og som dermed skal behandles av Konkurransetilsynet etter konkurranseloven. De foretakssammenslutninger som overstiger terskelverdiene og som skal behandles av EFTAs overv&#xE5;kningsorgan eller Kommisjonen, vil ikke ber&#xF8;res av forskriften. Imidlertid f&#xF8;lger det av forskrift om prosessuelle konkurranseregler i E&#xD8;S-avtalen m.v.<sup class="footnotereference" data-footnotereferencevalue="2" data-unique-footnote-counter="2">2</sup> kapittel XIII artikkel 4 nr. 4 og artikkel 9 at saker over terskelverdiene p&#xE5; visse vilk&#xE5;r kan henvises til nasjonale konkurransemyndigheter. Skulle dette skje, f&#xF8;lger det av hhv. artikkel 4 nr. 4 og artikkel 9 nr. 3 b) at nasjonal konkurranselovgivning skal anvendes i disse sakene. I s&#xE5; tilfelle kan forskriften v&#xE6;re relevant.</article>
        <footer class="footnotes">
          <article class="footnote" data-name="1" data-unique-footnote-counter="1"><span class="footnoteLabel">1</span> Jf. forskrift 4. desember 1992 nr. 964 kapittel XIV artikkel 1.</article>
          <article class="footnote" data-name="2" data-unique-footnote-counter="2"><span class="footnoteLabel">2</span> Forskrift 4. desember 1992 nr. 966.</article>
        </footer>
        <article class="defaultP" margin-top="true">
          <i>Til &#xA7; 2 Definisjoner</i>
        </article>
        <article class="legalP" id="kapittel-6-ledd-7">Det fremg&#xE5;r av <i>bokstav a)</i> at begrepet inngrepsvedtak henspeiler p&#xE5; vedtak etter konkurranseloven &#xA7; 16 f&#xF8;rste eller annet ledd og &#xA7; 21. Vedtakene vil alts&#xE5; kunne v&#xE6;re fattet enten av Konkurransetilsynet, departementet eller Kongen i statsr&#xE5;d. I konkurranseloven &#xA7; 16 tredje ledd heter det at slike vedtak blant annet kan omfatte forbud, p&#xE5;bud og tillatelser p&#xE5; vilk&#xE5;r.</article>
        <article class="legalP" id="kapittel-6-ledd-8">Av <i>bokstav b)</i> fremg&#xE5;r at en med begrepet parter i forskriftens bestemmelser har ment dem som inngrepsvedtaket, slik det er definert i bokstav a, retter seg mot.</article>
        <article class="defaultP" margin-top="true">
          <i>Til &#xA7; 3 Oppnevning av forvalter</i>
        </article>
        <article class="legalP" id="kapittel-6-ledd-9"><i>F&#xF8;rste ledd</i> viser til det som f&#xF8;lger av konkurranseloven &#xA7; 16 femte ledd, nemlig at det er Konkurransetilsynet, og ikke dem vedtaket retter seg mot, som oppnevner forvalter. Forvalter opptrer s&#xE5;ledes p&#xE5; vegne av tilsynet med sikte p&#xE5; &#xE5; effektivisere gjennomf&#xF8;ringen av vedtaket.</article>
        <article class="legalP" id="kapittel-6-ledd-10">At tilsynet &#xAB;kan&#xBB; oppnevne forvalter betyr at tilsynet har en diskresjon&#xE6;r adgang til &#xE5; bruke forvalter. Avgj&#xF8;relsen vil bero p&#xE5; tilsynets vurdering av om vedtaket egner seg for dette. Bl.a. vil det m&#xE5;tte legges vekt p&#xE5; om kontrollen ligger n&#xE6;r eller fjernt fra tilsynets vanlige tilsynsvirksomhet og kompetanse. Tilsynet vil allerede i forbindelse med vedtaket kunne bestemme seg for &#xE5; bruke forvalter til &#xE5; kontrollere at vedtaket overholdes og eventuelt s&#xF8;rge for &#xE5; gjennomf&#xF8;re vedtaket etter forutsetningene. Utvelgelse av forvaltere og selve oppnevningen vil imidlertid vanligvis skje p&#xE5; et senere tidspunkt.</article>
        <article class="legalP" id="kapittel-6-ledd-11">Det fremg&#xE5;r av ordlyden i f&#xF8;rste ledd at Konkurransetilsynet ogs&#xE5; kan oppnevne flere forvaltere. Det kan v&#xE6;re hensiktsmessig der saken gjelder salg av forskjellige formuesgoder, f.eks. aksjer og fast eiendom. Ved nedsalg vil det ogs&#xE5; kunne oppnevnes &#xE9;n forvalter for &#xE5; gjennomf&#xF8;re avhending og &#xE9;n for &#xE5; overv&#xE5;ke partenes atferd inntil avhending er skjedd. Det er imidlertid heller ikke noe i veien for at det oppnevnes &#xE9;n forvalter for begge typer vilk&#xE5;r i samme sak.</article>
        <article class="legalP" id="kapittel-6-ledd-12">Vel s&#xE5; praktisk som oppnevning av flere forvaltere, er imidlertid at forvalter bruker medhjelpere ved gjennomf&#xF8;ringen av forvalteroppdraget.</article>
        <article class="legalP" id="kapittel-6-ledd-13">Av <i>annet ledd</i> fremg&#xE5;r det at selve oppnevningen skjer ved endelig mandat fra Konkurransetilsynet. Krav til mandatets innhold fremg&#xE5;r av forskriften &#xA7; 8. Bestemmelser om vederlag og utgiftsdekning skal inng&#xE5; i det endelige mandatet, jf. &#xA7; 8 bokstav g og &#xA7; 13.</article>
        <article class="legalP" id="kapittel-6-ledd-14"><i>Tredje ledd</i> p&#xE5;legger Konkurransetilsynet &#xE5; innhente partenes uttalelse om utkast til mandat. Videre gir bestemmelsen partene forslagsrett med hensyn til hvem som skal oppnevnes som forvalter. Utkastet til mandat vil v&#xE6;re basert p&#xE5; et standardmandat tilpasset den konkrete sak. Tilsynet vil kunne fastsette en kort frist for eventuelle merknader og forslag til forvalter.</article>
        <article class="legalP" id="kapittel-6-ledd-15">Partene skal uten ugrunnet opphold etter oppnevningen underrettes ved kopi av endelig mandat om hvem som ble valgt.</article>
        <article class="legalP" id="kapittel-6-ledd-16">I tillegg til den eller de som partene eventuelt har foresl&#xE5;tt, vil normalordningen v&#xE6;re at andre potensielle forvaltere f&#xE5;r oppfordring om &#xE5; komme med tilbud basert p&#xE5; utkastet til mandat. Oppnevning skjer s&#xE5; ved at Konkurransetilsynet aksepterer et av de innkomne tilbudene ved utferdigelse av endelig mandat, slik det er beskrevet i annet ledd, eventuelt etter mindre tilpasninger basert p&#xE5; tilbudet fra den aktuelle forvalteren.</article>
        <article class="legalP" id="kapittel-6-ledd-17">Det normale er alts&#xE5; at valg av forvalter skal baseres p&#xE5; konkurranse mellom flere mulige kandidater. Men det kan v&#xE6;re forhold som vanskeliggj&#xF8;r slik konkurranse. Eksempelvis kan det v&#xE6;re uaktuelt av tidsmessige grunner, fordi oppdraget er av mindre omfang eller fordi oppdragets karakter gj&#xF8;r det vanskelig eller umulig &#xE5; finne frem til andre enn f.eks. en som partene selv foresl&#xE5;r som forvalter.</article>
        <article class="legalP" id="kapittel-6-ledd-18">Det lages uansett et notat eller en protokoll som markerer avslutningen p&#xE5; utvelgelsesprosessen, med opplysning om hvem som ble oppnevnt, hva oppdraget g&#xE5;r ut p&#xE5;, ansl&#xE5;tt verdi, hvilke kandidater som har f&#xE5;tt tilbudet og v&#xE6;rt vurdert og en kort begrunnelse for valg av forvalter. Dersom det ikke har v&#xE6;rt konkurranse om oppdraget, gis en begrunnelse for dette.</article>
        <article class="defaultP" margin-top="true">
          <i>Til &#xA7; 4 Krav til forvalter</i>
        </article>
        <article class="legalP" id="kapittel-6-ledd-19"><i>F&#xF8;rste ledd</i> sl&#xE5;r fast at enhver som Konkurransetilsynet finner skikket til oppgaven, kan oppnevnes til forvalter. I begrepet &#xAB;enhver&#xBB; ligger at b&#xE5;de fysiske og juridiske personer kan v&#xE6;re aktuelle.</article>
        <article class="legalP" id="kapittel-6-ledd-20">Formuleringen &#xAB;skikket&#xBB; til oppgaven betyr at det er forvalterens formelle kompetanse og erfaring samt kunnskap om markedet som avgj&#xF8;r om vedkommende er egnet for forvalteroppdraget. Oppdragets karakter avgj&#xF8;r hvilken kompetanse og erfaring som beh&#xF8;ves, og om det er n&#xF8;dvendig at vedkommende fyller lovbestemte krav som gjelder for visse yrkesgrupper, som f.eks. eiendomsmeklere og advokater.</article>
        <article class="legalP" id="kapittel-6-ledd-21">Komplekse forvalteroppdrag kan potensielt omfatte avhendelse av aktiva som krever mer enn &#xE9;n type konsesjon eller bevilling. I slike tilfeller b&#xF8;r det som regel v&#xE6;re tilstrekkelig om forvalteren, sammen med medhjelper, oppfyller de krav som stilles. Dersom oppdraget kun omfatter avhending av for eksempel en industrieiendom, kan det v&#xE6;re naturlig &#xE5; benytte en eiendomsmekler. Overv&#xE5;kning av atferdsvilk&#xE5;r kan for eksempel utf&#xF8;res av en konsulent med bedrifts&#xF8;konomisk bakgrunn og erfaring med drift av selskaper, en advokat eller en revisor. Et forvalteroppdrag kan imidlertid ogs&#xE5; omfatte avhending av foretak av betydelig st&#xF8;rrelse eller betydelige deler av n&#xE6;ringsvirksomheten. I disse sakene kan det v&#xE6;re aktuelt &#xE5; oppnevne et verdipapirforetak (for eksempel et meglerhus) som forvalter.</article>
        <article class="legalP" id="kapittel-6-ledd-22"><i>Annet ledd</i> understreker at det ikke m&#xE5; foreligge interessekonflikter som kan medf&#xF8;re at forvalters integritet og upartiskhet kan trekkes i tvil. Forvaltningsloven &#xA7; 10 f&#xF8;rste punktum lyder: &#xAB;Foruten for offentlige tjenestemenn gjelder bestemmelsene i kapitlet her tilsvarende for enhver annen som utf&#xF8;rer tjeneste eller arbeid for et forvaltningsorgan.&#xBB; Bestemmelsen st&#xE5;r i lovens kapittel II om ugildhet, og det inneb&#xE6;rer at habilitetskravene i &#xA7; 6 og de p&#xE5;f&#xF8;lgende bestemmelsene om avgj&#xF8;relse og h&#xE5;ndtering av inhabilitet gjelder for forvaltere og deres medhjelpere siden de utf&#xF8;rer arbeid for tilsynet og derfor omfattes av ordlyden i forvaltningsloven &#xA7; 10.</article>
        <article class="legalP" id="kapittel-6-ledd-23">Det er naturlig at Konkurransetilsynet ber om opplysninger fra potensielle forvaltere f&#xF8;r oppnevningen, for &#xE5; avklare om mulige habilitetskonflikter foreligger. Dersom slike konflikter oppst&#xE5;r under utf&#xF8;ringen av forvalteroppdraget, vil forvalteren ha plikt til &#xE5; informere Konkurransetilsynet om dette. Se n&#xE6;rmere &#xA7; 5 og merknader hva ang&#xE5;r restriksjoner p&#xE5; oppdrag eller ansettelse parallelt med og etter avslutning av forvalteroppdraget.</article>
        <article class="defaultP" margin-top="true">
          <i>Til &#xA7; 5 Karantene</i>
        </article>
        <article class="legalP" id="kapittel-6-ledd-24">Det f&#xF8;lger av bestemmelsen at forvalter under forvalteroppdraget, og i en periode p&#xE5; ett &#xE5;r etter forvalteroppdragets avslutning, skal avst&#xE5; fra &#xE5; yte tjenester til eller ta ansettelse eller verv i det eller de foretak som vedtaket retter seg mot eller tilknyttede foretak. Samme begrensning gjelder forvalterens adgang til &#xE5; yte tjenester til den eller de som har overtatt rettigheter som f&#xF8;lge av Konkurransetilsynets vedtak, herunder f.eks. til kj&#xF8;peren av et foretak. At denne begrensningen gjelder i forhold til tilknyttede foretak, inneb&#xE6;rer at ogs&#xE5; arbeid for eller verv i selskaper i samme konsern (eierselskaper, datterselskaper mv.) rammes. Ogs&#xE5; arbeid for den eller de virksomhet(er) som eventuelt avhendes som en f&#xF8;lge av Konkurransetilsynets vedtak, omfattes. Bestemmelsen &#xE5;pner likevel for at Konkurransetilsynet kan tillate at forvalter p&#xE5;tar seg slike oppdrag dersom dette er ubetenkelig.</article>
        <article class="defaultP" margin-top="true">
          <i>Til &#xA7; 6 Taushetsplikt</i>
        </article>
        <article class="legalP" id="kapittel-6-ledd-25">Det f&#xF8;lger av bestemmelsen at b&#xE5;de forvalter og medhjelpere har taushetsplikt om det de f&#xE5;r kjennskap til i forbindelse med oppdraget. Forvaltningsloven &#xA7; 13 til &#xA7; 13e kommer til anvendelse siden forvalteren utf&#xF8;rer arbeid for tilsynet og derfor omfattes av ordlyden i forvaltningsloven &#xA7; 13. Kravet om taushet er s&#xE6;rlig begrunnet i at partene har et rettmessig behov for konfidensialitet, men det vil ogs&#xE5; v&#xE6;re behov for beskyttelse, eksempelvis av konfidensielle opplysninger forvalter mottar fra potensielle kj&#xF8;pere under utf&#xF8;relsen av forvalteroppdraget eller fra den del av partenes virksomhet som eventuelt skal skilles ut.</article>
        <article class="defaultP" margin-top="true">
          <i>Til &#xA7; 7 Sikkerhet</i>
        </article>
        <article class="legalP" id="kapittel-6-ledd-26">Bestemmelsen fastsl&#xE5;r at Konkurransetilsynet kan stille krav til forvalters forsikringsdekning og p&#xE5;legge forvalter &#xE5; stille en tidsbegrenset sikkerhet, samt stille krav til denne.</article>
        <article class="legalP" id="kapittel-6-ledd-27">Det antas imidlertid at det normalt ikke vil v&#xE6;re n&#xF8;dvendig &#xE5; stille spesifikke krav om sikkerhet eller forsikring. Ofte vil det i eller i medhold av lov v&#xE6;re fastsatt bestemmelser om sikkerhet og/eller forsikring for de grupper som kan tenkes &#xE5; bli oppnevnt som forvalter (f.eks. advokater, verdipapirforetak og eiendomsmeglere). Bestemmelsen er derfor ment som en sikkerhetsventil, og kan benyttes der Konkurransetilsynet etter en konkret vurdering anser det hensiktsmessig med spesifikke krav til sikkerhet eller forsikring.</article>
        <article class="defaultP" margin-top="true">
          <i>Til &#xA7; 8 Mandatet</i>
        </article>
        <article class="legalP" id="kapittel-6-ledd-28">Bestemmelsens <i>f&#xF8;rste ledd</i> fastsl&#xE5;r at den n&#xE6;rmere regulering av forvalteroppdraget skal skje i mandat fra Konkurransetilsynet til forvalter.</article>
        <article class="legalP" id="kapittel-6-ledd-29"><i>Annet ledd</i> gir en oppregning av forhold som mandatet skal ha bestemmelser om. Utover de opplistede minimumskravene vil det v&#xE6;re opp til Konkurransetilsynet &#xE5; fastsette det n&#xE6;rmere innholdet i mandatet fra sak til sak, avhengig av hva som f&#xF8;lger av det konkrete vedtaket.</article>
        <article class="legalP" id="kapittel-6-ledd-30"><i>Annet ledd bokstav a</i> fastsetter at det endelige mandatet skal inneholde forvalters navn.</article>
        <article class="legalP" id="kapittel-6-ledd-31">Det f&#xF8;lger av <i>bokstav b</i> at mandatet m&#xE5; regulere hva forvalteroppdraget omfatter. Vedtaket vil sette rammene, men det kan v&#xE6;re behov for &#xE5; presisere dette ytterligere gjennom tilbud fra og dialog med forvalter og innspill fra partene.</article>
        <article class="legalP" id="kapittel-6-ledd-32"><i>Bokstav c</i> fastsetter at mandatet skal angi hvordan forvalteroppdraget skal gjennomf&#xF8;res. Ogs&#xE5; dette vil kunne v&#xE6;re fastsatt i vedtaket, men vil normalt utfylles gjennom tilbud fra forvalter og eventuelle innspill fra partene. Forvalters tilbud b&#xF8;r inneholde et anslag p&#xE5; antall timeverk som forventes brukt for &#xE5; gjennomf&#xF8;re oppdraget.</article>
        <article class="legalP" id="kapittel-6-ledd-33">Av <i>bokstav d</i> fremg&#xE5;r det at mandatet m&#xE5; inneholde bestemmelser om forvalteroppdragets varighet. Normalt b&#xF8;r det angis et starttidspunkt og et opph&#xF8;rstidspunkt.</article>
        <article class="legalP" id="kapittel-6-ledd-34"><i>Bokstav e</i> presiserer at fremgangsm&#xE5;ten ved forvalters inng&#xE5;else av eller gjennomf&#xF8;ring av andre disposisjoner skal v&#xE6;re s&#xE6;rskilt regulert i mandatet. Dette gjelder for eksempel krav om at Konkurransetilsynet godkjenner kj&#xF8;per ved avhending. Godkjenningen b&#xF8;r normalt v&#xE6;re regulert uttrykkelig ogs&#xE5; i inngrepsvedtaket. Med godkjenning menes her at tilsynet kontrollerer om kj&#xF8;per tilfredsstiller vedtakets og forskriftens krav til kj&#xF8;per, eksempelvis kj&#xF8;pers uavhengige stilling i forhold til partene og vedkommendes mulighet til &#xE5; yte partene konkurranse. I noen tilfeller vil salget kunne inneb&#xE6;re at det oppst&#xE5;r en ny meldepliktig foretakssammenslutning. I s&#xE5; fall m&#xE5; det foretas en selvstendig vurdering av sammenslutningen etter de vanlige reglene i konkurranseloven om kontroll med foretakssammenslutninger i tillegg til godkjenningen etter bokstav e.</article>
        <article class="legalP" id="kapittel-6-ledd-35"><i>Bokstav f</i> fastsetter at mandatet m&#xE5; inneholde bestemmelser om forvalterens plikt til &#xE5; rapportere og utarbeide arbeids- og tidsplaner. Konkurransetilsynet m&#xE5; gjennom krav i slike bestemmelser s&#xF8;rge for framdrift i saken, foruten at tilsynet i den enkelte sak m&#xE5; presisere n&#xE6;rmere hva som skal rapporteres. Arbeids- og tidsplanene b&#xF8;r normalt foreligge tidlig i prosessen.</article>
        <article class="legalP" id="kapittel-6-ledd-36">Av <i>bokstav g</i> fremg&#xE5;r det at mandatet m&#xE5; regulere forvalterens vederlag og dekning av utgifter under forvalteroppdraget og fastsette bestemmelser om oppgj&#xF8;r i tr&#xE5;d med &#xA7; 13 annet ledd.</article>
        <article class="legalP" id="kapittel-6-ledd-37"><i>Bokstav h</i> fastsetter at mandatet skal ha bestemmelser som regulerer bruk av eksterne medhjelpere, jf. &#xA7; 10.</article>
        <article class="legalP" id="kapittel-6-ledd-38">Det f&#xF8;lger av <i>bokstav i</i> at mandatet normalt skal inneholde bestemmelser om misligholdssanksjoner og oppsigelse. En vil her kunne hente veiledning fra den alminnelige kontraktsretten om hva som eventuelt b&#xF8;r reguleres.</article>
        <article class="legalP" id="kapittel-6-ledd-39"><i>Bokstav j</i> fastsetter at mandatet skal ha bestemmelser om interessekonflikter og karantene, jf. &#xA7; 5.</article>
        <article class="legalP" id="kapittel-6-ledd-40"><i>Bokstav k</i> fastsetter at mandatet skal ha bestemmelser om taushetsplikt, jf. &#xA7; 6 og s&#xE6;rlig fvl. &#xA7; 13c.</article>
        <article class="legalP" id="kapittel-6-ledd-41"><i>Bokstav l</i> fastsetter at mandatet skal ha bestemmelser om forsikringsdekning og sikkerhetsstillelse, jf. &#xA7; 7. Det kan f.eks. v&#xE6;re aktuelt med spesifikke krav til forsikring og sikkerhet dersom forvalter ikke tilh&#xF8;rer en gruppe n&#xE6;ringsdrivende som allerede i eller i medhold av lov er underlagt bestemmelser om forsikring og sikkerhet. F.eks. i tilfelle forvalter allerede er dekket av en forsikringsordning kan det ogs&#xE5; v&#xE6;re aktuelt &#xE5; sl&#xE5; fast at det i det konkrete oppdraget ikke er grunnlag for &#xE5; stille s&#xE6;rskilte krav.</article>
        <article class="defaultP" margin-top="true">
          <i>Til &#xA7; 9 Gjennomf&#xF8;ring av forvalteroppdraget</i>
        </article>
        <article class="legalP" id="kapittel-6-ledd-42"><i>F&#xF8;rste ledd</i> oppstiller et generelt krav til niv&#xE5;et p&#xE5; det arbeidet som skal utf&#xF8;res. Forvalteren skal utf&#xF8;re de oppgaver som f&#xF8;lger av mandatet p&#xE5; den m&#xE5;te som best sikrer gjennomf&#xF8;ring av inngrepsvedtaket. Dette er det overordnede hensynet i forvalterens arbeid.</article>
        <article class="legalP" id="kapittel-6-ledd-43">Det fremg&#xE5;r imidlertid at forvalteren s&#xE5; vidt mulig ogs&#xE5; m&#xE5; ta andre hensyn enn det som best sikrer kontroll med oppfyllelsen av vedtaket han er satt til &#xE5; gjennomf&#xF8;re. Han m&#xE5;, for eksempel ved avhending av aktiva, s&#xF8;rge for &#xE5; ivareta partenes interesser. N&#xE6;rmere konkretisering av kravet til gjennomf&#xF8;ring vil for &#xF8;vrig skje fra sak til sak gjennom regulering av hva forvalteren skal gj&#xF8;re og hvordan oppdraget skal utf&#xF8;res.</article>
        <article class="legalP" id="kapittel-6-ledd-44"><i>Annet ledd</i> fastsl&#xE5;r at forvalter innenfor forvaltermandatet kan instruere partene i den grad dette er n&#xF8;dvendig for gjennomf&#xF8;ringen av inngrepsvedtaket, jf. &#xA7; 12 om partenes medvirkningsplikt.</article>
        <article class="legalP" id="kapittel-6-ledd-45">Av <i>tredje ledd</i> fremg&#xE5;r at forvalter, ved avhending av formuesgoder, plikter &#xE5; holde partene informert under hele salgsprosessen.</article>
        <article class="defaultP" margin-top="true">
          <i>Til &#xA7; 10 Bruk av eksterne medhjelpere</i>
        </article>
        <article class="legalP" id="kapittel-6-ledd-46">Det fremg&#xE5;r at forvalteren kun kan benytte eksterne medhjelpere dersom Konkurransetilsynet p&#xE5; forh&#xE5;nd har samtykket til det. Dersom forvalteroppdraget f.eks. er gitt til et advokatfirma eller en ansvarlig partner, vil firmaet eller den ansvarlige partneren kunne bruke egne fullmektiger eller ansatte advokater uten at dette regnes som bruk av eksterne medhjelpere. Se ogs&#xE5; &#xA7; 8 bokstav h med merknader.</article>
        <article class="legalP" id="kapittel-6-ledd-47">Konkurransetilsynet m&#xE5; vurdere om ekstern ekspertise f&#xF8;rer til en mer hensiktsmessig utf&#xF8;relse av forvalteroppdraget og om kostnader som p&#xE5;l&#xF8;per st&#xE5;r i forhold til nytten. Ved vurderingen av om bruk av eksterne medhjelpere skal godkjennes, m&#xE5; Konkurransetilsynet vurdere hvilke krav som eventuelt skal stilles til slike medhjelpere, men det m&#xE5; forutsettes at forvalter har forsikret seg om at medhjelperen har den kompetanse og erfaring som trengs samt at vedkommende ikke er inhabil. Det normale i disse situasjonene vil v&#xE6;re at Konkurransetilsynet f&#xF8;lger forvalterens r&#xE5;d med hensyn til hvem som eventuelt skal v&#xE6;re medhjelper(e).</article>
        <article class="legalP" id="kapittel-6-ledd-48">Kostnadene til eksterne medhjelpere dekkes av forvalter, som kan kreve refusjon av partene etter mandatets bestemmelser om vederlag og utgiftsdekning.</article>
        <article class="defaultP" margin-top="true">
          <i>Til &#xA7; 11 Instruksjonsmyndighet</i>
        </article>
        <article class="legalP" id="kapittel-6-ledd-49">Det f&#xF8;lger av bestemmelsen at Konkurransetilsynet kan instruere forvalteren om gjennomf&#xF8;ringen av forvalteroppdraget. Dette er en konsekvens av at forvalteren skal bist&#xE5; Konkurransetilsynet i gjennomf&#xF8;ringen av tilsynets vedtak. Konkurransetilsynet m&#xE5; ved ut&#xF8;velsen av sin instruksjonsmyndighet v&#xE6;re oppmerksom p&#xE5; at dette vil kunne p&#xE5;virke st&#xF8;rrelsen p&#xE5; forvalterens vederlagskrav, og tilsynet b&#xF8;r vurdere &#xE5; regulere dette n&#xE6;rmere allerede ved utarbeiding av mandatet. Partene har ikke instruksjonsmyndighet overfor forvalteren.</article>
        <article class="defaultP" margin-top="true">
          <i>Til &#xA7; 12 Partenes medvirkningsplikt</i>
        </article>
        <article class="legalP" id="kapittel-6-ledd-50"><i>F&#xF8;rste ledd</i> referer til den alminnelige plikten til &#xE5; etterleve inngrep. I utgangspunktet skal partene selv gjennomf&#xF8;re vilk&#xE5;r som f&#xF8;lger av et vedtak. Forvalters oppgave best&#xE5;r dels i &#xE5; forsikre seg om at det tas n&#xF8;dvendige skritt for oppf&#xF8;lging av vedtaket, dels i &#xE5; bist&#xE5; med oppf&#xF8;lgingen og dels selv &#xE5; sikre gjennomf&#xF8;ring av vilk&#xE5;r.</article>
        <article class="legalP" id="kapittel-6-ledd-51">Bestemmelsen i <i>annet ledd f&#xF8;rste punktum</i> oppstiller en medvirkningsplikt for partene overfor forvalteren. De skal samarbeide fullt og helt med forvalteren og yte slik medvirkning som er n&#xF8;dvendig for at forvalter skal kunne oppfylle forvalteroppdraget. Medvirkningsplikten overfor forvalter b&#xF8;r ogs&#xE5; fremg&#xE5; av Konkurransetilsynets inngrepsvedtak.</article>
        <article class="legalP" id="kapittel-6-ledd-52">Det f&#xF8;lger av <i>annet ledd</i> annet punktum hva medvirkningsplikten i praksis kan g&#xE5; ut p&#xE5;. Blant annet skal partene s&#xE5; raskt som mulig bist&#xE5; med &#xE5; finne frem til og gi forvalteren, eller dennes medhjelper, tilgang til informasjon, dokumentasjon, lokaler, tekniske innretninger, personell mv. i den grad dette er n&#xF8;dvendig for gjennomf&#xF8;ringen av inngrepsvedtaket innenfor rammen av forvaltermandatet. Plikten til &#xE5; gi tilgang til informasjon og dokumentasjon gjelder uavhengig av lagringsmedium.</article>
        <article class="legalP" id="kapittel-6-ledd-53">Av <i>annet ledd</i> f&#xF8;lger det likeledes at partene, uten ugrunnet opphold etter at Konkurransetilsynet eller forvalteren har bedt om det, skal gi forvalteren de fullmakter som er n&#xF8;dvendige for &#xE5; kunne utf&#xF8;re forvalteroppdraget. Fullmakter kan eksempelvis v&#xE6;re n&#xF8;dvendige der forvalteren er gitt i oppdrag &#xE5; selge en virksomhet og kan i den forbindelse ogs&#xE5; v&#xE6;re n&#xF8;dvendige for &#xE5; f&#xE5; gjennomf&#xF8;rt tiltak internt i virksomheten, f.eks. for &#xE5; avskj&#xE6;re partenes adgang til strategisk informasjon i den virksomhet som skal avhendes som en selvstendig enhet.</article>
        <article class="defaultP" margin-top="true">
          <i>Til &#xA7; 13 Vederlag og utgiftsdekning</i>
        </article>
        <article class="legalP" id="kapittel-6-ledd-54"><i>F&#xF8;rste ledd</i> sl&#xE5;r fast det som fremg&#xE5;r av konkurranseloven &#xA7; 16 femte ledd, at partene skal dekke forvalterens godtgj&#xF8;relse.</article>
        <article class="legalP" id="kapittel-6-ledd-55">Av <i>annet ledd f&#xF8;rste punktum</i> fremg&#xE5;r at Konkurransetilsynet fastsetter bestemmelser om vederlag og utgiftsdekning. Dette skal fremg&#xE5; av det endelige mandatet, jf. &#xA7; 8 bokstav g. Bestemmelsene om vederlag og utgiftsdekning vil normalt v&#xE6;re et resultat av en forutg&#xE5;ende prosess der tilsynet har innhentet tilbud basert p&#xE5; et utkast til mandat med beskrivelse av oppdraget, jf. &#xA7; 3 tredje ledd og merknadene til denne bestemmelsen.</article>
        <article class="legalP" id="kapittel-6-ledd-56">Etter <i>annet ledd annet punktum</i> fastsetter Konkurransetilsynet ogs&#xE5; bestemmelser om hvordan oppgj&#xF8;r mellom partene og forvalter skal skje, herunder eksempelvis om forskuddsbetaling, forfallstidspunkter og motregning, jf. forskriften &#xA7; 8 bokstav g.</article>
        <article class="defaultP" margin-top="true">
          <i>Til &#xA7; 14 Ikrafttredelse</i>
        </article>
        <article class="legalP" id="kapittel-6-ledd-57">Forskriften trer i kraft 1. januar 2009. Det er normalordningen etter utredningsinstruksen at forskrifter som ber&#xF8;rer privat og offentlig forretningsvirksomhet trer i kraft fra &#xE5;rsskiftet.</article>
      </section>
    </main>
  </body>
</html>
