<!DOCTYPE html><html lang="no"><head><title>Forskrift om bruk av elektrisk strøm ved trening av hund</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-03-14-256</dd><dt class="dokid">DokumentID</dt><dd class="dokid">LTI/forskrift/2008-03-14-256</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 3 s 582</dd><dt class="dateInForce">I kraft fra</dt><dd class="dateInForce">2008-03-14</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1974-12-20-73/§30</li><li>lov/1974-12-20-73/§8</li><li>lov/1974-12-20-73/§11</li></ul></dd><dt class="dateOfPublication">Kunngjort</dt><dd class="dateOfPublication">2008-03-26 14:40</dd><dt class="journalNumber">Journalnummer</dt><dd class="journalNumber">2008-0235</dd><dt class="titleShort">Korttittel</dt><dd class="titleShort">Forskrift om bruk av strøm ved hundetrening</dd><dt class="title">Tittel</dt><dd class="title">Forskrift om bruk av elektrisk strøm ved trening av hund</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 14. mars 2008 med hjemmel i lov 20. desember 1974 nr. 73 om dyrevern § 30 annet ledd, § 8 nr. 7 og § 11 nr. 4.</dd><dt class="refid">RefID</dt><dd class="refid">forskrift/2008-03-14-256</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om bruk av elektrisk strøm ved trening av hund<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Forbud</li><li>§ 4. Kompetansekrav</li><li>§ 5. Kontroll og bruk av utstyr</li><li>§ 6. Straffebestemmelser</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2008-03-14-256" id="dokument"><h1>Forskrift om bruk av elektrisk strøm ved trening av hund</h1><article class="legalArticle" data-lovdata-URL="LTI/forskrift/2008-03-14-256/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskrift er å regulere bruken av elektrisk strøm ved trening av hund slik at hunden ikke unødig kommer i fare for å lide eller bli skremt.</article></article><article class="legalArticle" data-lovdata-URL="LTI/forskrift/2008-03-14-256/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder bruk av elektrisk strøm ved all form for opplæring, trening og bruk av hund.</article></article><article class="legalArticle" data-lovdata-URL="LTI/forskrift/2008-03-14-256/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forbud</span></h2><article class="legalP" id="paragraf-3-ledd-1">Det er forbudt å bruke utstyr på hund som medfører at hunden kan utsettes for elektrisk strøm. Unntak gjelder for nødvendig aversjonstrening av hund mot jaging av beitedyr, tamrein og klovvilt når treningen utføres av personer som tilfredsstiller kompetansekravene i denne forskrift.</article><article class="legalP" id="paragraf-3-ledd-2">I forskriften menes med aversjonstrening trening som påfører hund ubehag for å hindre eller avlære en adferd.</article></article><article class="legalArticle" data-lovdata-URL="LTI/forskrift/2008-03-14-256/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kompetansekrav</span></h2><article class="legalP" id="paragraf-4-ledd-1">Personer som skal utføre aversjonstrening skal ha erfaring med dressur av hund og gjennomgått og bestått utdanning i aversjonsdressur. Utdanningen må omfatte grunnkurs på minimum 24 timer i hundeadferd og aversjon, teoretisk kurs i gjeldende dyrevernbestemmelser og aversjonsdressur samt praktisk opplæring i aversjonsdressur gitt av en kompetent og erfaren instruktør. Kandidaten skal deretter under vurdering av en slik instruktør gjennomføre og bestå en praktisk test i aversjonsdressur, der flere hunder og hunderaser benyttes.</article><article class="legalP" id="paragraf-4-ledd-2">Kompetansen skal vedlikeholdes gjennom oppgraderingskurs. Dokumentasjon for kompetansen skal kunne framlegges for tilsynsmyndigheten.</article><article class="legalP" id="paragraf-4-ledd-3">Instruktøren som gir den praktiske opplæringen samt tilrettelegger og vurderer den praktiske testen må kunne dokumentere egen kompetanse på og omfattende erfaring med aversjonsdressur.</article><article class="legalP" id="paragraf-4-ledd-4">Kurstilbyder plikter å registrere utdanningsopplegget, herunder oppgraderingskurs, i Mattilsynet. Kravet om 24 timer grunnkurs gjelder ikke personer som har gjennomgått utdanning og bestått en praktisk test før den 1. januar 2006.</article></article><article class="legalArticle" data-lovdata-URL="LTI/forskrift/2008-03-14-256/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kontroll og bruk av utstyr</span></h2><article class="legalP" id="paragraf-5-ledd-1">Personer som skal utføre aversjonstrening har ansvar for å kontrollere at utstyr som brukes til aversjonstrening av hund er egnet til formålet og fungerer etter hensikten, og at bruk av slikt utstyr tilpasses treningssituasjonen og den enkelte hund.</article></article><article class="legalArticle" data-lovdata-URL="LTI/forskrift/2008-03-14-256/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Straffebestemmelser</span></h2><article class="legalP" id="paragraf-6-ledd-1">Overtredelse av denne forskrift er straffbar, jamfør lov 20. desember 1974 nr. 73 om dyrevern, § 31.</article></article><article class="legalArticle" data-lovdata-URL="LTI/forskrift/2008-03-14-256/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Denne forskrift trer i kraft straks.</article></article></main></body></html>