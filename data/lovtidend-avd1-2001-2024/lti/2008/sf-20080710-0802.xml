<!DOCTYPE html><html lang="no"><head><title>Forskrift om endring i forskrift om generelle dyrehelsemessige betingelser for produksjon, bearbeiding, omsetning og import fra tredjeland av næringsmidler av animalsk opprinnelse til konsum</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-07-10-802</dd><dt class="dokid">DokumentID</dt><dd class="dokid">LTI/forskrift/2008-07-10-802</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 8 s 1294</dd><dt class="dateInForce">I kraft fra</dt><dd class="dateInForce">2008-07-10</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-09-09-1045</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§9</li><li>lov/2003-12-19-124/§10</li><li>lov/2003-12-19-124/§12</li><li>lov/2003-12-19-124/§15</li><li>lov/2003-12-19-124/§19</li><li>lov/2003-12-19-124/§33</li><li>forskrift/2003-12-19-1790</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2008-07-15 13:20</dd><dt class="journalNumber">Journalnummer</dt><dd class="journalNumber">2008-0674</dd><dt class="titleShort">Korttittel</dt><dd class="titleShort">Endr forskr dyrehelsemessige betingelser, konsum</dd><dt class="title">Tittel</dt><dd class="title">Forskrift om endring i forskrift om generelle dyrehelsemessige betingelser for produksjon, bearbeiding, omsetning og import fra tredjeland av næringsmidler av animalsk opprinnelse til konsum</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 10. juli 2008 med hjemmel i lov 19. desember 2003 nr. 124 om matproduksjon og mattrygghet mv. (matloven) § 9, § 10, § 12, § 15, § 19 og § 33 jf. delegeringsvedtak 19. desember 2003 nr. 1790 og delegeringsvedtak 5. mai 2004 nr. 884. <br /> <strong>EØS-henvisninger:</strong> EØS-avtalen vedlegg I kap. I del 3.1 nr. 9 (direktiv 92/119/EØF, endret ved direktiv 2007/10/EF).</dd><dt class="refid">RefID</dt><dd class="refid">forskrift/2008-07-10-802</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om generelle dyrehelsemessige betingelser for produksjon, bearbeiding, omsetning og import fra tredjeland av næringsmidler av animalsk opprinnelse til konsum<ul class="tocSubUl"><li>I<ul class="tocSubUl"><li>§ 6. Særskilt merking ved nasjonal omsetning av kjøtt av fjørfe og svin fra restriksjonsbelagte områder</li><li>§ 9. Tilsyn m.m.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2008-07-10-802" id="dokument"><h1>Forskrift om endring i forskrift om generelle dyrehelsemessige betingelser for produksjon, bearbeiding, omsetning og import fra tredjeland av næringsmidler av animalsk opprinnelse til konsum</h1><section class="section" data-name="kapI" id="kapittel-1" data-lovdata-URL="LTI/forskrift/2008-07-10-802/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 9. september 2005 nr. 1045 om generelle dyrehelsemessige betingelser for produksjon, bearbeiding, omsetning og import fra tredjeland av næringsmidler av animalsk opprinnelse til konsum gjøres følgende endringer:</article> <article class="defaultP" margin-top="true">§ 5 punkt 5 skal lyde:<ul class="defaultList"><li data-li-identifier="5." data-name="5."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">produktene er tydelig merket i henhold til vedlegg II eller IV.</article></article></li></ul></article> <article class="defaultP" margin-top="true">Ny § 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Særskilt merking ved nasjonal omsetning av kjøtt av fjørfe og svin fra restriksjonsbelagte områder</span></span><article class="legalP" id="kapittel-1-foreslåttparagraf-1-ledd-1">Kjøtt fra fjørfe og oppdrettsfugl, herunder kvernet kjøtt, mekanisk utbeinet kjøtt, tilberedt kjøtt og/eller kjøttprodukter, fra et område eller del av et område, som ikke oppfyller alle relevante dyrehelsevilkår relatert til utbrudd eller mistanke om aviær influensa eller Newcastle disease, skal merkes i henhold til vedlegg IV.</article><article class="legalP" id="kapittel-1-foreslåttparagraf-1-ledd-2">Kjøtt av svin fra restriksjonsbelagte områder for smittsomt blæreutslett hos gris kan merkes i henhold til vedlegg IV på følgende betingelser:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">Dyrene har vært holdt i besetningen i 21 dager etter avsluttet desinfisering og besetningen er blitt inspisert.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">Det er utført klinisk undersøkelse av alle dyrene som skal sendes til slakteri.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">Hvert dyr er øremerket eller merket etter annen godkjent metode.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-1-ledd-2-punkt-4"><article class="legalP" id="kapittel-1-foreslåttparagraf-1-ledd-2-punkt-4-ledd-1">Det er gitt godkjenning for transport av dyrene direkte til utpekt slakteri og transporten foregår med plomberte kjøretøy som desinfiseres etter transport.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-1-ledd-2-punkt-5"><article class="legalP" id="kapittel-1-foreslåttparagraf-1-ledd-2-punkt-5-ledd-1">Dyrene skal slaktes separat fra andre dyr.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-1-ledd-2-punkt-6"><article class="legalP" id="kapittel-1-foreslåttparagraf-1-ledd-2-punkt-6-ledd-1">Et statistisk representativt antall blodprøver fra slaktedyrene skal testes for smittsomt blæreutslett hos gris.</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-1-ledd-2-punkt-7"><article class="legalP" id="kapittel-1-foreslåttparagraf-1-ledd-2-punkt-7-ledd-1">Kjøtt, eller kjøttprodukter med kjøtt som er merket med merke som angitt i vedleggene II og IV, skal håndteres separat fra andre produkter som omsettes i samhandel eller eksporteres dersom det ikke er behandlet etter en metode angitt i vedlegg III.</article></article></li></ul></article></article> <article class="defaultP" margin-top="true">Nåværende § 6, § 7, § 8, § 9, § 10 og § 11 endres til respektive § 7, § 8, § 9, § 10, § 11 og § 12.</article> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Tilsyn m.m.</span></span><article class="legalP" id="kapittel-1-foreslåttparagraf-2-ledd-1">Mattilsynet fører tilsyn med at bestemmelsene i forskriften og enkeltvedtak fastsatt med hjemmel i forskriften, jf. matloven § 23. Mattilsynet kan fastsette enkeltvedtak for å sikre at bestemmelsene i forskriften blir oppfylt, herunder om smittesanering, stenging, virksomhetskarantene og tvangsmulkt, jf. matloven § 23 til § 26.</article><article class="legalP" id="kapittel-1-foreslåttparagraf-2-ledd-2">Animalske næringsmidler skal ved import kontrolleres i henhold til forskrift 18. oktober 1999 nr. 1163 om tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland.</article></article> <article class="defaultP" margin-top="true">Vedlegg II overskriften skal lyde:</article><span class="futuretitle" id="kapittel-1-foreslåttittel-1">Vedlegg II: Særskilt stempelmerking av kjøtt fra et område eller del av et område, som ikke oppfyller alle relevante dyrehelsevilkår</span> <article class="defaultP" margin-top="true">Vedlegg IV overskriften skal lyde:</article><span class="futuretitle" id="kapittel-1-foreslåttittel-2">Vedlegg IV: Særskilt stempelmerking av kjøtt og kjøttprodukter fra fjørfe, oppdrettsfugl eller svin fra et område eller del av et område, som ikke oppfyller relevante dyrehelsevilkår</span></section><section class="section" data-name="kapII" id="kapittel-2" data-lovdata-URL="LTI/forskrift/2008-07-10-802/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>