<!DOCTYPE html><html lang="no"><head><title>Forskrift om endring i forskrift om utøvelse av fisket i sjøen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-08-25-955</dd><dt class="dokid">DokumentID</dt><dd class="dokid">LTI/forskrift/2008-08-25-955</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 9 s 1440</dd><dt class="dateInForce">I kraft fra</dt><dd class="dateInForce">2008-09-15</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-12-22-1878</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§1</li><li>lov/1983-06-03-40/§2</li><li>lov/1983-06-03-40/§4</li><li>lov/1983-06-03-40/§4a</li></ul></dd><dt class="dateOfPublication">Kunngjort</dt><dd class="dateOfPublication">2008-08-29 14:10</dd><dt class="journalNumber">Journalnummer</dt><dd class="journalNumber">2008-0763</dd><dt class="titleShort">Korttittel</dt><dd class="titleShort">Endr. i forskrift om fisket i sjøen</dd><dt class="title">Tittel</dt><dd class="title">Forskrift om endring i forskrift om utøvelse av fisket i sjøen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 25. august 2008 med hjemmel i lov 3. juni 1983 nr. 40 om saltvannsfiske m.v. § 1, § 2, § 4 og § 4a.</dd><dt class="refid">RefID</dt><dd class="refid">forskrift/2008-08-25-955</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utøvelse av fisket i sjøen<ul class="tocSubUl"><li>I<ul class="tocSubUl"><li>§ 33a. Påbud om fluktåpninger for hummer i teiner</li><li>§ 33b. Forbud mot bruk av torskeruser</li><li>§ 34a. Fredningstid for hummer</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2008-08-25-955" id="dokument"><h1>Forskrift om endring i forskrift om utøvelse av fisket i sjøen</h1><section class="section" data-name="kapI" id="kapittel-1" data-lovdata-URL="LTI/forskrift/2008-08-25-955/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. desember 2004 nr. 1878 om utøvelse av fisket i sjøen gjøres følgende endringer:</article> <article class="defaultP" margin-top="true">§ 33 første ledd skal lyde:</article><article class="numberedLegalP" data-numerator="1" id="kapittel-1-nummer-1">(1) Hummer kan bare fiskes med hummerteiner. Person som er registrert i fiskermanntallet kan drive fiske etter hummer med inntil 100 teiner. Person som ikke er registrert i fiskermanntallet kan drive fiske etter hummer med inntil 10 teiner. Fra et enkelt fartøy kan det ikke fiskes med større antall teiner enn nevnt i annet og tredje punktum.</article> <article class="defaultP" margin-top="true">§ 33 tredje ledd nytt annet punktum skal lyde:</article><article class="legalP" id="kapittel-1-ledd-2">Dette forbudet gjelder ikke for manntallsførte fiskere som fanger krabbe for omsetning med merkeregistrert fartøy.</article> <article class="defaultP" margin-top="true">§ 33 fjerde, femte og sjette ledd oppheves.</article> <article class="defaultP" margin-top="true">§ 33a og § 33b skal lyde:</article><article class="futureLegalArticle" data-name="§33a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 33a</span>. <span class="legalArticleTitle">Påbud om fluktåpninger for hummer i teiner</span></span><article class="legalP" id="kapittel-1-foreslåttparagraf-1-ledd-1">I teiner som er satt ut for fangst av hummer, skal det være minst én sirkelformet fluktåpning på hver side av redskapet. Åpningens diameter skal være minst 60 mm.</article><article class="legalP" id="kapittel-1-foreslåttparagraf-1-ledd-2">I teiner som er satt ut for fangst av krabbe på kyststrekningen fra grensen mot Sverige til og med Tysfjord kommune i Nordland fylke, skal det være minst én sirkelformet fluktåpning i redskapet. Åpningens diameter skal være minst 80 mm. Dette ledd gjelder ikke for manntallsførte fiskere som fanger krabbe for omsetning med merkeregistrert fartøy.</article><article class="legalP" id="kapittel-1-foreslåttparagraf-1-ledd-3">Både for teiner som er satt ut for fangst av krabbe og teiner som er satt ut for fangst av hummer skal fluktåpningene være plassert i fangstkammeret på en slik måte at hummeren lett kan ta seg ut av redskapet. I teiner med plan bunn skal åpningene plasseres helt nede ved redskapsbunnen. I teiner med sylinderform (tønneform) skal åpningene være helt nede ved redskapets bunn, men ikke lenger nede enn at det blir fri passasje gjennom åpningene når redskapet står ute for fangst.</article></article><article class="futureLegalArticle" data-name="§33b" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 33b</span>. <span class="legalArticleTitle">Forbud mot bruk av torskeruser</span></span><article class="legalP" id="kapittel-1-foreslåttparagraf-2-ledd-1">På kyststrekningen fra grensen mot Sverige til og med Møre og Romsdal fylke er det i tiden fra og med 1. mai til og med 31. desember forbudt å sette ut torskeruser.</article><article class="legalP" id="kapittel-1-foreslåttparagraf-2-ledd-2">Uten hinder av forbudet i første ledd kan det i perioden fra og med 1. oktober til og med 31. desember fiskes med inntil 10 torskeruser per person og per fartøy, dog begrenset slik at totalt antall torskeruser og teiner for hummerfiske til sammen ikke overstiger 10 stk. per person og per fartøy.</article><article class="legalP" id="kapittel-1-foreslåttparagraf-2-ledd-3">Fiskeridirektoratets regionkontor kan dispensere fra forbudet i første ledd for manntallsførte fiskere som skal fiske torsk for omsetning med merkeregistrert fartøy.</article></article> <article class="defaultP" margin-top="true">§ 34a skal lyde:</article><article class="futureLegalArticle" data-name="§34a" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 34a</span>. <span class="legalArticleTitle">Fredningstid for hummer</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Det er forbudt å fange hummer eller sette ut teiner med eller uten agn til fangst av hummer i nedenfor nevnte områder og tidsrom:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-nummer-1-punkt-1"><article class="legalP" id="kapittel-1-foreslåttparagraf-3-nummer-1-punkt-1-ledd-1">På kyststrekningen fra grensen mot Sverige til og med Sogn og Fjordane fylke fra og med 1. januar til 1. oktober kl. 0800 og fra og med 1. desember til og med 31. desember.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-nummer-1-punkt-2"><article class="legalP" id="kapittel-1-foreslåttparagraf-3-nummer-1-punkt-2-ledd-1">I resten av landet fra og med 1. januar til 1. oktober kl. 0800.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Det er forbudt å sette eller trekke teiner til fangst av hummer på kyststrekningen Vest-Agder til grensen mot Sverige fra en time etter solnedgang til en time før soloppgang.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Det er hele året forbudt å fange hummer som bærer utvendig rogn (rognhummer).</article><article class="numberedLegalP" data-numerator="4" id="kapittel-1-foreslåttparagraf-3-nummer-4">(4) I fredningstiden er det forbudt å oppbevare hummer i sjøen. Hummer som ved inngangen til fredningsperioden er innmeldt og registrert av salgslagene for omsetning kan likevel oppbevares i sjøen inntil slik omsetning kan skje. Fiskeridirektoratets regionkontor kan gi tillatelse til å oppbevare hummer i sjøen til godkjent kjøper.</article></article> <article class="defaultP" margin-top="true">§ 43 nr. 32 skal lyde: <table><tbody><tr><td data-text-align="left" data-vertical-align="top">32.</td><td data-text-align="left" data-vertical-align="top">Hummer</td><td data-text-align="left" data-vertical-align="top">25 cm</td></tr></tbody></table></article> <article class="defaultP" margin-top="true">§ 44 siste ledd skal lyde:</article><article class="legalP" id="kapittel-1-ledd-3">Reker, sjøkreps og hummer kan uten hinder av § 43 nr. 27, 28 og 32 også måles ved å måle carapaxlengden. Carapaxlengden for reker (1,5 cm), sjøkreps (4 cm) og hummer (9 cm) skal måles fra bakerste ende av øyehulen til bakerste kant av carapax målt midt oppe på ryggen.</article> <article class="defaultP" margin-top="true">§ 73 nytt tredje ledd skal lyde:</article><article class="numberedLegalP" data-numerator="3" id="kapittel-1-nummer-2">(3) Sanke- og samleteiner skal merkes som bestemt i første ledd.</article> <article class="defaultP" margin-top="true">§ 73 nåværende tredje og fjerde ledd blir nye fjerde og femte ledd.</article></section><section class="section" data-name="kapII" id="kapittel-2" data-lovdata-URL="LTI/forskrift/2008-08-25-955/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 15. september 2008.</article></section></main></body></html>