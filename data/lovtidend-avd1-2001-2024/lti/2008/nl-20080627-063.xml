<!DOCTYPE html><html lang="no"><head><title>Lov om endringer i lov 12. juni 1981 nr. 52 om verdipapirfond mv. (regler om spesialfond)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2008-06-27-63</dd><dt class="dokid">DokumentID</dt><dd class="dokid">LTI/lov/2008-06-27-63</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 7 s 1086</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1981-06-12-52</li><li>lov/2007-06-29-75</li></ul></dd><dt class="dateOfPublication">Kunngjort</dt><dd class="dateOfPublication">2008-06-27 14:40</dd><dt class="journalNumber">Journalnummer</dt><dd class="journalNumber">2008-0519</dd><dt class="titleShort">Korttittel</dt><dd class="titleShort">Endringslov til verdipapirfondloven mv.</dd><dt class="title">Tittel</dt><dd class="title">Lov om endringer i lov 12. juni 1981 nr. 52 om verdipapirfond mv. (regler om spesialfond)</dd><dt class="miscInformation">Annet om dokumentet</dt><dd class="miscInformation">Ot.prp.nr.36 (2007–2008), Innst.O.nr.59 (2007–2008) og Besl.O.nr.88 (2007–2008). Odels- og lagtingsvedtak hhv. 6. og 12. juni 2008. Fremmet av Finansdepartementet.</dd><dt class="refid">RefID</dt><dd class="refid">lov/2008-06-27-63</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 12. juni 1981 nr. 52 om verdipapirfond mv. (regler om spesialfond)<ul class="tocSubUl"><li>I<ul class="tocSubUl"><li>§ 3-2. Rett til å bruke betegnelsene verdipapirfond og spesialfond</li><li>§ 4-9 a. Styring av risiko i spesialfond mv.</li><li>§ 5-4. Særlige bestemmelser om depotmottaker for spesialfond</li><li>§ 6-9 a. Innløsning av andeler i spesialfond</li><li>§ 6-12 a. Markedsføring og salg av spesialfond</li><li>§ 7-3 a. Opplysningskrav for spesialfond</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2008-06-27-63" id="dokument"><h1>Lov om endringer i lov 12. juni 1981 nr. 52 om verdipapirfond mv. (regler om spesialfond)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 12. juni 1981 nr. 52 om verdipapirfond mv.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 29. juni 2007 nr. 75 om verdipapirhandel (verdipapirhandelloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2008-06-27-63/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 12. juni 1981 nr. 52 om verdipapirfond gjøres følgende endringer:</article> <article class="defaultP" margin-top="true">§ 1-1 nytt annet og tredje ledd skal lyde:</article><article class="legalP" id="kapittel-1-ledd-2">Spesialfond og forvaltning av spesialfond, jf. § 1-2 første ledd nr. 2, er unntatt fra følgende bestemmelser i loven her:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">§ 4-5 tredje, fjerde og femte ledd</article></article></li><li data-li-identifier="2." data-name="2."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">§ 4-6</article></article></li><li data-li-identifier="3." data-name="3."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">§ 4-8</article></article></li><li data-li-identifier="4." data-name="4."><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">§ 4-11. Forvaltningsselskapet kan likevel ikke pådra fondet kausjons- eller garantiforpliktelser</article></article></li><li data-li-identifier="5." data-name="5."><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">§ 6-1 annet ledd</article></article></li><li data-li-identifier="6." data-name="6."><article class="listArticle" id="kapittel-1-ledd-2-punkt-6"><article class="legalP" id="kapittel-1-ledd-2-punkt-6-ledd-1">§ 6-7</article></article></li></ul></article><article class="legalP" id="kapittel-1-ledd-3">Spesialfonds midler kan bare plasseres i verdipapirfondsandeler, jf. § 4-5 tredje ledd, dersom fondet og forvaltningen av det er underlagt betryggende tilsyn i hjemlandet og det er etablert et tilfredsstillende samarbeid om tilsyn mellom tilsynsmyndighetene i forvaltningsselskapets hjemland og Norge.</article> <article class="defaultP" margin-top="true">§ 1-2 første ledd nytt nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1"><i>verdipapirfond:</i> selvstendig formuesmasse oppstått ved kapitalinnskudd fra en ubestemt krets av personer mot utstedelse av andeler i fondet og som for det vesentlige består av finansielle instrumenter og/eller innskudd i henhold til § 4-5 sjette ledd. Andelseierne hefter ikke overfor kreditorene for fondets forpliktelser. Andelseierne plikter ikke å gjøre ytterligere innskudd i fondet eller i tilfelle i fondets konkursbo.</article></article></li></ul></article> <article class="defaultP" margin-top="true">§ 1-2 første ledd nytt nr. 2 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1"><i>spesialfond:</i> verdipapirfond som er betegnet spesialfond i stadfestede vedtekter</article></article></li></ul></article> <article class="defaultP" margin-top="true">Nåværende første ledd nr. 2 til 6 blir nye første ledd nr. 3 til 7.</article> <article class="defaultP" margin-top="true">§ 2-8 a sjette ledd annet punktum skal lyde:</article><article class="legalP" id="kapittel-1-ledd-4">Tilsynsmyndighetens beslutning skal i tilfelle begrunnes overfor forvaltningsselskapet innen to måneder etter at tilsynsmyndigheten har mottatt alle opplysninger i saken.</article> <article class="defaultP" margin-top="true">§ 2-9 annet ledd nr. 4 skal lyde:<ul class="defaultList"><li data-li-identifier="4." data-name="4."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">foretar alvorlige eller systematiske overtredelser av vedtekter for fond som det forvalter, eller av bestemmelser gitt i eller i medhold av lov,</article></article></li></ul></article> <article class="defaultP" margin-top="true">§ 2-10 annet ledd skal lyde:</article><article class="legalP" id="kapittel-1-ledd-5">For tillits- og tjenestemenns handel for egen regning med finansielle instrumenter gjelder lov 29. juni 2007 nr. 75 om verdipapirhandel kapittel 8.</article> <article class="defaultP" margin-top="true">§ 3-2 skal lyde:</article><article class="futureLegalArticle" data-name="§3-2" id="kapittel-1-foreslåttparagraf-1"><span class="futureLegalArticleHeader">§ 3-2. <span class="legalArticleTitle">Rett til å bruke betegnelsene verdipapirfond og spesialfond</span></span><article class="legalP" id="kapittel-1-foreslåttparagraf-1-ledd-1">Betegnelsen verdipapirfond eller spesialfond skal fremgå av fondets navn. Bare verdipapirfond og spesialfond kan nytte disse betegnelsene i sitt navn eller ved omtale av sin virksomhet. Hvert fond skal ha et navn som klart skiller det fra andre fond.</article></article> <article class="defaultP" margin-top="true">§ 3-3 nytt annet og tredje ledd skal lyde:</article><article class="legalP" id="kapittel-1-ledd-6">Vedtektene for spesialfond skal i tillegg angi fondets investeringsområde, strategi, risikorammer og metode for styring av risiko for fondet. Departementet kan i forskrift fastsette nærmere krav til hvorledes vedtektene skal utformes for å tilfredsstille kravene i første punktum.</article><article class="legalP" id="kapittel-1-ledd-7">Departementet kan i forskrift kreve at ytterligere informasjon om risiko og styring av risiko skal fremgå av vedtektene for spesialfond.</article> <article class="defaultP" margin-top="true">§ 3-4 annet ledd nytt femte punktum skal lyde:</article><article class="legalP" id="kapittel-1-ledd-8">Fondet skal være åpent for innløsning, jf. § 6-9, i perioden fra endringene er kunngjort til de trer i kraft.</article> <article class="defaultP" margin-top="true">Gjeldende femte punktum blir sjette punktum.</article> <article class="defaultP" margin-top="true">§ 4-6 første ledd nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-8-punkt-1"><article class="legalP" id="kapittel-1-ledd-8-punkt-1-ledd-1">er opptatt til offisiell notering eller omsettes på et regulert marked i en stat som er part i EØS-avtalen, herunder et norsk regulert marked, som definert i direktiv 2004/39/EF artikkel 4(1) nr. 14 og lov 29. juni 2007 nr. 74 om regulerte markeder (børsloven) § 3 første ledd</article></article></li></ul></article> <article class="defaultP" margin-top="true">Ny § 4-9 a skal lyde:</article><article class="futureLegalArticle" data-name="§4-9a" id="kapittel-1-foreslåttparagraf-2"><span class="futureLegalArticleHeader">§ 4-9 a. <span class="legalArticleTitle">Styring av risiko i spesialfond mv.</span></span><article class="legalP" id="kapittel-1-foreslåttparagraf-2-ledd-1">Forvaltningsselskap for spesialfond skal anvende en metode for styring av risiko som gjør at det til enhver tid kan overvåke og måle risikoen knyttet til fondets posisjoner og disses bidrag til porteføljens samlede risikoprofil. Metoden skal gjøre det mulig med nøyaktig og uavhengig vurdering av verdien av fondets eiendeler.</article><article class="legalP" id="kapittel-1-foreslåttparagraf-2-ledd-2">Departementet kan fastsette nærmere regler om krav til metode for risikostyring.</article></article> <article class="defaultP" margin-top="true">§ 5-3 første ledd annet punktum skal lyde:</article><article class="legalP" id="kapittel-1-ledd-9">Depotmottakeren må ikke etterkomme instruks fra forvaltningsselskapet som er i strid med lov, bestemmelser i medhold av lov eller fondets vedtekter.</article> <article class="defaultP" margin-top="true">§ 5-3 nytt tredje ledd skal lyde:</article><article class="legalP" id="kapittel-1-ledd-10">Depotmottakeren skal kontrollere at andelsverdiene blir beregnet i samsvar med lov, bestemmelser i medhold av lov, verdipapirfondets vedtekter og forsvarlig praksis for fastsettelse av markedsverdi.</article> <article class="defaultP" margin-top="true">Ny § 5-4 skal lyde:</article><article class="futureLegalArticle" data-name="§5-4" id="kapittel-1-foreslåttparagraf-3"><span class="futureLegalArticleHeader">§ 5-4. <span class="legalArticleTitle">Særlige bestemmelser om depotmottaker for spesialfond</span></span><article class="legalP" id="kapittel-1-foreslåttparagraf-3-ledd-1">Depotmottakeren skal kontrollere forvaltningsselskapets beregning av forvaltningsgodtgjørelse.</article><article class="legalP" id="kapittel-1-foreslåttparagraf-3-ledd-2">Departementet kan i forskrift gi nærmere regler om depotmottakers oppgaver etter denne bestemmelse.</article></article> <article class="defaultP" margin-top="true">§ 6-1 nytt tredje ledd skal lyde:</article><article class="legalP" id="kapittel-1-ledd-11">For spesialfond skal forvaltningsselskapet beregne og kunngjøre andelsverdien på de tidspunkter fondet er åpent for utstedelse eller innløsning av andeler, hver gang forvaltningsgodtgjørelsen beregnes i tilknytning til endelig belastning, så ofte det er nødvendig for å føre en forsvarlig kontroll med at fondets risiko overholdes, og minst hver sjette måned. Dersom fondets risikostruktur tilsier det, kan Kredittilsynet kreve at beregning og kunngjøring av andelsverdien skal skje hyppigere. Departementet kan i forskrift fastsette nærmere krav til beregning og kunngjøring av andelsverdi for spesialfond.</article> <article class="defaultP" margin-top="true">Gjeldende tredje ledd blir nytt fjerde ledd.</article> <article class="defaultP" margin-top="true">§ 6-8 skal lyde:</article><article class="legalP" id="kapittel-1-ledd-12">Salg av nyutstedte andeler kan bare forestås av forvaltningsselskaper, kredittinstitusjoner, forsikringsselskaper og verdipapirforetak med tillatelse til å yte tjenester som nevnt i verdipapirhandelloven § 2-1 første ledd nr. 2.</article> <article class="defaultP" margin-top="true">Ny § 6-9 a skal lyde:</article><article class="futureLegalArticle" data-name="§6-9a" id="kapittel-1-foreslåttparagraf-4"><span class="futureLegalArticleHeader">§ 6-9 a. <span class="legalArticleTitle">Innløsning av andeler i spesialfond</span></span><article class="legalP" id="kapittel-1-foreslåttparagraf-4-ledd-1">Spesialfond, jf. § 1-2 første ledd nr. 2, kan i fondets vedtekter begrense innløsningsretten ut over det som følger av § 6-9. Fondet må være åpent for innløsning minst én gang hvert kalenderår.</article></article> <article class="defaultP" margin-top="true">§ 6-12 nytt annet punktum skal lyde:</article><article class="legalP" id="kapittel-1-ledd-13">Ved markedsføring av spesialfond skal det fremgå klart at det er tale om spesialfond.</article> <article class="defaultP" margin-top="true">Ny § 6-12 a skal lyde:</article><article class="futureLegalArticle" data-name="§6-12a" id="kapittel-1-foreslåttparagraf-5"><span class="futureLegalArticleHeader">§ 6-12 a. <span class="legalArticleTitle">Markedsføring og salg av spesialfond</span></span><article class="legalP" id="kapittel-1-foreslåttparagraf-5-ledd-1">Spesialfond, jf. § 1-2 første ledd nr. 2, og tilsvarende utenlandsk innretning (utenlandsk spesialfond) kan bare selges til personer som har mottatt forutgående investeringsråd om å foreta en slik investering av:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-5-ledd-1-punkt-1"><article class="legalP" id="kapittel-1-foreslåttparagraf-5-ledd-1-punkt-1-ledd-1">foretak med tillatelse til å drive investeringsrådgivning, jf. lov 29. juni 2007 nr. 75 om verdipapirhandel § 9-1, jf. § 9-24 eller § 9-25, eller</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-5-ledd-1-punkt-2"><article class="legalP" id="kapittel-1-foreslåttparagraf-5-ledd-1-punkt-2-ledd-1">forvaltningsselskap for verdipapirfond som har gitt melding til Kredittilsynet som nevnt i § 2-1 fjerde ledd nr. 1.</article></article></li></ul></article><article class="legalP" id="kapittel-1-foreslåttparagraf-5-ledd-2">Første ledd gjelder ikke ved salg til investor som anses som profesjonell etter regler gitt i eller i medhold av § 10-14 i lov 29. juni 2007 nr. 75 om verdipapirhandel.</article><article class="legalP" id="kapittel-1-foreslåttparagraf-5-ledd-3">Departementet kan i forskrift gi nærmere regler til utfylling og gjennomføring av denne bestemmelse.</article></article> <article class="defaultP" margin-top="true">§ 6-13 første ledd nr. 2 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-1-foreslåttparagraf-5-ledd-3-punkt-1"><article class="legalP" id="kapittel-1-foreslåttparagraf-5-ledd-3-punkt-1-ledd-1">det er etablert tilfredsstillende samarbeid om tilsyn mellom tilsynsmyndighetene i forvaltningsselskapets hjemland og Norge,</article></article></li></ul></article> <article class="defaultP" margin-top="true">§ 7-3 nytt fjerde ledd skal lyde:</article><article class="legalP" id="kapittel-1-ledd-14">Spesialfond som kan begrense utstedelse av andeler i perioder, skal i fondets vedtekter og prospekt betegnes som spesialfond med lukket inngang. Spesialfond som kan begrense innløsning av andeler i perioder, jf. § 6-9 a, skal i fondets vedtekter og prospekt betegnes som spesialfond med lukket utgang. Spesialfond som kan begrense både utstedelse og innløsning av andeler i perioder skal i fondets vedtekter og prospekt betegnes som lukket spesialfond. Tredje ledd gjelder tilsvarende for spesialfond, og slike fond skal i fondets vedtekter og prospekt betegnes som spesialfond med begrenset krets av innskytere.</article> <article class="defaultP" margin-top="true">Ny § 7-3 a skal lyde:</article><article class="futureLegalArticle" data-name="§7-3a" id="kapittel-1-foreslåttparagraf-6"><span class="futureLegalArticleHeader">§ 7-3 a. <span class="legalArticleTitle">Opplysningskrav for spesialfond</span></span><article class="legalP" id="kapittel-1-foreslåttparagraf-6-ledd-1">Forvaltningsselskap for spesialfond skal minst hver sjette måned utarbeide en rapport som beskriver forholdet mellom fondets risikoprofil, jf. § 3-3 annet ledd, og den risiko fondet faktisk har pådratt seg i rapporteringsperioden.</article><article class="legalP" id="kapittel-1-foreslåttparagraf-6-ledd-2">Rapporten skal sendes samtlige andelseiere, depotmottakeren og tilsynsmyndigheten.</article><article class="legalP" id="kapittel-1-foreslåttparagraf-6-ledd-3">Departementet kan i forskrift gi nærmere regler om rapport som nevnt i første ledd.</article></article> <article class="defaultP" margin-top="true">§ 8-2 nytt femte ledd skal lyde:</article><article class="legalP" id="kapittel-1-ledd-15">Forvaltningsselskap for spesialfond skal umiddelbart gi melding om brudd på bestemmelser i fondets vedtekter som nevnt i § 3-3 annet ledd, og skal innen rimelig tid gi en skriftlig redegjørelse for forholdet til tilsynsmyndigheten.</article></section><section class="section" data-name="kapII" id="kapittel-2" data-lovdata-URL="LTI/lov/2008-06-27-63/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 29. juni 2007 nr. 75 om verdipapirhandel (verdipapirhandelloven) gjøres følgende endringer:</article> <article class="defaultP" margin-top="true">§ 9-15 syvende ledd skal lyde:</article><article class="legalP" id="kapittel-2-ledd-2">Kredittilsynet kan i forskrift eller ved enkeltvedtak frita verdipapirforetak med tillatelse til å yte investeringstjenestene som nevnt i § 2-1 første ledd nr. 4 og 5, og forvaltningsselskap for verdipapirfond med tillatelse til å drive aktiv forvaltning, fra krav til ansvarlig kapital for operasjonell risiko.</article> <article class="defaultP" margin-top="true">§ 9-21 annet ledd nr. 2 nytt annet punktum skal lyde:</article><article class="legalP" id="kapittel-2-ledd-3">Kredittilsynet kan i forskrift eller ved enkeltvedtak gjøre unntak fra første punktum.</article> <article class="defaultP" margin-top="true">§ 15-7 første ledd siste punktum skal lyde:</article><article class="legalP" id="kapittel-2-ledd-4">Tilsvarende gjelder dersom den som faktisk leder oppgjørsvirksomheten i oppgjørssentral eller verdipapirforetaks ledelse eller styre ikke oppfyller kravene til hederlig vandel og erfaring som fastsatt i § 13-1 tredje ledd, § 9-8 annet ledd og § 9-9.</article></section><section class="section" data-name="kapIII" id="kapittel-3" data-lovdata-URL="LTI/lov/2008-06-27-63/KAPITTEL_3"><h2 data-text-align="center">III</h2><article class="centeredP" data-text-align="center"><i>Ikrafttredelse og overgangsregler</i></article><article class="legalP" id="kapittel-3-ledd-1">Loven gjelder fra den tid Kongen bestemmer. De enkelte bestemmelser kan settes i kraft til ulik tid. Kongen kan fastsette overgangsregler.</article></section></main></body></html>