<!DOCTYPE html><html lang="no"><head><title>Lov om endringer i straffeprosessloven mv. (styrket stilling for fornærmede og etterlatte)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2008-03-07-5</dd><dt class="dokid">DokumentID</dt><dd class="dokid">LTI/lov/2008-03-07-5</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 3 s 459</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1915-08-13-5</li><li>lov/1916-07-21-2</li><li>lov/1980-06-13-35</li><li>lov/1981-05-22-25</li><li>lov/1982-12-17-86</li><li>lov/2001-05-18-21</li></ul></dd><dt class="dateOfPublication">Kunngjort</dt><dd class="dateOfPublication">2008-03-07 14:45</dd><dt class="journalNumber">Journalnummer</dt><dd class="journalNumber">2008-0180</dd><dt class="titleShort">Korttittel</dt><dd class="titleShort">Endringslov til straffeprosessloven</dd><dt class="title">Tittel</dt><dd class="title">Lov om endringer i straffeprosessloven mv. (styrket stilling for fornærmede og etterlatte)</dd><dt class="miscInformation">Annet om dokumentet</dt><dd class="miscInformation">Ot.prp.nr.11 (2007–2008), Innst.O.nr.27 (2007–2008) og Besl.O.nr.42 (2007–2008). Odels- og lagtingsvedtak hhv. 7. og 28. februar 2008. Fremmet av Justis- og politidepartementet.</dd><dt class="refid">RefID</dt><dd class="refid">lov/2008-03-07-5</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i straffeprosessloven mv. (styrket stilling for fornærmede og etterlatte)<ul class="tocSubUl"><li>I</li><li>II</li><li>III</li><li>IV</li><li>V</li><li>VI<ul class="tocSubUl"><li>§ 7 b. Varsel til fornærmede eller dennes etterlatte</li></ul></li><li>VII</li></ul></li></ul></dd></dl></header><main class="documentBody" data-lovdata-URL="LTI/lov/2008-03-07-5" id="dokument"><h1>Lov om endringer i straffeprosessloven mv. (styrket stilling for fornærmede og etterlatte)</h1><article class="defaultP" data-text-size="small">Endringer i følgende andre lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 13. august 1915 nr. 5 om domstolene (domstolloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 21. juli 1916 nr. 2 om vidners og sakkyndiges godtgjørelse m.v.</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 13. juni 1980 nr. 35 om fri rettshjelp.</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 17. desember 1982 nr. 86 om rettsgebyr.</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 18. mai 2001 nr. 21 om gjennomføring av straff mv. (straffegjennomføringsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2008-03-07-5/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 13. august 1915 nr. 5 om domstolene (domstolloven) gjøres følgende endringer:</article> <article class="defaultP" margin-top="true">§ 127 nytt annet og tredje punktum skal lyde:</article><article class="legalP" id="kapittel-1-ledd-2">I straffesaker har fornærmede rett til å være til stede med mindre særlige grunner taler mot det. Det samme gjelder etterlatte som nevnt i straffeprosessloven § 93 a annet ledd første punktum.</article> <article class="defaultP" margin-top="true">§ 130 annet ledd første punktum skal lyde:</article><article class="legalP" id="kapittel-1-ledd-3">Retten kan forby at rettsavgjørelser gjengis offentlig før avgjørelsen er meddelt partene og fornærmede eller etterlatte i lovbestemt rekkefølge, jf. straffeprosessloven § 93 a annet ledd annet punktum.</article></section><section class="section" data-name="kapII" id="kapittel-2" data-lovdata-URL="LTI/lov/2008-03-07-5/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 21. juli 1916 nr. 2 om vidners og sakkyndiges godtgjørelse m.v. gjøres følgende endringer:</article> <article class="defaultP" margin-top="true">§ 1 første ledd annet punktum skal lyde:</article><article class="legalP" id="kapittel-2-ledd-2">Det samme gjelder for vitner og sakkyndige som møter eller på annen måte avgir forklaring for gjenopptakelseskommisjonen, jf. straffeprosessloven kapittel 27.</article> <article class="defaultP" margin-top="true">§ 1 annet og nytt tredje ledd skal lyde:</article><article class="legalP" id="kapittel-2-ledd-3">Fornærmede som nevnt i straffeprosessloven § 93 a første ledd og etterlatte som nevnt i straffeprosessloven § 93 a annet ledd første punktum, har krav på godtgjøring som for vitner så langt de er til stede under hovedforhandlingen. Det samme gjelder søsken og steforeldre i saker der noen er død som følge av en straffbar handling.</article><article class="legalP" id="kapittel-2-ledd-4">Hvis bare én hadde foreldreansvaret i en sak der fornærmede under 18 år er død som følge av en straffbar handling, kan vedkommende peke ut en annen person som også kan fremme krav.</article> <article class="defaultP" margin-top="true">§ 6 første ledd nytt annet punktum skal lyde:</article><article class="legalP" id="kapittel-2-ledd-5">Det samme gjelder i andre tilfeller hvor vitnet, fornærmede, eller de etterlatte som nevnt i § 1 annet ledd, av andre særlige grunner har hatt behov for ledsager.</article> <article class="defaultP" margin-top="true">§ 6 nytt annet ledd skal lyde:</article><article class="legalP" id="kapittel-2-ledd-6">Rett til godtgjøring har også den som har foreldreansvar eller er verge for en mindreårig fornærmet som nevnt i straffeprosessloven § 93 a første ledd, selv om fornærmede ikke vitner. Første ledd om ledsager gjelder tilsvarende.</article></section><section class="section" data-name="kapIII" id="kapittel-3" data-lovdata-URL="LTI/lov/2008-03-07-5/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 13. juni 1980 nr. 35 om fri rettshjelp (rettshjelploven) gjøres følgende endring:</article> <article class="defaultP" margin-top="true">§ 11 første ledd nr. 6 skal lyde:</article><article class="legalP" id="kapittel-3-ledd-2">til den som har vært utsatt for handling som nevnt i straffeprosessloven § 107 a første ledd bokstav a eller b, for å vurdere forhold av betydning for anmeldelse.</article></section><section class="section" data-name="kapIV" id="kapittel-4" data-lovdata-URL="LTI/lov/2008-03-07-5/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 22. mai 1981 nr. 25 om rettergangsmåten i straffesaker (Straffeprosessloven) gjøres følgende endringer:</article> <article class="defaultP" margin-top="true">§ 3 fjerde ledd annet punktum skal lyde:</article><article class="legalP" id="kapittel-4-ledd-2">Dette gjelder likevel ikke §§ 72, 80, 229, 273, 289 a, 295, 397 og 398 og ikke kapitlene 9 a og 28.</article> <article class="defaultP" margin-top="true">§ 28 første ledd bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-4-ledd-2-punkt-1"><article class="legalP" id="kapittel-4-ledd-2-punkt-1-ledd-1">etterlatte, og</article></article></li></ul></article> <article class="defaultP" margin-top="true">§ 43 nytt fjerde ledd skal lyde:</article><article class="legalP" id="kapittel-4-ledd-3">Retten sørger for at dommen snarest mulig blir meddelt bistandsadvokaten og fornærmede som har fått avgjort krav etter § 3.</article> <article class="defaultP" margin-top="true">Nåværende fjerde ledd blir nytt femte ledd.</article> <article class="defaultP" margin-top="true">§ 59 a første ledd første punktum nytt nr. 6 skal lyde:<ul class="defaultList"><li data-li-identifier="6." data-name="6."><article class="listArticle" id="kapittel-4-ledd-3-punkt-1"><article class="legalP" id="kapittel-4-ledd-3-punkt-1-ledd-1">beslutning etter § 427 annet ledd annet punktum om å nekte tatt med i straffesaken krav mot siktede fra den umiddelbart skadelidte.</article></article></li></ul></article> <article class="defaultP" margin-top="true">§ 59 a annet ledd nytt annet punktum skal lyde:</article><article class="legalP" id="kapittel-4-ledd-4">Fornærmede med bistandsadvokat kan også klage over siktelsens innhold når det er begjært pådømmelse etter § 248.</article> <article class="defaultP" margin-top="true">Nåværende annet og tredje punktum blir nytt tredje og fjerde punktum.</article> <article class="defaultP" margin-top="true">§ 61 c første ledd nr. 1 skal lyde:<ul class="defaultList"><li data-li-identifier="1)" data-name="1)"><article class="listArticle" id="kapittel-4-ledd-4-punkt-1"><article class="legalP" id="kapittel-4-ledd-4-punkt-1-ledd-1">at opplysningene i en sak gjøres kjent for sakens parter, for fornærmede eller for etterlatte, eller deres representanter, og ellers for dem som opplysningene direkte gjelder,</article></article></li></ul></article> <article class="defaultP" margin-top="true">§ 61 c tredje ledd nytt annet punktum skal lyde:</article><article class="legalP" id="kapittel-4-ledd-5">Det samme gjelder når fornærmede, etterlatte og deres representanter får opplysninger undergitt taushetsplikt, jf. første ledd nr. 1.</article> <article class="defaultP" margin-top="true">Nåværende annet punktum blir nytt tredje punktum.</article> <article class="defaultP" margin-top="true">Nytt kapittel 8 a skal lyde:</article><span class="futuretitle" id="kapittel-4-foreslåttittel-1">Kap 8 a. Fornærmede og etterlatte</span> <article class="defaultP" margin-top="true">Ny § 93 a skal lyde:</article><article class="legalP" id="kapittel-4-ledd-6">Fornærmede med bistandsadvokat er fornærmede i saker hvor det er oppnevnt bistandsadvokat etter § 107 a første ledd eller tredje ledd.</article><article class="legalP" id="kapittel-4-ledd-7">Når noen er død som følge av en straffbar handling, regnes i denne lov som etterlatte den avdødes ektefelle eller samboer, barn og foreldre. Når rettigheter er gitt til etterlatte i lovbestemt rekkefølge, tilkommer rettighetene først den avdødes ektefelle eller samboer, dernest barn, og til sist foreldre. Når avdøde var under 18 år, skal rettighetene likevel alltid først tilkomme den som hadde foreldreansvar. Med etterlatte med bistandsadvokat, menes etterlatte i saker hvor det er oppnevnt bistandsadvokat etter § 107 a annet eller tredje ledd.</article><article class="legalP" id="kapittel-4-ledd-8">I tilfeller hvor andre har fått oppnevnt bistandsadvokat i medhold av § 107 a tredje ledd, gjelder lovens regler om fornærmede eller etterlatte tilsvarende.</article> <article class="defaultP" margin-top="true">Ny § 93 b skal lyde:</article><article class="legalP" id="kapittel-4-ledd-9">Fornærmede og etterlatte med bistandsadvokat skal varsles om rettsmøter under etterforskingen gjennom bistandsadvokaten, jf. § 243 annet ledd. Om varsel til hovedforhandling gjelder reglene i § 275. Fornærmede som fremmer krav etter § 428, innkalles til hovedforhandlingen som part.</article> <article class="defaultP" margin-top="true">Ny § 93 c skal lyde:</article><article class="legalP" id="kapittel-4-ledd-10">Fornærmede og etterlatte har rett til å være til stede i alle rettsmøter, med de forbehold som gjelder etter §§ 245 og 284. De har også rett til å være til stede i rettsmøter som føres for lukkede dører, jf. domstolloven § 127, og når vitneforklaringer skal skje for stengte dører med bare partene til stede og under pålegg om taushetsplikt, jf. straffeprosessloven §§ 117, 118, 119, 120, 121, 124 og 125.</article> <article class="defaultP" margin-top="true">Ny § 93 d skal lyde:</article><article class="legalP" id="kapittel-4-ledd-11">Om møte- og forklaringsplikt gjelder reglene om vitner i §§ 108 flg. Om uteblivelse gjelder § 115.</article> <article class="defaultP" margin-top="true">Ny § 93 e skal lyde:</article><article class="legalP" id="kapittel-4-ledd-12">Første gang fornærmede eller etterlatte avhøres, skal politiet informere om deres rettigheter i saken.</article><article class="legalP" id="kapittel-4-ledd-13">Politiet og påtalemyndigheten skal orientere fornærmede med bistandsadvokat og etterlatte i lovbestemt rekkefølge om sakens utvikling og fremdrift med mindre hensynet til etterforskingen eller andre grunner gjør det utilrådelig. Andre fornærmede skal informeres etter behov.</article> <article class="defaultP" margin-top="true">Ny § 93 f skal lyde:</article><article class="legalP" id="kapittel-4-ledd-14">Fornærmede med bistandsadvokat, etterlatte og avdødes søsken og steforeldre har rett til godtgjøring så langt de er til stede under hovedforhandlingen, jf. lov 21. juli 1916 nr. 2 om vidners og sakkyndiges godtgjørelse m.v. § 1.</article> <article class="defaultP" margin-top="true">§ 99 nytt annet ledd skal lyde:</article><article class="legalP" id="kapittel-4-ledd-15">Siktede skal alltid ha forsvarer når en sak er sendt til pådømmelse etter § 248 og det er oppnevnt bistandsadvokat for fornærmede i medhold av straffeprosessloven § 107 a.</article> <article class="defaultP" margin-top="true">§ 100 nytt tredje ledd skal lyde:</article><article class="legalP" id="kapittel-4-ledd-16">Oppnevning som forsvarer omfatter også fortsatt behandling av sivile krav etter tvistelovens regler, jf. § 434 syvende ledd, og særskilt anke over sivile krav etter tvistelovens regler, jf. § 435, i saker hvor den fornærmede har bistandsadvokat.</article> <article class="defaultP" margin-top="true">§ 100 b første ledd nytt annet punktum skal lyde:</article><article class="legalP" id="kapittel-4-ledd-17">Det samme gjelder når grunnlaget for besøksforbudet er mulig overtredelse av straffeloven § 219.</article> <article class="defaultP" margin-top="true">Nåværende annet punktum blir nytt tredje punktum.</article> <article class="defaultP" margin-top="true">Ny tittel på kapittel 9 a skal lyde:</article><span class="futuretitle" id="kapittel-4-foreslåttittel-2">Kap 9 a. Bistandsadvokaten.</span> <article class="defaultP" margin-top="true">§ 107 a skal lyde:</article><article class="legalP" id="kapittel-4-ledd-18">Fornærmede har rett til å få oppnevnt bistandsadvokat i saker:<ul class="defaultList"><li data-li-identifier="a)" data-name="a)"><article class="listArticle" id="kapittel-4-ledd-18-punkt-1"><article class="legalP" id="kapittel-4-ledd-18-punkt-1-ledd-1">om overtredelse av straffeloven §§ 192-197, § 199, § 200 annet og tredje ledd, § 219, § 222 annet ledd, § 224 og § 342 første ledd bokstav b, jf. § 33 og § 342 første ledd bokstav c, jf. straffeprosessloven § 222 a,</article></article></li><li data-li-identifier="b)" data-name="b)"><article class="listArticle" id="kapittel-4-ledd-18-punkt-2"><article class="legalP" id="kapittel-4-ledd-18-punkt-2-ledd-1">om kjønnslemlestelse etter lov 15. desember 1995 nr. 74,</article></article></li><li data-li-identifier="c)" data-name="c)"><article class="listArticle" id="kapittel-4-ledd-18-punkt-3"><article class="legalP" id="kapittel-4-ledd-18-punkt-3-ledd-1">hvor det er grunn til å tro at fornærmede som følge av handlingen får betydelig skade på legeme eller helbred.</article></article></li></ul></article><article class="legalP" id="kapittel-4-ledd-19">I saker hvor noen under 18 år er død som følge av en straffbar handling, har den som hadde foreldreansvar, rett til å få oppnevnt bistandsadvokat. I andre tilfeller der noen er død som følge av en straffbar handling, kan bistandsadvokat oppnevnes for etterlatte når særlige forhold tilsier at det er behov for det.</article><article class="legalP" id="kapittel-4-ledd-20">Retten kan også oppnevne bistandsadvokat i andre tilfeller der sakens art og alvor, hensynet til de berørte eller andre særlige forhold tilsier at det er behov for advokat.</article><article class="legalP" id="kapittel-4-ledd-21">Når en sak om besøksforbud i eget hjem, jf. § 222 a annet ledd annet punktum, eller kontaktforbud i eget hjem, jf. straffeloven § 33 tredje ledd, bringes inn for retten, har den som forbudet skal beskytte, rett til advokat. Det samme gjelder når besøksforbud på grunnlag av mulig overtredelse av straffeloven § 219 bringes inn for retten. Reglene i kapitlet her gjelder tilsvarende så langt de passer.</article> <article class="defaultP" margin-top="true">§ 107 b første til fjerde ledd skal lyde:</article><article class="legalP" id="kapittel-4-ledd-22">Politiet skal informere om muligheten for å få oppnevnt bistandsadvokat ved første kontakt med fornærmede og etterlatte.</article><article class="legalP" id="kapittel-4-ledd-23">Bistandsadvokat oppnevnes av retten. Ønsker fornærmede eller etterlatte en bestemt advokat, skal denne oppnevnes. Retten kan likevel oppnevne en annen advokat dersom oppnevnelsen av den ønskede advokaten vil føre til forsinkelse av betydning for saken, herunder til overskridelse av fristen for å avholde hovedforhandling i § 275 annet ledd annet punktum. Det samme gjelder dersom forholdene ellers gjør det utilrådelig å oppnevne advokaten. Fornærmede og etterlatte skal gjøres kjent med reglene om godtgjørelse til advokaten.</article><article class="legalP" id="kapittel-4-ledd-24">Dersom det vil kunne skade etterforskingen å vente på rettens oppnevning, kan politiet tilkalle advokat for fornærmede eller etterlatte. Den tilkalte advokat får samme stilling som en advokat oppnevnt av retten. Spørsmålet om oppnevning forelegges retten snarest mulig.</article><article class="legalP" id="kapittel-4-ledd-25">Er advokat oppnevnt og fornærmede dør før saken er avgjort, avgjør retten om oppnevningen skal stå ved lag.</article> <article class="defaultP" margin-top="true">Nåværende tredje ledd blir nytt femte ledd.</article> <article class="defaultP" margin-top="true">§ 107 c skal lyde:</article><article class="legalP" id="kapittel-4-ledd-26">Bistandsadvokaten skal vareta fornærmedes og etterlattes interesser i forbindelse med etterforsking og hovedforhandling i saken. Bistandsadvokaten skal også gi slik annen hjelp og støtte som er naturlig og rimelig i forbindelse med saken.</article><article class="legalP" id="kapittel-4-ledd-27">Bistandsadvokaten skal varsles om og har rett til å være til stede i alle rettsmøter og ved politiets avhør av fornærmede og etterlatte under etterforskingen. Det samme gjelder ved andre etterforskingsskritt som åstedsbefaringer, rekonstruksjoner og lignende når fornærmede eller etterlatte selv skal delta. Bistandsadvokaten kan anmode om at det foretas ytterligere etterforskingsskritt.</article><article class="legalP" id="kapittel-4-ledd-28">Ved avhør av fornærmede og etterlatte har advokaten rett til å stille ytterligere spørsmål. Advokaten har rett til å protestere mot spørsmål som ikke kommer saken ved eller som er stilt på en utilbørlig måte. Under avhør i retten må fornærmede eller etterlatte ikke uten rettens samtykke rådføre seg med sin advokat før vedkommende svarer på spørsmål.</article><article class="legalP" id="kapittel-4-ledd-29">Bistandsadvokaten har rett til å uttale seg om prosessuelle spørsmål som angår fornærmede eller etterlatte.</article><article class="legalP" id="kapittel-4-ledd-30">Ellers har bistandsadvokaten de rettigheter og plikter som fremgår av loven her og kan også utøve de rettigheter som er gitt til fornærmede eller etterlatte på deres vegne.</article> <article class="defaultP" margin-top="true">§ 107 d skal lyde:</article><article class="legalP" id="kapittel-4-ledd-31">Godtgjørelsen fra staten til bistandsadvokaten fastsettes etter reglene i § 107. Er det etter fornærmedes eller etterlattes ønske oppnevnt en advokat med kontor utenfor rettskretsen, kan Kongen gi nærmere regler om i hvilken utstrekning merutgifter ved slik advokatbistand skal dekkes av staten.</article> <article class="defaultP" margin-top="true">Ny § 107 e skal lyde:</article><article class="legalP" id="kapittel-4-ledd-32">Oppnevning som bistandsadvokat omfatter også fortsatt behandling av sivile krav etter tvistelovens regler, jf. § 434 syvende ledd, og særskilt anke over sivile krav etter tvistelovens regler, jf. § 435.</article> <article class="defaultP" margin-top="true">Ny § 107 f skal lyde:</article><article class="legalP" id="kapittel-4-ledd-33">I stedet for en offentlig oppnevnt bistandsadvokat etter § 107 b, kan den som har krav på bistandsadvokat etter § 107 a, velge å la seg bistå av en privat advokat vedkommende har antatt på egen regning. I slike tilfeller gjelder lovens regler om bistandsadvokaten tilsvarende for den private advokaten, unntatt § 107 d.</article><article class="legalP" id="kapittel-4-ledd-34">Også utenom de tilfellene som er beskrevet i § 107 a, har fornærmede eller etterlatte rett til å la seg bistå av advokat på egen regning. I slike tilfeller kan den privat antatte advokaten bare utøve de rettigheter som fornærmede eller etterlatte selv har.</article> <article class="defaultP" margin-top="true">Ny § 107 g skal lyde:</article><article class="legalP" id="kapittel-4-ledd-35">Kongen kan gi forskrift om opprettelse av en fast bistandsadvokatordning.</article> <article class="defaultP" margin-top="true">§ 122 første ledd nytt tredje punktum skal lyde:</article><article class="legalP" id="kapittel-4-ledd-36">Fritak for vitneplikt gjelder ikke for fornærmede eller vitner under 12 år.</article> <article class="defaultP" margin-top="true">§ 129 første ledd annet punktum skal lyde:</article><article class="legalP" id="kapittel-4-ledd-37">Vitnene, med unntak av fornærmede og etterlatte, bør som regel ikke høre på forhandling i saken før de er avhørt under hovedforhandlingen.</article> <article class="defaultP" margin-top="true">§ 130 a tredje ledd annet punktum skal lyde:</article><article class="legalP" id="kapittel-4-ledd-38">Dommere, lagrettemedlemmer, aktor, forsvarer og bistandsadvokat skal opplyses om vitnets navn og gjøres kjent med andre forhold som er av betydning for saken.</article> <article class="defaultP" margin-top="true">§ 216 annet punktum skal lyde:</article><article class="legalP" id="kapittel-4-ledd-39">Reglene i § 208 gjelder tilsvarende.</article> <article class="defaultP" margin-top="true">§ 222 a sjette ledd nytt sjette punktum skal lyde:</article><article class="legalP" id="kapittel-4-ledd-40">Bistandsadvokat oppnevnt etter § 107 a første og fjerde ledd kan også uttale seg selv om den forbudet skal beskytte, ikke møter.</article> <article class="defaultP" margin-top="true">Nåværende sjette og syvende punktum blir nytt syvende og åttende punktum.</article> <article class="defaultP" margin-top="true">§ 234 annet ledd første punktum skal lyde:</article><article class="legalP" id="kapittel-4-ledd-41">Avhør av vitne under 16 år i sak om forbrytelse eller forseelse mot sedeligheten bør fortrinnsvis begjæres foretatt etter reglene i § 239.</article> <article class="defaultP" margin-top="true">§ 237 nytt annet ledd skal lyde:</article><article class="legalP" id="kapittel-4-ledd-42">Retten kan etter begjæring fra fornærmede oppnevne en sakkyndig under etterforskingen for å utrede hvilke helseskader fornærmede er påført dersom det er nødvendig for å avgjøre vedkommendes krav etter § 3.</article> <article class="defaultP" margin-top="true">Nåværende annet og tredje ledd blir nytt tredje og fjerde ledd.</article> <article class="defaultP" margin-top="true">§ 239 første ledd første punktum skal lyde:</article><article class="legalP" id="kapittel-4-ledd-43">Ved avhør av et vitne under 16 år eller et vitne med psykisk utviklingshemming eller tilsvarende funksjonssvikt i en sak om forbrytelse eller forseelse mot sedelighet, skal dommeren ta imot forklaringen utenfor rettsmøte, når han finner det ønskelig av hensyn til vitnet eller av andre grunner.</article> <article class="defaultP" margin-top="true">§ 242 første ledd første punktum skal lyde:</article><article class="legalP" id="kapittel-4-ledd-44">Mistenkte, hans forsvarer, fornærmede, etterlatte i lovbestemt rekkefølge og bistandsadvokaten skal på begjæring gis adgang til å gjøre seg kjent med sakens dokumenter såfremt det kan skje uten skade eller fare for etterforskingens øyemed eller for tredjemann.</article> <article class="defaultP" margin-top="true">§ 242 tredje ledd skal lyde:</article><article class="legalP" id="kapittel-4-ledd-45">Blir adgang til dokumentene nektet, kan spørsmålet kreves avgjort ved kjennelse av retten.</article> <article class="defaultP" margin-top="true">§ 243 annet ledd skal lyde:</article><article class="legalP" id="kapittel-4-ledd-46">Så vidt mulig bør påtalemyndigheten, forsvareren og bistandsadvokaten i tide varsles om møtet.</article> <article class="defaultP" margin-top="true">§ 244 første ledd nytt annet punktum skal lyde:</article><article class="legalP" id="kapittel-4-ledd-47">Bistandsadvokaten har rett til å være til stede og har ved avhør av fornærmede og etterlatte de rettigheter som fremgår av § 107 c tredje ledd.</article> <article class="defaultP" margin-top="true">§ 245 første ledd fjerde punktum skal lyde:</article><article class="legalP" id="kapittel-4-ledd-48">Ved avhør av fornærmede, etterlatte eller av et vitne under 18 år, kan retten treffe beslutning om at siktede eller andre skal forlate rettssalen også hvis særlige grunner gjør at hensynet til henholdsvis fornærmede, etterlatte eller vitnet tilsier det.</article> <article class="defaultP" margin-top="true">Femte punktum oppheves. Nåværende sjette punktum blir nytt femte punktum.</article> <article class="defaultP" margin-top="true">§ 245 annet ledd første punktum skal lyde:</article><article class="legalP" id="kapittel-4-ledd-49">Når siktede, fornærmede, etterlatte eller noen annen som har partsrettigheter, har forlatt rettssalen etter reglene i første ledd og igjen kommer til stede, skal han gjøres kjent med det som er forhandlet i hans fravær.</article> <article class="defaultP" margin-top="true">§ 245 tredje ledd første punktum skal lyde:</article><article class="legalP" id="kapittel-4-ledd-50">Under særegne forhold kan retten ved kjennelse helt utelukke siktede og hans private forsvarer, fornærmede og etterlatte dersom og så lenge det er grunn til å frykte for at etterforskingens øyemed ellers ville bli utsatt for fare, eller hensynet til rikets sikkerhet eller forhold til fremmed stat tilsier det.</article> <article class="defaultP" margin-top="true">§ 248 tredje ledd nytt annet punktum skal lyde:</article><article class="legalP" id="kapittel-4-ledd-51">Det samme gjelder bistandsadvokat for fornærmede.</article> <article class="defaultP" margin-top="true">§ 248 nytt femte ledd skal lyde:</article><article class="legalP" id="kapittel-4-ledd-52">Bistandsadvokat for fornærmede skal underrettes om påtalemyndighetens begjæring om tilståelsesdom og varsles om rettsmøtet.</article> <article class="defaultP" margin-top="true">§ 252 tredje ledd nytt annet punktum skal lyde:</article><article class="legalP" id="kapittel-4-ledd-53">Fremmer påtalemyndigheten krav etter § 427, skal den så langt mulig angi kravets størrelse.</article> <article class="defaultP" margin-top="true">§ 264 a skal lyde:</article><article class="legalP" id="kapittel-4-ledd-54">Påtalemyndigheten underretter fornærmede og etterlatte i lovbestemt rekkefølge om at det er tatt ut tiltale i saken og om at de kan kreve å gjøre seg kjent med tiltalebeslutningen.</article><article class="legalP" id="kapittel-4-ledd-55">Påtalemyndigheten fastsetter samtidig en frist for fornærmede og etterlatte med bistandsadvokat for å foreslå supplerende bevisførsel om straffekravet. Avslår påtalemyndigheten å føre beviset, kan spørsmålet bringes inn for retten til avgjørelse.</article><article class="legalP" id="kapittel-4-ledd-56">Fornærmede og etterlatte i lovbestemt rekkefølge skal på begjæring gis adgang til å gjøre seg kjent med sakens dokumenter såfremt det kan skje uten skade eller fare for en tredjeperson. § 242 første ledd siste punktum og siste ledd gjelder tilsvarende.</article><article class="legalP" id="kapittel-4-ledd-57">Bistandsadvokaten skal ha kopi av tiltalebeslutningen, av bevisoppgaven og så vidt mulig av sakens dokumenter. Påtalemyndigheten skal også angi når saken bør behandles. Dokumenter som ikke blir sendt til advokaten, skal gjøres tilgjengelig for denne på hensiktsmessig måte. Advokaten skal gis adgang til overfor retten å uttale seg om tidspunkt for hovedforhandlingen i saken.</article> <article class="defaultP" margin-top="true">Ny § 264 b skal lyde:</article><article class="legalP" id="kapittel-4-ledd-58">Fremmer påtalemyndigheten krav for fornærmede etter § 427, fastsetter den en frist for fornærmede for å be om endringer i angivelsen av kravet.</article><article class="legalP" id="kapittel-4-ledd-59">Ellers fastsetter påtalemyndigheten en frist for fornærmede for å fremsette krav etter § 428. Kravet fremsettes for retten. Fornærmede skal angi kravets størrelse, dets faktiske og rettslige grunnlag samt hvilke bevis som vil bli ført. Retten sender kopi av kravet til tiltalte og fastsetter en frist for bemerkninger til kravet. Retten kan nekte at kravet fremsettes etter reglene i § 428 fjerde ledd.</article> <article class="defaultP" margin-top="true">§ 265 nytt annet ledd skal lyde:</article><article class="legalP" id="kapittel-4-ledd-60">Forsvareren skal også uttale seg om eventuelle sivile krav som nevnt i § 264 b.</article> <article class="defaultP" margin-top="true">Nåværende annet ledd blir nytt tredje ledd.</article> <article class="defaultP" margin-top="true">§ 271 første ledd skal lyde:</article><article class="legalP" id="kapittel-4-ledd-61">Når bevisopptak blir begjært etter § 270, skal underretning samtidig gis til motparten, bistandsadvokaten og den som fremmer krav etter § 428.</article> <article class="defaultP" margin-top="true">§ 271 annet ledd nytt annet punktum skal lyde:</article><article class="legalP" id="kapittel-4-ledd-62">Bistandsadvokaten kan stille spørsmål til vitner, sakkyndige og tiltalte.</article> <article class="defaultP" margin-top="true">Nåværende annet punktum blir nytt tredje punktum.</article> <article class="defaultP" margin-top="true">§ 272 første ledd ny bokstav h skal lyde:<ul class="defaultList"><li data-li-identifier="h)" data-name="h)"><article class="listArticle" id="kapittel-4-ledd-62-punkt-1"><article class="legalP" id="kapittel-4-ledd-62-punkt-1-ledd-1">om pådømmelsen av krav som nevnt i § 3 skal utsettes etter § 431.</article></article></li></ul></article> <article class="defaultP" margin-top="true">§ 272 nytt femte ledd skal lyde:</article><article class="legalP" id="kapittel-4-ledd-63">Forhold som nevnt i første ledd bokstav f, g og h skal i saker som nevnt i § 107 a om mulig avklares før hovedforhandlingen.</article> <article class="defaultP" margin-top="true">Nåværende femte ledd blir nytt sjette ledd.</article> <article class="defaultP" margin-top="true">§ 275 første ledd første punktum skal lyde:</article><article class="legalP" id="kapittel-4-ledd-64">Retten fastsetter så snart som mulig tid og sted for hovedforhandlingen og underretter påtalemyndigheten, forsvareren og bistandsadvokaten.</article> <article class="defaultP" margin-top="true">§ 275 fjerde ledd nytt annet punktum skal lyde:</article><article class="legalP" id="kapittel-4-ledd-65">Påtalemyndigheten gir underretning om tid og sted for hovedforhandling til etterlatte i lovbestemt rekkefølge hvis de ikke varsles på annen måte.</article> <article class="defaultP" margin-top="true">§ 284 første ledd femte punktum skal lyde:</article><article class="legalP" id="kapittel-4-ledd-66">Ved avhør av fornærmede, etterlatte eller av et vitne under 18 år, kan retten treffe beslutning om at tiltalte eller andre skal forlate rettssalen også dersom særlige grunner gjør at hensynet til henholdsvis fornærmede, etterlatte eller vitnet tilsier det.</article> <article class="defaultP" margin-top="true">Sjette punktum oppheves. Gjeldende syvende punktum blir nytt sjette punktum.</article> <article class="defaultP" margin-top="true">Ny § 289 a skal lyde:</article><article class="legalP" id="kapittel-4-ledd-67">Fornærmede med bistandsadvokat forklarer seg som hovedregel før tiltalte.</article><article class="legalP" id="kapittel-4-ledd-68">Dersom det er flere fornærmede med bistandsadvokat i samme sak, bør tiltalte gis anledning til å forklare seg etter hver fornærmet. Fornærmede bør ikke høre på andre fornærmedes forklaringer før de selv forklarer seg.</article><article class="legalP" id="kapittel-4-ledd-69">Dersom etterlatte skal forklare seg og hensynet til sakens opplysning tilsier at de ikke bør overvære forhandlingene før de selv har forklart seg, kan retten bestemme at de skal forklare seg før tiltalte.</article> <article class="defaultP" margin-top="true">Ny § 291 a skal lyde:</article><article class="legalP" id="kapittel-4-ledd-70">Bistandsadvokaten kan stille spørsmål til tiltalte, vitner og sakkyndige etter aktor og forsvarer.</article> <article class="defaultP" margin-top="true">§ 298 første ledd første punktum skal lyde:</article><article class="legalP" id="kapittel-4-ledd-71">I sak om forbrytelse eller forseelse mot sedelighet skal opplesing, videoopptak eller lydopptak av en forklaring som et vitne under 16 år har gitt for en domstol eller etter reglene i § 239, tre i stedet for personlig avhør, når ikke retten av særlige grunner finner at vitnet bør gi forklaring under hovedforhandlingen.</article> <article class="defaultP" margin-top="true">§ 303 nytt annet og tredje punktum skal lyde:</article><article class="legalP" id="kapittel-4-ledd-72">Det samme gjelder fornærmede og etterlatte med bistandsadvokat. De bør også få uttale seg etter tiltaltes forklaring.</article> <article class="defaultP" margin-top="true">Ny § 303 a skal lyde:</article><article class="legalP" id="kapittel-4-ledd-73">Etterlatte i lovbestemt rekkefølge som ikke skal forklare seg, har likevel rett til å gi en fremstilling av hvilke konsekvenser den handlingen som straffesaken gjelder, har medført for vedkommende.</article> <article class="defaultP" margin-top="true">§ 304 første ledd tredje punktum skal lyde:</article><article class="legalP" id="kapittel-4-ledd-74">Før saken tas opp til doms, gis først fornærmede og etterlatte med bistandsadvokat, dernest tiltalte, anledning til å komme med en sluttbemerkning.</article> <article class="defaultP" margin-top="true">§ 310 første ledd nytt annet punktum skal lyde:</article><article class="legalP" id="kapittel-4-ledd-75">Siktede må innen samme frist angi om det begjæres ny behandling av krav som nevnt i § 3.</article> <article class="defaultP" margin-top="true">§ 311 første ledd nytt annet punktum skal lyde:</article><article class="legalP" id="kapittel-4-ledd-76">Siktede må innen samme frist angi om det begjæres ny behandling av krav som nevnt i § 3.</article> <article class="defaultP" margin-top="true">Nåværende annet og tredje punktum blir nytt tredje og fjerde punktum.</article> <article class="defaultP" margin-top="true">§ 314 nytt tredje ledd skal lyde:</article><article class="legalP" id="kapittel-4-ledd-77">Begjæring om ny behandling av krav som nevnt i § 3 skal angi:<ul class="defaultList"><li data-li-identifier="1." data-name="1."><article class="listArticle" id="kapittel-4-ledd-77-punkt-1"><article class="legalP" id="kapittel-4-ledd-77-punkt-1-ledd-1">om den gjelder hele avgjørelsen,</article></article></li><li data-li-identifier="2." data-name="2."><article class="listArticle" id="kapittel-4-ledd-77-punkt-2"><article class="legalP" id="kapittel-4-ledd-77-punkt-2-ledd-1">det resultat som kreves,</article></article></li><li data-li-identifier="3." data-name="3."><article class="listArticle" id="kapittel-4-ledd-77-punkt-3"><article class="legalP" id="kapittel-4-ledd-77-punkt-3-ledd-1">de feil som gjøres gjeldende,</article></article></li><li data-li-identifier="4." data-name="4."><article class="listArticle" id="kapittel-4-ledd-77-punkt-4"><article class="legalP" id="kapittel-4-ledd-77-punkt-4-ledd-1">den faktiske og rettslige begrunnelse for at det foreligger feil,</article></article></li><li data-li-identifier="5." data-name="5."><article class="listArticle" id="kapittel-4-ledd-77-punkt-5"><article class="legalP" id="kapittel-4-ledd-77-punkt-5-ledd-1">de bevis som vil bli ført.</article></article></li></ul><p class="leddfortsettelse">§§ 313, 318 og 319 gjelder tilsvarende så langt det passer.</p></article> <article class="defaultP" margin-top="true">§ 325 nytt annet ledd skal lyde:</article><article class="legalP" id="kapittel-4-ledd-78">Henvisningsavgjørelsen skal forkynnes for den som har fått krav som nevnt i § 3 avgjort i den avgjørelsen anken gjelder. Fornærmede gis samtidig en frist for å begjære behandling av krav etter § 3 jf. § 428, eventuelt imøtegå begjæring fra siktede etter § 311 første ledd annet punktum eller § 310 første ledd annet punktum.</article> <article class="defaultP" margin-top="true">§ 397 annet ledd tredje og nytt fjerde punktum skal lyde:</article><article class="legalP" id="kapittel-4-ledd-79">Kommisjonen kan oppnevne bistandsadvokat etter reglene i § 107 a. Reglene i §§ 107 b-107 g gjelder så langt de passer.</article> <article class="defaultP" margin-top="true">Nåværende fjerde punktum blir nytt femte punktum.</article> <article class="defaultP" margin-top="true">§ 397 nytt femte ledd skal lyde:</article><article class="legalP" id="kapittel-4-ledd-80">Kommisjonen underretter fornærmede og etterlatte i lovbestemt rekkefølge om begjæringen, med mindre den forkastes etter tredje ledd. Fornærmede og etterlatte i lovbestemt rekkefølge skal gjøres kjent med sin rett til dokumentinnsyn, til å uttale seg og til å be om å avgi forklaring for kommisjonen, samt muligheten til å få oppnevnt bistandsadvokat.</article> <article class="defaultP" margin-top="true">§ 398 nytt annet ledd skal lyde:</article><article class="legalP" id="kapittel-4-ledd-81">Fornærmede og etterlatte i lovbestemt rekkefølge skal gis anledning til å uttale seg skriftlig om begjæringen. Fornærmede og etterlatte kan be om å forklare seg for kommisjonen etter reglene i § 398 a.</article> <article class="defaultP" margin-top="true">Nåværende annet, tredje og fjerde ledd blir nytt tredje, fjerde og femte ledd.</article> <article class="defaultP" margin-top="true">§ 398 nytt femte ledd første punktum skal lyde:</article><article class="legalP" id="kapittel-4-ledd-82">Om dokumentinnsyn gjelder §§ 28, 242, 242 a, 264, 264 a og 267 tilsvarende.</article> <article class="defaultP" margin-top="true">Ny § 400 a skal lyde:</article><article class="legalP" id="kapittel-4-ledd-83">Når gjenåpning er besluttet, gjelder § 264 a tilsvarende så langt det passer.</article> <article class="defaultP" margin-top="true">§ 426 oppheves.</article> <article class="defaultP" margin-top="true">§ 427 første ledd nytt tredje punktum skal lyde:</article><article class="legalP" id="kapittel-4-ledd-84">Om kravets forberedelse gjelder § 252 tredje ledd annet punktum, § 264 b første ledd og § 265 annet ledd.</article> <article class="defaultP" margin-top="true">§ 427 annet ledd skal lyde:</article><article class="legalP" id="kapittel-4-ledd-85">Dersom det er oppnevnt bistandsadvokat for fornærmede, skal kravet fremmes etter § 428. Krav ellers mot siktede fra den som er umiddelbart skadelidende ved den straffbare handling kan bare nektes tatt med dersom kravet er åpenbart ugrunnet, eller dersom det ville være til uforholdsmessig ulempe for påtalemyndigheten om kravet ble fremmet i forbindelse med straffesaken. Den umiddelbart skadelidende skal straks underrettes om en slik beslutning og har klagerett etter straffeprosessloven § 59 a første ledd nr. 6.</article> <article class="defaultP" margin-top="true">§ 428 første ledd nytt annet og tredje punktum skal lyde:</article><article class="legalP" id="kapittel-4-ledd-86">Er det oppnevnt bistandsadvokat, skal kravet alltid fremmes etter bestemmelsen her. Fornærmede med bistandsadvokat kan fremme kravet etter denne bestemmelsen også i saker som pådømmes etter § 248.</article> <article class="defaultP" margin-top="true">§ 428 nytt tredje og fjerde ledd skal lyde:</article><article class="legalP" id="kapittel-4-ledd-87">Om kravets forberedelse gjelder § 264 b annet ledd og § 265 annet ledd.</article><article class="legalP" id="kapittel-4-ledd-88">Retten kan nekte kravet forfulgt dersom det åpenbart er mest hensiktsmessig å behandle kravet i sivilprosessens former.</article> <article class="defaultP" margin-top="true">§ 434 tredje til syvende ledd skal lyde:</article><article class="legalP" id="kapittel-4-ledd-89">Begjæring om ny behandling av krav som nevnt i § 3 må for siktede inngis sammen med anke eller motanke i straffesaken, jf. § 310 første ledd annet punktum og § 311 første ledd annet punktum. Om begjæringen gjelder § 314 tredje ledd.</article><article class="legalP" id="kapittel-4-ledd-90">Påtalemyndigheten underretter bistandsadvokaten og ellers fornærmede som har fått avgjort krav etter § 3, om anke i straffesaken og ankens innhold.</article><article class="legalP" id="kapittel-4-ledd-91">Henvises anken til behandling, skal retten forkynne henvisningsavgjørelsen for fornærmede, jf. § 325 annet ledd. Fornærmede gis samtidig en frist for selv å begjære behandling av krav som nevnt i § 3, jf. § 428. For begjæring om behandling av krav som ikke tidligere har vært satt frem, gjelder § 264 b annet ledd tredje punktum. For begjæring om ny behandling av krav gjelder § 314 tredje ledd. Retten sender kopi av fornærmedes begjæring til siktede med frist for tilsvar.</article><article class="legalP" id="kapittel-4-ledd-92">Begjæring fra fornærmede eller påtalemyndigheten om behandling av krav som nevnt § 3 må fremsettes så tidlig at den annen part har tilstrekkelig tid til å forberede seg på behandlingen.</article><article class="legalP" id="kapittel-4-ledd-93">Dersom anken i straffesaken trekkes, avvises eller ikke henvises til ankeforhandling eller et sivilt krav ellers ikke avgjøres i straffesaken, skal retten sørge for at melding om dette blir forkynt for den som har fått pådømt krav etter § 3. Partene skal samtidig orienteres om adgangen til å kreve fortsatt behandling etter tvistelovens regler og om fristen i tredje punktum. Parten må innen én måned etter at slik melding ble forkynt for ham, gi retten melding om at han krever fortsatt behandling av det sivile kravet. Om slikt krav ikke fremsettes, skal denne delen av saken heves.</article></section><section class="section" data-name="kapV" id="kapittel-5" data-lovdata-URL="LTI/lov/2008-03-07-5/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I lov 17. desember 1982 nr. 86 om rettsgebyr gjøres følgende endring:</article> <article class="defaultP" margin-top="true">§ 10 nytt annet ledd skal lyde:</article><article class="legalP" id="kapittel-5-ledd-2">Retten bør gi fritak for rettsgebyr for den som har bistandsadvokat etter straffeprosessloven § 107 e og forsvarer etter § 100 tredje ledd i saker som behandles etter straffeprosessloven § 434 syvende ledd og § 435.</article></section><section class="section" data-name="kapVI" id="kapittel-6" data-lovdata-URL="LTI/lov/2008-03-07-5/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">I lov 18. mai 2001 nr. 21 om gjennomføring av straff mv. (straffegjennomføringsloven) gjøres følgende endringer:</article> <article class="defaultP" margin-top="true">Overskriften i kapittel 2 skal lyde:</article><span class="futuretitle" id="kapittel-6-foreslåttittel-1">Kapittel 2. Administrative bestemmelser mv.</span> <article class="defaultP" margin-top="true">Ny § 7 b skal lyde:</article><article class="futureLegalArticle" data-name="§7b" id="kapittel-6-foreslåttparagraf-1"><span class="futureLegalArticleHeader">§ 7 b. <span class="legalArticleTitle">Varsel til fornærmede eller dennes etterlatte</span></span><article class="legalP" id="kapittel-6-foreslåttparagraf-1-ledd-1">For regler om varsling til fornærmede eller dennes etterlatte om kriminalomsorgens avgjørelser, se § 16 sjette ledd, § 20 annet ledd, § 36 tredje ledd, § 40 siste ledd, § 42 syvende og åttende ledd og straffeloven § 39 g femte ledd.</article></article></section><section class="section" data-name="kapVII" id="kapittel-7" data-lovdata-URL="LTI/lov/2008-03-07-5/KAPITTEL_7"><h2 data-text-align="center">VII</h2><article class="legalP" id="kapittel-7-ledd-1">Loven trer i kraft fra den tid Kongen bestemmer.</article></section></main></body></html>