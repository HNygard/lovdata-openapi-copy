<!DOCTYPE html><html lang="no"><head><title>Forskrift om obligatoriske volumstørrelser for visse alkoholholdige produkter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-09-18-1079</dd><dt class="dokid">DokumentID</dt><dd class="dokid">LTI/forskrift/2008-09-18-1079</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 11 s 1523</dd><dt class="dateInForce">I kraft fra</dt><dd class="dateInForce">2009-04-11</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-06-08-553</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-01-26-4/§16</li></ul></dd><dt class="dateOfPublication">Kunngjort</dt><dd class="dateOfPublication">2008-10-07 14:30</dd><dt class="journalNumber">Journalnummer</dt><dd class="journalNumber">2008-0849</dd><dt class="titleShort">Korttittel</dt><dd class="titleShort">Forskrift om volumstørrelser, alkoholprodukter</dd><dt class="title">Tittel</dt><dd class="title">Forskrift om obligatoriske volumstørrelser for visse alkoholholdige produkter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og handelsdepartementet 18. september 2008 med hjemmel i lov 26. januar 2007 nr. 4 om målenheter, måling og normaltid § 16. <br /> <strong>EØS-henvisninger:</strong> EØS-avtalen vedlegg II kap. IX nr. 27c (direktiv 2007/45/EF).</dd><dt class="refid">RefID</dt><dd class="refid">forskrift/2008-09-18-1079</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om obligatoriske volumstørrelser for visse alkoholholdige produkter<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Obligatoriske volumstørrelser</li><li>§ 4. Multipakninger og ferdigpakninger bestående av enkeltpakninger</li><li>§ 5. Opphevelse og ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2008-09-18-1079" id="dokument"><h1>Forskrift om obligatoriske volumstørrelser for visse alkoholholdige produkter</h1><article class="legalArticle" data-lovdata-URL="LTI/forskrift/2008-09-18-1079/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften gjelder ferdigpakninger som inneholder produktene vin, gul vin, musserende vin, sterkvin, aromatisert vin og alkoholsterke drikker.</article><article class="legalP" id="paragraf-1-ledd-2">Forskriften gjelder ikke for produkter som selges i forretninger med tollfritak og er beregnet for konsum utenfor EØS-området.</article></article><article class="legalArticle" data-lovdata-URL="LTI/forskrift/2008-09-18-1079/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">Med ferdigpakning forstås kombinasjonen av en vare og den individuelle emballasje når den er pakket uten at kjøperen er til stede og har en mengde som er fastsatt på forhånd, og som ikke kan endres uten at forpakningen enten blir åpnet eller gjennomgår en synlig forandring.</article><article class="legalP" id="paragraf-2-ledd-2">Med vin, gul vin, musserende vin, sterkvin og aromatisert vin forstås som i forskrift 11. oktober 2006 nr. 1147 om vin § 2. Med alkoholsterke drikker forstås som i forskrift 11. oktober 2006 nr. 1148 om alkoholsterke drikker og aromatiserte drikker mv. § 2 og § 4.</article></article><article class="legalArticle" data-lovdata-URL="LTI/forskrift/2008-09-18-1079/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Obligatoriske volumstørrelser</span></h2><article class="legalP" id="paragraf-3-ledd-1">Produktene i tabell 1 som er ferdigpakket innenfor de angitte intervallene, kan bare selges eller tilbys for salg i de obligatoriske volumstørrelsene angitt i tabellen.</article><article class="legalP" id="paragraf-3-ledd-2">Ferdigpakninger som selges eller tilbys for salg i de obligatoriske størrelsene angitt i tabell 1, kan ikke nektes, forbys eller begrenses markedsadgang grunnet ferdigpakningens volumstørrelse.</article> <article class="defaultP" margin-top="true"><i>Tabell 1</i><table><thead><tr><th data-text-align="left" data-vertical-align="top"><i>Produkt:</i></th><th data-text-align="left" data-vertical-align="top"><i>Obligatorisk volumstørrelse</i></th></tr></thead><tbody><tr><td data-text-align="left" data-vertical-align="top">Vin</td><td data-text-align="left" data-vertical-align="top">I intervallet 100 ml-1&#xa0;500 ml<br />ml: 100-187-250-375-500-750-1000-1&#xa0;500</td></tr><tr><td data-text-align="left" data-vertical-align="top">Gul vin</td><td data-text-align="left" data-vertical-align="top">I intervallet 100 ml-1&#xa0;500 ml<br />ml: 620</td></tr><tr><td data-text-align="left" data-vertical-align="top">Musserende vin</td><td data-text-align="left" data-vertical-align="top">I intervallet 125 ml-1&#xa0;500 ml<br />ml: 125-200-375-750-1&#xa0;500</td></tr><tr><td data-text-align="left" data-vertical-align="top">Sterkvin</td><td data-text-align="left" data-vertical-align="top">I intervallet 100 ml-1&#xa0;500 ml<br />ml: 100-200-375-500-750-1000-1&#xa0;500</td></tr><tr><td data-text-align="left" data-vertical-align="top">Aromatisert vin</td><td data-text-align="left" data-vertical-align="top">I intervallet 100 ml-1&#xa0;500 ml<br />ml: 100-200-375-500-750-1000-1&#xa0;500</td></tr><tr><td data-text-align="left" data-vertical-align="top">Alkoholsterke drikker</td><td data-text-align="left" data-vertical-align="top">I intervallet 100 ml-2000 ml<br />ml: 100-200-350-500-700-1000-1&#xa0;500-1&#xa0;750-2000</td></tr></tbody></table></article></article><article class="legalArticle" data-lovdata-URL="LTI/forskrift/2008-09-18-1079/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Multipakninger og ferdigpakninger bestående av enkeltpakninger</span></h2><article class="legalP" id="paragraf-4-ledd-1">Dersom to eller flere enkeltpakninger inngår i en multipakning, gjelder de obligatoriske volumstørrelsene i tabell 1 for hver enkeltpakning.</article><article class="legalP" id="paragraf-4-ledd-2">Dersom en ferdigpakning består av to eller flere enkeltpakninger som ikke er beregnet for salg enkeltvis, gjelder de obligatoriske volumstørrelsene i tabell 1 for hele ferdigpakningen.</article></article><article class="legalArticle" data-lovdata-URL="LTI/forskrift/2008-09-18-1079/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Opphevelse og ikrafttredelse</span></h2><article class="legalP" id="paragraf-5-ledd-1">Denne forskriften trer i kraft 11. april 2009. Fra samme tid oppheves forskrift 8. juni 1995 nr. 553 om obligatoriske vekt- og volumstørrelser for visse produkter.</article></article></main></body></html>