<!DOCTYPE html><html lang="no"><head><title>Forskrift om krav til kvalitet og internkontroll i barneverninstitusjoner</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-06-10-580</dd><dt class="dokid">DokumentID</dt><dd class="dokid">LTI/forskrift/2008-06-10-580</dd><dt class="ministry">Departement</dt><dd class="ministry"><ul><li>Barne- og likestillingsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 6 s 1039</dd><dt class="dateInForce">I kraft fra</dt><dd class="dateInForce">2008-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-10-27-1282</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-07-17-100/§5-10</li></ul></dd><dt class="dateOfPublication">Kunngjort</dt><dd class="dateOfPublication">2008-06-17 13:10</dd><dt class="journalNumber">Journalnummer</dt><dd class="journalNumber">2008-0502</dd><dt class="titleShort">Korttittel</dt><dd class="titleShort">Forskrift om internkontroll i institusjoner</dd><dt class="title">Tittel</dt><dd class="title">Forskrift om krav til kvalitet og internkontroll i barneverninstitusjoner</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Barne- og likestillingsdepartementet 10. juni 2008 med hjemmel i lov 17. juli 1992 nr. 100 om barneverntjenester (barnevernloven) § 5-10.</dd><dt class="refid">RefID</dt><dd class="refid">forskrift/2008-06-10-580</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om krav til kvalitet og internkontroll i barneverninstitusjoner<ul class="tocSubUl"><li>Kapittel 1. Krav til kvalitet i barneverninstitusjoner<ul class="tocSubUl"><li>§ 1. Institusjonsplan</li><li>§ 2. Målgruppe, målsetting og metodikk</li><li>§ 3. Materielle krav</li><li>§ 4. Institusjonens lokalisering</li><li>§ 5. Krav til bemanning og de ansattes kompetanse</li><li>§ 6. Oppbevaring av private eiendeler og penger</li><li>§ 7. Medisinsk tilsyn og behandling</li><li>§ 8. Oppbevaring og behandling av personopplysninger</li><li>§ 9. Beboernes medvirkning</li></ul></li><li>Kapittel 2. Særlige regler om internkontroll i barneverninstitusjoner<ul class="tocSubUl"><li>§ 10. Internkontroll</li><li>§ 11. Virkeområde</li><li>§ 12. Innholdet i internkontrollen</li><li>§ 13. Dokumentasjon</li></ul></li><li>Kapittel 3. Ikrafttredelse<ul class="tocSubUl"><li>§ 14. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2008-06-10-580" id="dokument"><h1>Forskrift om krav til kvalitet og internkontroll i barneverninstitusjoner</h1><section class="section" data-name="kap1" id="kapittel-1" data-lovdata-URL="LTI/forskrift/2008-06-10-580/KAPITTEL_1"><h2>Kapittel 1. Krav til kvalitet i barneverninstitusjoner</h2><article class="legalArticle" data-lovdata-URL="LTI/forskrift/2008-06-10-580/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Institusjonsplan</span></h3><article class="legalP" id="kapittel-1-paragraf-1-ledd-1">Institusjonen skal ha en skriftlig plan for sin virksomhet. I planen skal det redegjøres for hvordan institusjonen oppfyller de krav som stilles til institusjonene i denne forskrift og i regelverket for øvrig.</article></article><article class="legalArticle" data-lovdata-URL="LTI/forskrift/2008-06-10-580/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Målgruppe, målsetting og metodikk</span></h3><article class="legalP" id="kapittel-1-paragraf-2-ledd-1">Institusjonen skal ha en definert målgruppe og en formulert målsetting for sin faglige virksomhet. De faglige metoder som anvendes ved institusjonen skal være faglig og etisk forsvarlige, tilpasset institusjonens målgruppe og målsetting og være forankret i allment anerkjent fagteori.</article></article><article class="legalArticle" data-lovdata-URL="LTI/forskrift/2008-06-10-580/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Materielle krav</span></h3><article class="legalP" id="kapittel-1-paragraf-3-ledd-1">Institusjonen må være fysisk utformet og materielt utstyrt på en slik måte at institusjonen kan ivareta sine oppgaver i forhold til institusjonens målgruppe og målsetting, jf. § 2.</article><article class="legalP" id="kapittel-1-paragraf-3-ledd-2">Sett i forhold til institusjonens målgruppe og målsetting skal institusjonen ha<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-3-ledd-2-punkt-1"><article class="legalP" id="kapittel-1-paragraf-3-ledd-2-punkt-1-ledd-1">tilstrekkelige fellesarealer</article></article></li><li data-li-identifier="b)" data-name="b)"><article class="listArticle" id="kapittel-1-paragraf-3-ledd-2-punkt-2"><article class="legalP" id="kapittel-1-paragraf-3-ledd-2-punkt-2-ledd-1">lokaler som er egnet til fritidsaktiviteter</article></article></li><li data-li-identifier="c)" data-name="c)"><article class="listArticle" id="kapittel-1-paragraf-3-ledd-2-punkt-3"><article class="legalP" id="kapittel-1-paragraf-3-ledd-2-punkt-3-ledd-1">lokaler som er egnet til samvær med familie</article></article></li><li data-li-identifier="d)" data-name="d)"><article class="listArticle" id="kapittel-1-paragraf-3-ledd-2-punkt-4"><article class="legalP" id="kapittel-1-paragraf-3-ledd-2-punkt-4-ledd-1">egnede utearealer</article></article></li><li data-li-identifier="e)" data-name="e)"><article class="listArticle" id="kapittel-1-paragraf-3-ledd-2-punkt-5"><article class="legalP" id="kapittel-1-paragraf-3-ledd-2-punkt-5-ledd-1">tilstrekkelig leke- og fritidsmateriell</article></article></li><li data-li-identifier="f)" data-name="f)"><article class="listArticle" id="kapittel-1-paragraf-3-ledd-2-punkt-6"><article class="legalP" id="kapittel-1-paragraf-3-ledd-2-punkt-6-ledd-1">tilfredsstillende vedlikehold og hygienisk standard.</article></article></li></ul></article><article class="legalP" id="kapittel-1-paragraf-3-ledd-3">Alle barn og ungdom skal gis tilbud om enkeltrom med mindre institusjonens målgruppe er små barn.</article><article class="legalP" id="kapittel-1-paragraf-3-ledd-4">Dersom det er behov for opplæring i institusjonens lokaler, skal institusjonen ha lokaler som er egnet til dette formålet, jf. opplæringsloven § 13-2 annet ledd.</article></article><article class="legalArticle" data-lovdata-URL="LTI/forskrift/2008-06-10-580/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Institusjonens lokalisering</span></h3><article class="legalP" id="kapittel-1-paragraf-4-ledd-1">Institusjonen bør ligge gunstig til i forhold til skole- og barnehagetilbud, leke- og fritidsmuligheter, arbeidsmuligheter og offentlig kommunikasjon med mindre institusjonens målgruppe og målsetting forutsetter annen lokalisering.</article></article><article class="legalArticle" data-lovdata-URL="LTI/forskrift/2008-06-10-580/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Krav til bemanning og de ansattes kompetanse</span></h3><article class="legalP" id="kapittel-1-paragraf-5-ledd-1">Institusjonen skal ha en stillingsplan som sikrer en faglig forsvarlig drift. Institusjonen skal ha tilsatt personell med tilstrekkelig nivå og bredde i kompetansen sett i forhold til institusjonens målgruppe og målsetting. Institusjonen skal ha en arbeidstidsordning som sikrer kontinuitet og stabilitet for beboerne.</article><article class="legalP" id="kapittel-1-paragraf-5-ledd-2">Institusjonen skal ha en leder og en stedfortreder for lederen. Leder eller stedfortreder skal minst ha treårig høyskoleutdanning i sosialfag eller annen relevant utdanning på tilsvarende nivå, samt tilleggsutdanning i administrasjon og ledelse.</article><article class="legalP" id="kapittel-1-paragraf-5-ledd-3">Institusjonen skal sørge for at de ansatte får nødvendig faglig veiledning og opplæring.</article></article><article class="legalArticle" data-lovdata-URL="LTI/forskrift/2008-06-10-580/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Oppbevaring av private eiendeler og penger</span></h3><article class="legalP" id="kapittel-1-paragraf-6-ledd-1">Institusjonen skal ha rutiner som ivaretar beboernes behov for oppbevaring av private eiendeler, penger mv. på en forsvarlig måte.</article></article><article class="legalArticle" data-lovdata-URL="LTI/forskrift/2008-06-10-580/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Medisinsk tilsyn og behandling</span></h3><article class="legalP" id="kapittel-1-paragraf-7-ledd-1">Institusjonen har plikt til å sørge for at beboernes rett til medisinsk tilsyn og behandling ivaretas og skal ha rutiner som sikrer dette. Rutinene skal være tilpasset institusjonens målgruppe.</article></article><article class="legalArticle" data-lovdata-URL="LTI/forskrift/2008-06-10-580/§8" data-name="§8" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Oppbevaring og behandling av personopplysninger</span></h3><article class="legalP" id="kapittel-1-paragraf-8-ledd-1">Institusjonen skal oppbevare og behandle personopplysninger i henhold til reglene i lov 14. april 2000 nr. 31 om behandling av personopplysninger med forskrift 15. desember 2000 nr. 1265.</article></article><article class="legalArticle" data-lovdata-URL="LTI/forskrift/2008-06-10-580/§9" data-name="§9" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Beboernes medvirkning</span></h3><article class="legalP" id="kapittel-1-paragraf-9-ledd-1">Beboerne skal sikres deltakelse og innflytelse i saker som gjelder institusjonens daglige rutiner og gjøremål, felles fritidsaktiviteter og lignende.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2008-06-10-580/KAPITTEL_2"><h2>Kapittel 2. Særlige regler om internkontroll i barneverninstitusjoner</h2><article class="legalArticle" data-lovdata-URL="LTI/forskrift/2008-06-10-580/§10" data-name="§10" id="kapittel-2-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Internkontroll</span></h3><article class="legalP" id="kapittel-2-paragraf-1-ledd-1">Institusjonen skal ha internkontroll for å sikre at den utfører oppgavene sine i samsvar med krav fastsatt i lov eller i medhold av lov.</article><article class="legalP" id="kapittel-2-paragraf-1-ledd-2">I denne forskriften betyr internkontroll systematiske tiltak som skal sikre at institusjonens aktiviteter planlegges, organiseres, utføres og vedlikeholdes i samsvar med krav fastsatt i eller i medhold av lov om barneverntjenester.</article></article><article class="legalArticle" data-lovdata-URL="LTI/forskrift/2008-06-10-580/§11" data-name="§11" id="kapittel-2-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Virkeområde</span></h3><article class="legalP" id="kapittel-2-paragraf-2-ledd-1">Internkontrollplikten gjelder alle oppgaver institusjonen har etter lov om barneverntjenester eller i medhold av denne.</article></article><article class="legalArticle" data-lovdata-URL="LTI/forskrift/2008-06-10-580/§12" data-name="§12" id="kapittel-2-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Innholdet i internkontrollen</span></h3><article class="legalP" id="kapittel-2-paragraf-3-ledd-1">Internkontrollen skal tilpasses institusjonens størrelse, egenart, aktiviteter og risikoforhold og ha det omfang som er nødvendig for å etterleve krav fastsatt i eller i medhold av lov om barneverntjenester.</article><article class="legalP" id="kapittel-2-paragraf-3-ledd-2">Internkontroll innebærer at institusjonen blant annet skal:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-3-ledd-2-punkt-1"><article class="legalP" id="kapittel-2-paragraf-3-ledd-2-punkt-1-ledd-1">beskrive hvordan institusjonen er organisert, samt institusjonens hovedoppgaver og mål, herunder mål for forbedringsarbeidet. Det skal klart fremgå hvordan ansvar, oppgaver og myndighet er fordelt,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-3-ledd-2-punkt-2"><article class="legalP" id="kapittel-2-paragraf-3-ledd-2-punkt-2-ledd-1">sikre at arbeidstakerne har tilgang til og kunnskap om aktuelle lover og forskrifter som gjelder for institusjonen,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-3-ledd-2-punkt-3"><article class="legalP" id="kapittel-2-paragraf-3-ledd-2-punkt-3-ledd-1">sørge for at arbeidstakerne har tilstrekkelig kunnskap og ferdigheter innenfor fagområdet, samt om institusjonens internkontroll,</article></article></li><li data-li-identifier="d)" data-name="d)"><article class="listArticle" id="kapittel-2-paragraf-3-ledd-2-punkt-4"><article class="legalP" id="kapittel-2-paragraf-3-ledd-2-punkt-4-ledd-1">sørge for at arbeidstakerne, oppdragstakerne og samarbeidspartnerne medvirker slik at samlet kunnskap og erfaring utnyttes,</article></article></li><li data-li-identifier="e)" data-name="e)"><article class="listArticle" id="kapittel-2-paragraf-3-ledd-2-punkt-5"><article class="legalP" id="kapittel-2-paragraf-3-ledd-2-punkt-5-ledd-1">gjøre bruk av erfaringer fra barn og foreldre til forbedring av institusjonen, samt gjøre bruk av erfaringer fra den kommunen som har ansvaret for oppfølging av barnet, jf. lov om barneverntjenester § 8-4,</article></article></li><li data-li-identifier="f)" data-name="f)"><article class="listArticle" id="kapittel-2-paragraf-3-ledd-2-punkt-6"><article class="legalP" id="kapittel-2-paragraf-3-ledd-2-punkt-6-ledd-1">skaffe oversikt over områder i institusjonen hvor det er fare for svikt eller mangel på oppfyllelse av myndighetskrav,</article></article></li><li data-li-identifier="g)" data-name="g)"><article class="listArticle" id="kapittel-2-paragraf-3-ledd-2-punkt-7"><article class="legalP" id="kapittel-2-paragraf-3-ledd-2-punkt-7-ledd-1">utvikle, iverksette, kontrollere, evaluere og forbedre nødvendige prosedyrer, instrukser, rutiner eller andre tiltak for å avdekke, rette opp og forebygge overtredelse av barnevernlovgivningen,</article></article></li><li data-li-identifier="h)" data-name="h)"><article class="listArticle" id="kapittel-2-paragraf-3-ledd-2-punkt-8"><article class="legalP" id="kapittel-2-paragraf-3-ledd-2-punkt-8-ledd-1">foreta systematisk overvåking og gjennomgang av internkontrollen for å sikre at den fungerer som forutsatt og bidrar til kontinuerlig forbedring i institusjonen.</article></article></li></ul></article></article><article class="legalArticle" data-lovdata-URL="LTI/forskrift/2008-06-10-580/§13" data-name="§13" id="kapittel-2-paragraf-4"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Dokumentasjon</span></h3><article class="legalP" id="kapittel-2-paragraf-4-ledd-1">Internkontrollen må kunne dokumenteres i den form og det omfang som er nødvendig på bakgrunn av institusjonens størrelse, aktiviteter og risikoforhold. Dokumentasjonen skal til enhver tid være oppdatert og tilgjengelig.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2008-06-10-580/KAPITTEL_3"><h2>Kapittel 3. Ikrafttredelse</h2><article class="legalArticle" data-lovdata-URL="LTI/forskrift/2008-06-10-580/§14" data-name="§14" id="kapittel-3-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse</span></h3><article class="legalP" id="kapittel-3-paragraf-1-ledd-1">Denne forskriften trer i kraft 1. juli 2008. Fra samme tidspunkt oppheves forskrift 27. oktober 2003 nr. 1282 om krav til kvalitet i barneverninstitusjoner.</article></article></section></main></body></html>