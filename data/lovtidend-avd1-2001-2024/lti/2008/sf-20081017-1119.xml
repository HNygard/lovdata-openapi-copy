<!DOCTYPE html><html lang="no"><head><title>Forskrift til offentleglova (offentlegforskrifta)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-10-17-1119</dd><dt class="dokid">DokumentID</dt><dd class="dokid">LTI/forskrift/2008-10-17-1119</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 11 s 1561</dd><dt class="dateInForce">I kraft fra</dt><dd class="dateInForce">2009-01-01, departementet fastset</dd><dt class="changesToDocuments">Endrer</dt><dd class="changesToDocuments"><ul><li>forskrift/1986-02-14-351</li><li>forskrift/1986-12-19-2202</li><li>forskrift/2001-03-02-183</li><li>forskrift/2001-11-30-1322</li><li>forskrift/2005-10-07-1116</li><li>forskrift/1972-03-17-3352</li><li>forskrift/1973-04-06-9740</li><li>forskrift/1974-08-09-6</li><li>forskrift/1976-06-25-5</li><li>forskrift/1978-12-22-4</li><li>forskrift/1991-01-11-13</li><li>forskrift/1996-12-20-1161</li><li>forskrift/1998-12-11-1193</li><li>forskrift/1999-08-06-885</li><li>forskrift/2001-06-15-635</li><li>forskrift/2004-12-10-1641</li><li>forskrift/2004-06-25-988</li><li>forskrift/2005-12-16-1477</li><li>forskrift/2006-04-07-402</li><li>forskrift/2006-12-15-1456</li><li>forskrift/2007-12-14-1417</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2006-05-19-16/§2</li><li>lov/2006-05-19-16/§8</li><li>lov/2006-05-19-16/§10</li><li>lov/2006-05-19-16/§14</li><li>lov/2006-05-19-16/§27</li><li>lov/2006-05-19-16/§29</li><li>lov/2006-05-19-16/§30</li><li>lov/2006-05-19-16/§32</li><li>lov/1967-02-10/§18a</li></ul></dd><dt class="dateOfPublication">Kunngjort</dt><dd class="dateOfPublication">2008-10-17 15:35</dd><dt class="lastupdated">Rettet</dt><dd class="lastupdated">2008-12-05 (Se nederst). 31.05.2013 (Se nederst)</dd><dt class="journalNumber">Journalnummer</dt><dd class="journalNumber">2008-0877</dd><dt class="titleShort">Korttittel</dt><dd class="titleShort">Offentlegforskrifta</dd><dt class="title">Tittel</dt><dd class="title">Forskrift til offentleglova (offentlegforskrifta)</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett ved kgl.res. 17. oktober 2008 med heimel i lov 19. mai 2006 nr. 16 om rett til innsyn i dokument i offentleg verksemd (offentleglova) § 2 andre og fjerde ledd, § 8 andre og tredje ledd, § 10 andre og tredje ledd, § 14 tredje ledd, § 27, § 29 andre ledd, § 30 fyrste ledd, § 32 fyrste ledd og lov 10. februar 1967 om behandlingsmåten i forvaltningssaker (forvaltningsloven) § 18a andre ledd. Fremja av Justis- og politidepartementet.</dd><dt class="refid">RefID</dt><dd class="refid">forskrift/2008-10-17-1119</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift til offentleglova (offentlegforskrifta)<ul class="tocSubUl"><li>§ 1. Unntak frå verkeområdet til offentleglova</li><li>§ 2. Utviding av verkeområdet til offentleglova</li><li>§ 3. Tilhøvet til rettsstellovene</li><li>§ 4. Betaling for innsyn</li><li>§ 5. Unntak frå rett til kopi</li><li>§ 6. Tilgjengeleggjering av journalar på Internett</li><li>§ 7. Tilgjengeleggjering av dokument på Internett</li><li>§ 8. Dokument utarbeidde for eiga saksførebuing (organinterne dokument)</li><li>§ 9. Unntak for dokument og journalar</li><li>§ 10. Innsyn i graderte dokument</li><li>§ 11. Klageinstans</li><li>§ 12. Iverksetjing og overgangsreglar</li><li>§ 13. Oppheving av eldre forskrifter</li><li>§ 14. Endringar i andre forskrifter<ul class="tocSubUl"><li>§ 3-5. Offentlighet</li><li>§ 13a. Organinterne dokumenter i statlige og statlig tilknyttede organer</li></ul></li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2008-10-17-1119" id="dokument"><h1>Forskrift til offentleglova (offentlegforskrifta)</h1><article class="legalArticle" data-lovdata-URL="LTI/forskrift/2008-10-17-1119/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Unntak frå verkeområdet til offentleglova</span></h2><article class="legalP" id="paragraf-1-ledd-1">Offentleglova gjeld ikkje for desse rettssubjekta:<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">Eksportutvalet for fisk AS</article></article></li><li data-li-identifier="b)" data-name="b)"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">SIVA Eigedom Holding AS</article></article></li><li data-li-identifier="c)" data-name="c)"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">Gassco AS</article></article></li><li data-li-identifier="d)" data-name="d)"><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">NRK Aktivum AS</article></article></li><li data-li-identifier="e)" data-name="e)"><article class="listArticle" id="paragraf-1-ledd-1-punkt-5"><article class="legalP" id="paragraf-1-ledd-1-punkt-5-ledd-1">Petoro AS</article></article></li><li data-li-identifier="f)" data-name="f)"><article class="listArticle" id="paragraf-1-ledd-1-punkt-6"><article class="legalP" id="paragraf-1-ledd-1-punkt-6-ledd-1">Posten Noreg AS</article></article></li><li data-li-identifier="g)" data-name="g)"><article class="listArticle" id="paragraf-1-ledd-1-punkt-7"><article class="legalP" id="paragraf-1-ledd-1-punkt-7-ledd-1">Statkraft SF</article></article></li><li data-li-identifier="h)" data-name="h)"><article class="listArticle" id="paragraf-1-ledd-1-punkt-8"><article class="legalP" id="paragraf-1-ledd-1-punkt-8-ledd-1">Norsk Tipping AS.</article></article></li></ul></article><article class="legalP" id="paragraf-1-ledd-2">Offentleglova gjeld heller ikkje for:<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-2-punkt-1"><article class="legalP" id="paragraf-1-ledd-2-punkt-1-ledd-1">sjølvstendige rettssubjekt utan fast tilsette i administrativ stilling</article></article></li><li data-li-identifier="b)" data-name="b)"><article class="listArticle" id="paragraf-1-ledd-2-punkt-2"><article class="legalP" id="paragraf-1-ledd-2-punkt-2-ledd-1">sjølvstendige rettssubjekt som utelukkande har til oppgåve å vareta medlemmene sine interesser som arbeidsgivar eller liknande (interesseorganisasjonar).</article></article></li></ul></article><article class="legalP" id="paragraf-1-ledd-3">Offentleglova gjeld ikkje for desse dokumenta hos sjølvstendige rettssubjekt:<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-3-punkt-1"><article class="legalP" id="paragraf-1-ledd-3-punkt-1-ledd-1">dokument som gjeld kunstnarleg og fagleg programmering og planlegging av repertoar i kulturinstitusjonar</article></article></li><li data-li-identifier="b)" data-name="b)"><article class="listArticle" id="paragraf-1-ledd-3-punkt-2"><article class="legalP" id="paragraf-1-ledd-3-punkt-2-ledd-1">dokument knytte til formuesforvaltning hos rettssubjekt som har slik forvaltning som føremål</article></article></li><li data-li-identifier="c)" data-name="c)"><article class="listArticle" id="paragraf-1-ledd-3-punkt-3"><article class="legalP" id="paragraf-1-ledd-3-punkt-3-ledd-1">dokument hos arbeidsmarknadsføretak godkjent av Arbeids- og velferdsetaten (NAV) som gjeld enkeltpersonar som får bistand frå føretaket</article></article></li><li data-li-identifier="d)" data-name="d)"><article class="listArticle" id="paragraf-1-ledd-3-punkt-4"><article class="legalP" id="paragraf-1-ledd-3-punkt-4-ledd-1">dokument knytte til sak om kommersiell utnytting av forskingsresultat og sak om bidrags- eller oppdragsforsking i rettssubjekt innanfor universitets- og høgskulesektoren</article></article></li><li data-li-identifier="e)" data-name="e)"><article class="listArticle" id="paragraf-1-ledd-3-punkt-5"><article class="legalP" id="paragraf-1-ledd-3-punkt-5-ledd-1">dokument i sak om søknad om finansiering hos Enova SF</article></article></li><li data-li-identifier="f)" data-name="f)"><article class="listArticle" id="paragraf-1-ledd-3-punkt-6"><article class="legalP" id="paragraf-1-ledd-3-punkt-6-ledd-1">dokument knytte til forvaltning av statens interesser i CO<sub>2</sub> -handteringsprosjekt hos Gassnova SF</article></article></li><li data-li-identifier="g)" data-name="g)"><article class="listArticle" id="paragraf-1-ledd-3-punkt-7"><article class="legalP" id="paragraf-1-ledd-3-punkt-7-ledd-1">dokument i sak om søknad om finansiering hos Innovasjon Noreg, med unntak for positive avgjerder, og dokument knytte til Innovasjon Noregs eksportfremmande verksemd og rådgivingsverksemd overfor idéskaparar og oppfinnarar</article></article></li><li data-li-identifier="h)" data-name="h)"><article class="listArticle" id="paragraf-1-ledd-3-punkt-8"><article class="legalP" id="paragraf-1-ledd-3-punkt-8-ledd-1">dokument i sak om utferding av garantiar hos Garantiinstituttet for eksportkreditt (GIEK)</article></article></li><li data-li-identifier="i)" data-name="i)"><article class="listArticle" id="paragraf-1-ledd-3-punkt-9"><article class="legalP" id="paragraf-1-ledd-3-punkt-9-ledd-1">dokument i saker om finansiering og investering hos Statens investeringsfond for næringsverksemd i utviklingsland (NORFUND)</article></article></li><li data-li-identifier="j)" data-name="j)"><article class="listArticle" id="paragraf-1-ledd-3-punkt-10"><article class="legalP" id="paragraf-1-ledd-3-punkt-10-ledd-1">dokument hos NRK AS som er knytte til redaksjons- og programverksemda i selskapet</article></article></li><li data-li-identifier="k)" data-name="k)"><article class="listArticle" id="paragraf-1-ledd-3-punkt-11"><article class="legalP" id="paragraf-1-ledd-3-punkt-11-ledd-1">dokument hos Statnett SF som kan påverke prisane på kraftmarknaden, inntil opplysningane som går fram av dokumenta er offentleggjorde gjennom formelle kanalar, og dokument hos Statnett SF knytte til internasjonale samarbeidsforhold og kommersielle prosjekt som Statnett SF tek del i</article></article></li><li data-li-identifier="l)" data-name="l)"><article class="listArticle" id="paragraf-1-ledd-3-punkt-12"><article class="legalP" id="paragraf-1-ledd-3-punkt-12-ledd-1">dokument i sak om registrering av domenenamn hos UNINETT Norid AS</article></article></li><li data-li-identifier="m)" data-name="m)"><article class="listArticle" id="paragraf-1-ledd-3-punkt-13"><article class="legalP" id="paragraf-1-ledd-3-punkt-13-ledd-1">korrespondanse mellom NSB AS og dotterselskap av dette selskapet, samt mellom NSB AS og kundar av selskapet.</article></article></li></ul><p class="leddfortsettelse">Bokstavane e, i og l gjeld ikkje for positive avgjerder.</p></article><article class="legalP" id="paragraf-1-ledd-4">Paragrafen her gjeld ikkje i saker der eit sjølvstendig rettssubjekt gjer enkeltvedtak eller utferdar forskrift. Føresegnene i offentleglova § 6, § 7 andre ledd, § 8 tredje ledd andre punktum, fjerde ledd og femte ledd og § 30 fyrste ledd tredje punktum og andre ledd gjeld uavhengig av paragrafen her for alle verksemder som er omfatta av EØS-avtalen vedlegg XI nr. 5k (direktiv 2003/98/EF) om vidarebruk av informasjon frå offentleg sektor.</article></article><article class="legalArticle" data-lovdata-URL="LTI/forskrift/2008-10-17-1119/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Utviding av verkeområdet til offentleglova</span></h2><article class="legalP" id="paragraf-2-ledd-1">Offentleglova gjeld for Stiftelsen Nasjonalmuseet for kunst. Lova gjeld likevel berre for dokument som er komne inn til eller som er oppretta av Stiftelsen Nasjonalmuseet for kunst etter at forskrifta her tek til å gjelde.</article></article><article class="legalArticle" data-lovdata-URL="LTI/forskrift/2008-10-17-1119/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilhøvet til rettsstellovene</span></h2><article class="legalP" id="paragraf-3-ledd-1">Domstollova, straffeprosesslova, tvistelova, skilsdomslova (voldgiftslova), tvangsfullføringslova, skjønnslova, gjeldsordningslova, konkurslova, skiftelova og jordskiftelova skal reknast som rettsstellover etter offentleglova § 2 fjerde ledd. Offentleglova gjeld for saker om gebyrfastsetjing og om salærfastsetjing til forsvararar, prosessfullmektigar og sakkunnige.</article><article class="legalP" id="paragraf-3-ledd-2">Offentleglova gjeld ikkje for gjeremål som Arbeidsretten har etter arbeidstvistlova andre kapittel og tenestetvistlova sjette kapittel. Lova gjeld heller ikkje for gjeremål som Rikslønnsnemnda har etter lønnsnemndlova § 1 andre ledd og tenestetvistlova sjuande kapittel, og gjeremål som Husleigetvistutvalet har i tvistar etter husleigelovene, jf. husleigelova § 12-5.</article></article><article class="legalArticle" data-lovdata-URL="LTI/forskrift/2008-10-17-1119/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Betaling for innsyn</span></h2><article class="legalP" id="paragraf-4-ledd-1">Det kan krevjast betaling for innsyn i form av vanlege avskrifter, utskrifter eller kopiar til papir, og for utsendinga, når talet overstig hundre ark i A4-format i éi sak. I slike tilfelle kan organet krevje éi krone per ark utover hundre og betaling for kostnadene for heile utsendinga (porto). Dersom same person krev innsyn fleire gonger i same sak kan det takast omsyn til det ved vurderinga opp mot grensa etter fyrste punktum, dersom dei dokumenta som det blir kravd innsyn i låg føre da eit tidlegare innsynskrav vart framsett.</article><article class="legalP" id="paragraf-4-ledd-2">Det kan vidare krevjast betaling for utskrifter eller kopiar til papir når det gjeld uvanlege format, høgkvalitetskopiar eller liknande dersom kostnadene med dette i vesentleg grad overstig kostnadene ved vanleg kopiering. Det same gjeld ved kopiering til anna lagringsmedium enn papir. Betalinga skal ikkje overstige dei faktiske kostnadene organet blir påført. Det kan ikkje takast omsyn til tida som går med til å behandle innsynskrav, skrive ut eller kopiere dokument og til å sende ut dokument. Det kan ikkje krevjast betaling når dokument som alt er tilgjengeleg i elektronisk versjon blir sendt som elektronisk post.</article><article class="legalP" id="paragraf-4-ledd-3">Arkivdepot kan krevje betaling for avskrifter, utskrifter og kopiar til papir av arkivmateriale etter satsar fastsette av Kultur- og kyrkjedepartementet. Andre ledd tredje til femte punktum gjeld tilsvarande.</article><article class="legalP" id="paragraf-4-ledd-4">Det kan krevjast betaling for informasjon som blir produsert eller tilarbeidd utelukkande for å dekkje eit behov hos eksterne aktørar. Betalingssatsane skal ikkje overstige kostnadene ved innsamling, produksjon, reproduksjon og formidling av informasjonen, med tillegg av ei rimeleg avkastning av investeringane.</article><article class="legalP" id="paragraf-4-ledd-5">Det kan krevjast betaling for geodata (kart mv.) og eigedomsinformasjon. Betalingssatsane skal vere slik at inntektene ikkje overstig dei faktiske kostnadene ved innsamling, produksjon, reproduksjon og formidling av informasjon. Organ som har utarbeiding og utlevering av geodata eller eigedomsinformasjon som ei hovudoppgåve i si verksemd, kan likevel krevje betaling for informasjon etter fyrste punktum etter slik betalingssats at inntektene tilsvarar dei faktiske kostnadene ved innsamling, produksjon, reproduksjon og formidling av informasjon, med tillegg av ei rimeleg avkastning av investeringane.</article><article class="legalP" id="paragraf-4-ledd-6">Organ som skal drivast på kommersiell basis, eller som heilt eller dels skal vere sjølvfinansierande, kan ta betaling for informasjon, så langt det er fastsett at betaling for informasjon skal vere ein del av inntektsgrunnlaget til organet. Reglane om betalingssatsar i femte ledd tredje punktum gjeld tilsvarande.</article><article class="legalP" id="paragraf-4-ledd-7">Føresegnene i paragrafen her eller offentleglova § 8 gjeld ikkje høvet til å ta betalt for tenester som går ut over innsynsretten etter offentleglova eller anna lovgiving.</article></article><article class="legalArticle" data-lovdata-URL="LTI/forskrift/2008-10-17-1119/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Unntak frå rett til kopi</span></h2><article class="legalP" id="paragraf-5-ledd-1">Det kan ikkje givast elektronisk kopi av materiale som ein tredjeperson har immaterielle rettar til, så langt materialet har økonomisk verdi, og det medfører fare for at materialet kan bli misbrukt i kommersiell samanheng om kopi blir gitt. Unntaket etter fyrste punktum gjeld ikkje for søknadar, argumentasjonsskriv, høyringsfråsegner og liknande vanleg materiale som blir sendt inn i samband med ei sak.</article><article class="legalP" id="paragraf-5-ledd-2">Retten til kopi gjeld ikkje for journalar og dokument som er avleverte til arkivdepot, og som er i så dårleg stand at dei kan bli skadde eller øydelagde ved kopiering.</article></article><article class="legalArticle" data-lovdata-URL="LTI/forskrift/2008-10-17-1119/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilgjengeleggjering av journalar på Internett</span></h2><article class="legalP" id="paragraf-6-ledd-1">Følgjande organ som fører elektronisk journal, skal gjere journalen tilgjengeleg for ålmenta på Internett:<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">alle departementa og Statsministerens kontor</article></article></li><li data-li-identifier="b)" data-name="b)"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">alle dei statlege direktorata som har heile landet som verkeområde</article></article></li><li data-li-identifier="c)" data-name="c)"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">alle dei statlege tilsyna som har heile landet som verkeområde</article></article></li><li data-li-identifier="d)" data-name="d)"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">fylkesmennene.</article></article></li></ul></article><article class="legalP" id="paragraf-6-ledd-2">Plikta til å gjere journalen tilgjengeleg på Internett omfattar berre den sentrale eininga i eit direktorat eller eit tilsyn som også har regionale einingar. Utanriksdepartementet kan fastsetje at utanriksstasjonar som fører eigen elektronisk journal, skal gjere han tilgjengeleg for ålmenta på Internett. Det overordna departementet avgjer i tvilstilfelle om eit underlagt organ er omfatta av plikta til å gjere journalen tilgjengeleg på Internett.</article><article class="legalP" id="paragraf-6-ledd-3">Følgjande organ er ikkje i noko tilfelle omfatta av plikta til å gjere elektronisk journal tilgjengeleg på Internett:<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-3-punkt-1"><article class="legalP" id="paragraf-6-ledd-3-punkt-1-ledd-1">Regjeringsadvokaten</article></article></li><li data-li-identifier="b)" data-name="b)"><article class="listArticle" id="paragraf-6-ledd-3-punkt-2"><article class="legalP" id="paragraf-6-ledd-3-punkt-2-ledd-1">Riksadvokaten</article></article></li><li data-li-identifier="c)" data-name="c)"><article class="listArticle" id="paragraf-6-ledd-3-punkt-3"><article class="legalP" id="paragraf-6-ledd-3-punkt-3-ledd-1">Etterretningstenesta</article></article></li><li data-li-identifier="d)" data-name="d)"><article class="listArticle" id="paragraf-6-ledd-3-punkt-4"><article class="legalP" id="paragraf-6-ledd-3-punkt-4-ledd-1">Politiets tryggingsteneste (PST)</article></article></li><li data-li-identifier="e)" data-name="e)"><article class="listArticle" id="paragraf-6-ledd-3-punkt-5"><article class="legalP" id="paragraf-6-ledd-3-punkt-5-ledd-1">Patentstyret</article></article></li><li data-li-identifier="f)" data-name="f)"><article class="listArticle" id="paragraf-6-ledd-3-punkt-6"><article class="legalP" id="paragraf-6-ledd-3-punkt-6-ledd-1">Nasjonalt tryggingsorgan</article></article></li><li data-li-identifier="g)" data-name="g)"><article class="listArticle" id="paragraf-6-ledd-3-punkt-7"><article class="legalP" id="paragraf-6-ledd-3-punkt-7-ledd-1">Norsk pasientskadeserstatning</article></article></li><li data-li-identifier="h)" data-name="h)"><article class="listArticle" id="paragraf-6-ledd-3-punkt-8"><article class="legalP" id="paragraf-6-ledd-3-punkt-8-ledd-1">Pasientskadenemnda.</article></article></li></ul></article><article class="legalP" id="paragraf-6-ledd-4">Innhaldet i journalar som blir gjorde tilgjengelege på Internett, skal vere i samsvar med arkivforskrifta § 2-7 fyrste ledd andre punktum. I tillegg skal journalen opplyse om kontaktpunkt for den enkelte sak hos det aktuelle organet. Når opplysningar ikkje er tekne med i offentleg journal, jf. arkivforskrifta § 2-7 andre ledd, skal utelatinga og fullstendig unntaksheimel gå fram av journalen. Dersom det er teke avgjerd om at eit dokument heilt eller dels skal vere unnateke frå innsyn, kan journalen innehalde opplysning om dette i form av fullstendig unntaksheimel og med opplysning om unntaket gjeld heile eller delar av dokumentet.</article><article class="legalP" id="paragraf-6-ledd-5">Opplysningar som er nemnde i § 7 andre ledd, skal ikkje gå fram av offentleg elektronisk journal. Slike opplysningar skal heller ikkje gå fram av journal eller liknande register som eit organ som ikkje er omfatta av ordninga etter fyrste ledd gjer tilgjengeleg på Internett. Offentleg elektronisk journal for organ som er omfatta av ordninga etter fyrste ledd, skal innrettast slik at det ikkje skal vere mogleg å få treff på personnamn i innførslar i journalane som er eldre enn eit år.</article></article><article class="legalArticle" data-lovdata-URL="LTI/forskrift/2008-10-17-1119/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tilgjengeleggjering av dokument på Internett</span></h2><article class="legalP" id="paragraf-7-ledd-1">Organ som er omfatta av offentleglova, kan gjere dokument tilgjengelege for ålmenta på Internett.</article><article class="legalP" id="paragraf-7-ledd-2">Følgjande skal ikkje gjerast tilgjengeleg på Internett:<ul class="defaultList"><li data-li-identifier="a)" data-name="a)"><article class="listArticle" id="paragraf-7-ledd-2-punkt-1"><article class="legalP" id="paragraf-7-ledd-2-punkt-1-ledd-1">opplysningar som er underlagde teieplikt i lov eller i medhald av lov</article></article></li><li data-li-identifier="b)" data-name="b)"><article class="listArticle" id="paragraf-7-ledd-2-punkt-2"><article class="legalP" id="paragraf-7-ledd-2-punkt-2-ledd-1">opplysningar som det kan gjerast unntak frå innsyn for etter § 9 i forskrifta her</article></article></li><li data-li-identifier="c)" data-name="c)"><article class="listArticle" id="paragraf-7-ledd-2-punkt-3"><article class="legalP" id="paragraf-7-ledd-2-punkt-3-ledd-1">opplysningar som nemnde i personopplysningslova § 2 nr. 8</article></article></li><li data-li-identifier="d)" data-name="d)"><article class="listArticle" id="paragraf-7-ledd-2-punkt-4"><article class="legalP" id="paragraf-7-ledd-2-punkt-4-ledd-1">fødselsnummer, personnummer og nummer med tilsvarande funksjon</article></article></li><li data-li-identifier="e)" data-name="e)"><article class="listArticle" id="paragraf-7-ledd-2-punkt-5"><article class="legalP" id="paragraf-7-ledd-2-punkt-5-ledd-1">opplysningar om lønn og godtgjering til fysiske personar, med unntak for opplysningar om lønn og godtgjering til personar i leiande stillingar i det offentlege og i leiande stillingar eller i styret i sjølvstendige rettssubjekt</article></article></li><li data-li-identifier="f)" data-name="f)"><article class="listArticle" id="paragraf-7-ledd-2-punkt-6"><article class="legalP" id="paragraf-7-ledd-2-punkt-6-ledd-1">materiale som ein tredjepart har immaterielle rettar til, med unntak for slikt materiale som er nemnd i § 5 fyrste ledd andre punktum og for materiale der rettshavaren samtykkjer til at materialet blir gjort tilgjengeleg.</article></article></li></ul></article><article class="legalP" id="paragraf-7-ledd-3">Organ som gjer dokument tilgjengeleg for ålmenta på Internett, skal opplyse kva for kriterium som ligg til grunn for utvalet av dokument.</article></article><article class="legalArticle" data-lovdata-URL="LTI/forskrift/2008-10-17-1119/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Dokument utarbeidde for eiga saksførebuing (organinterne dokument)</span></h2><article class="legalP" id="paragraf-8-ledd-1">Unntaket i offentleglova § 14 fyrste ledd for organinterne dokument gjeld ikkje for dokument frå administrasjonen til styret i føretak etter helseføretakslova, dokument frå administrasjonen til kollegial eining ved universitet og høgskular og dokument som blir utveksla mellom fakultet ved universitet og høgskular.</article></article><article class="legalArticle" data-lovdata-URL="LTI/forskrift/2008-10-17-1119/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Unntak for dokument og journalar</span></h2><article class="legalP" id="paragraf-9-ledd-1">Det kan gjerast unntak frå innsyn i dokument og journalar som er avleverte til arkivdepot når originalane er i så dårleg stand at dei ikkje toler handtering eller kopiering, eller arkivordninga gjer det urimeleg arbeidskrevjande å finne materialet eller å sikre at opplysningar som er underlagde teieplikt eller graderte ikkje blir leverte ut.</article><article class="legalP" id="paragraf-9-ledd-2">Det kan gjerast unntak frå innsyn for tilbod og protokollar i tilbodskonkurransar som gjeld kjøp av flyrutetenestar etter regelverk gitt i medhald av luftfartslova, inntil val av leverandør er gjort.</article><article class="legalP" id="paragraf-9-ledd-3">Det kan gjerast unntak frå innsyn i dokument som gjeld saker hos Etterretningstenesta og hos Politiets tryggingsteneste (PST) og frå innsyn i journalar hos desse organa.</article><article class="legalP" id="paragraf-9-ledd-4">Det kan gjerast unntak frå innsyn for journalinnføringar og dokument i enkeltsaker hos Meklingsnemnda for arbeidstakaroppfinningar, og i enkeltsaker etter utlendingslova, pasientskadelova og statsborgarlova.</article><article class="legalP" id="paragraf-9-ledd-5">Det kan gjerast unntak frå innsyn for journalinnføringar i følgjande sakstypar:<ul class="defaultList"><li data-li-identifier="a)" data-name="a)"><article class="listArticle" id="paragraf-9-ledd-5-punkt-1"><article class="legalP" id="paragraf-9-ledd-5-punkt-1-ledd-1">enkeltsaker om adopsjon, ekteskap, partnarskap, separasjon, skilsmål, farskap, nedstamming, barnefordeling og bidrag</article></article></li><li data-li-identifier="b)" data-name="b)"><article class="listArticle" id="paragraf-9-ledd-5-punkt-2"><article class="legalP" id="paragraf-9-ledd-5-punkt-2-ledd-1">enkeltsaker som gjeld konsulær bistand frå utanrikstenesta</article></article></li><li data-li-identifier="c)" data-name="c)"><article class="listArticle" id="paragraf-9-ledd-5-punkt-3"><article class="legalP" id="paragraf-9-ledd-5-punkt-3-ledd-1">enkeltsaker etter barnevernlova, sosialtenestelova, psykisk helsevernlova og verjemålslova.</article></article></li></ul></article></article><article class="legalArticle" data-lovdata-URL="LTI/forskrift/2008-10-17-1119/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Innsyn i graderte dokument</span></h2><article class="legalP" id="paragraf-10-ledd-1">Ved krav om innsyn i dokument som inneheld materiale som er påført gradering etter sikkerheitslova eller beskyttelsesinstruksen, skal spørsmål om avgradering leggjast fram for den som har oppretta dokumentet, for avgjerd i samsvar med informasjonssikkerheitsforskrifta § 2-13 eller i samsvar med beskyttelsesinstruksen § 5. Organet som mottek innsynskravet kan likevel avslå eit krav om innsyn, utan at spørsmålet om avgradering fyrst har vore lagt fram etter fyrste punktum, dersom<ul class="defaultList"><li data-li-identifier="a)" data-name="a)"><article class="listArticle" id="paragraf-10-ledd-1-punkt-1"><article class="legalP" id="paragraf-10-ledd-1-punkt-1-ledd-1">det uavhengig av graderinga ikkje skal givast innsyn i dokumentet, eller</article></article></li><li data-li-identifier="b)" data-name="b)"><article class="listArticle" id="paragraf-10-ledd-1-punkt-2"><article class="legalP" id="paragraf-10-ledd-1-punkt-2-ledd-1">det uavhengig av graderinga kan gjerast unntak frå innsyn i dokumentet, og organet som mottek innsynskravet finn at meirinnsyn ikkje skal givast.</article></article></li></ul></article><article class="legalP" id="paragraf-10-ledd-2">Finn det forvaltningsorganet som mottek kravet grunn til å tru at det ikkje kan gjerast unntak frå innsyn etter offentleglova, eller at ei gradering elles ikkje kan oppretthaldast, skal det følgje prosedyren for omgradering som er fastsett i informasjonssikkerheitsforskrifta § 2-9 til § 2-12 eller i beskyttelsesinstruksen § 5.</article></article><article class="legalArticle" data-lovdata-URL="LTI/forskrift/2008-10-17-1119/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Klageinstans</span></h2><article class="legalP" id="paragraf-11-ledd-1">Det organet som eit uavhengig forvaltningsorgan administrativt høyrer inn under, er klageinstans når det uavhengige organet har avslått eit krav om innsyn.</article><article class="legalP" id="paragraf-11-ledd-2">Eit statleg organ som utøvar eigarskap til eit sjølvstendig rettssubjekt som nemnt i offentleglova § 2 fyrste ledd bokstav c, eller står for utveljing av medlemmer til det øvste organet i eit sjølvstendig rettssubjekt som nemnt i offentleglova § 2 fyrste ledd bokstav d, er klageinstans når det sjølvstendige rettssubjektet har avslått eit krav om innsyn. Organet kan i staden bestemme at eit underordna forvaltningsorgan skal vere klageinstans.</article><article class="legalP" id="paragraf-11-ledd-3">Dersom ein kommune eller fylkeskommune utøvar eigarskap til eit sjølvstendig rettssubjekt som er omfatta av offentleglova § 2 fyrste ledd bokstav c, eller står for utveljing av medlemmer til det øvste organet i eit sjølvstendig rettssubjekt som er omfatta av offentleglova § 2 fyrste ledd bokstav d, er Fylkesmannen klageinstans når det sjølvstendige rettssubjektet har avslått eit krav om innsyn. Tilsvarande skal gjelde dersom fleire kommunar, eller ein fylkeskommune og ein eller fleire kommunar, saman utøvar eigarskap til, eller saman står for utveljing av medlemmer til det øvste organet i, eit slikt sjølvstendig rettssubjekt som nemnt i fyrste punktum. Dersom kommunane etter andre punktum høyrer til ulike fylke skal klageinstansen vere fylkesmannen i det fylket som flest av kommunane tilhøyrer, men dersom ein fylkeskommune inngår i samanslutninga skal likevel fylkesmannen i dette fylket alltid vere klageinstans. Er det like mange kommunar som høyrer til fleire av dei aktuelle fylka etter tredje punktum, skal fylkesmennene der bli einige om kven av dei som skal vere klageinstans. Dersom fleire fylkeskommunar saman utøvar eigarskap til eit sjølvstendig rettssubjekt som nemnt i fyrste punktum, eller saman står for utveljing av medlemmer til det øvste organet i eit slikt sjølvstendig rettssubjekt, gjeld fjerde punktum tilsvarande.</article><article class="legalP" id="paragraf-11-ledd-4">Kultur- og kyrkjedepartementet er klageinstans dersom Stiftelsen Nasjonalmuseet for kunst, jf. § 2, har avslått eit krav om innsyn.</article><article class="legalP" id="paragraf-11-ledd-5">Dersom Sametingets administrasjon har avslått eit krav om innsyn er Sametingsrådet klageinstans.</article></article><article class="legalArticle" data-lovdata-URL="LTI/forskrift/2008-10-17-1119/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Iverksetjing og overgangsreglar</span></h2><article class="legalP" id="paragraf-12-ledd-1">Forskrifta gjeld frå 1. januar 2009 med unntak for § 6 som gjeld frå den tida Justis- og politidepartementet fastset.</article><article class="legalP" id="paragraf-12-ledd-2">For organ der det tidlegare kunne gjerast heilt eller delvis unntak frå innsyn i journalen, gir ikkje offentleglova rett til innsyn i journalinnførslar som vart gjorde før iverksetjinga.</article></article><article class="legalArticle" data-lovdata-URL="LTI/forskrift/2008-10-17-1119/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Oppheving av eldre forskrifter</span></h2><article class="legalP" id="paragraf-13-ledd-1">Frå forskrifta tek til å gjelde, blir desse forskriftene oppheva:<ul class="defaultList"><li data-li-identifier="1." data-name="1."><article class="listArticle" id="paragraf-13-ledd-1-punkt-1"><article class="legalP" id="paragraf-13-ledd-1-punkt-1-ledd-1">Forskrift 14. februar 1986 nr. 351 til offentlighetsloven. Delegering av myndighet</article></article></li><li data-li-identifier="2." data-name="2."><article class="listArticle" id="paragraf-13-ledd-1-punkt-2"><article class="legalP" id="paragraf-13-ledd-1-punkt-2-ledd-1">Forskrift 19. desember 1986 nr. 2202 om offentlighetslovens anvendelse på dokumenter som ikke er papirbasert</article></article></li><li data-li-identifier="3." data-name="3."><article class="listArticle" id="paragraf-13-ledd-1-punkt-3"><article class="legalP" id="paragraf-13-ledd-1-punkt-3-ledd-1">Forskrift 2. mars 2001 nr. 183 om offentlighetslovens anvendelse på Statens nærings- og distriktsutviklingsfond</article></article></li><li data-li-identifier="4." data-name="4."><article class="listArticle" id="paragraf-13-ledd-1-punkt-4"><article class="legalP" id="paragraf-13-ledd-1-punkt-4-ledd-1">Delegering 30. november 2001 nr. 1322 av myndighet til Finansdepartementet etter offentlighetsloven § 2 tredje ledd</article></article></li><li data-li-identifier="5." data-name="5."><article class="listArticle" id="paragraf-13-ledd-1-punkt-5"><article class="legalP" id="paragraf-13-ledd-1-punkt-5-ledd-1">Vedtak 7. oktober 2005 nr. 1116 om Finansdepartementets råd for investeringsstrategi og forholdet til offentlighetsloven.</article></article></li></ul></article></article><article class="legalArticle" data-lovdata-URL="LTI/forskrift/2008-10-17-1119/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Endringar i andre forskrifter</span></h2><article class="legalP" id="paragraf-14-ledd-1">Frå forskrifta tek til å gjelde, blir desse endringane gjorde i andre forskrifter:</article> <article class="defaultP" margin-top="true">1. I instruks 17. mars 1972 nr. 3352 for behandling av dokumenter som trenger beskyttelse av andre grunner enn nevnt i sikkerhetsloven med forskrifter (beskyttelsesinstruksen) blir det gjort følgjande endringar:</article> <article class="defaultP" margin-top="true">§ 4 skal lyde:</article><article class="legalP" id="paragraf-14-ledd-2">Gradering av et dokument skal bare foretas når det kan unntas fra offentlighet i medhold av offentleglova og skadevirkninger som nevnt i § 4 kan inntreffe.</article> <article class="defaultP" margin-top="true">§ 6 fjerde ledd fyrste punktum skal lyde:</article><article class="legalP" id="paragraf-14-ledd-3">Når et dokument graderes, skal det angis hvilken bestemmelse i offentleglova som gir hjemmel for å unnta dokumentet fra offentlighet.</article> <article class="defaultP" margin-top="true">§ 7 tredje ledd skal lyde:</article><article class="legalP" id="paragraf-14-ledd-4">En part har rett til å gjøre seg kjent med sakens dokumenter for så vidt ikke annet følger av reglene i forvaltningsloven § 18 til § 20.</article> <article class="defaultP" margin-top="true">2. I forskrift 6. april 1973 nr. 9740 for Meklingsnemnda for arbeidstakaroppfinningar blir § 19 oppheva.</article> <article class="defaultP" margin-top="true">3. I forskrift 9. august 1974 nr. 6 om fritak for og utsettelse med fremmøte i Forsvaret ved mobilisering blir punkt 81 oppheva.</article> <article class="defaultP" margin-top="true">4. I forskrift 25. juni 1976 nr. 5 om fastsetting av normpriser skal § 3 tredje ledd tredje og fjerde punktum lyde:</article><article class="legalP" id="paragraf-14-ledd-5">For partenes adgang til å gjøre seg kjent med sakens dokumenter gjelder bestemmelsene i forvaltningsloven § 18 til § 21 med mindre annet følger av denne bestemmelsen. Skjønnsmessige holdepunkter og tallfesting av disse i tilknytning til skjønnet anses ikke som faktiske opplysninger og bearbeiding av faktum i forhold til forvaltningsloven § 18c.</article> <article class="defaultP" margin-top="true">5. I forskrift 22. desember 1978 nr. 4 om Markedsrådets og Forbrukerrådets behandling av forbrukertvister mv. blir § 12 fyrste ledd oppheva.</article> <article class="defaultP" margin-top="true">6. I forskrift 11. januar 1991 nr. 13 Sikkerhetsbestemmelser for kraftforsyningen blir punkt 5 oppheva.</article> <article class="defaultP" margin-top="true">7. I forskrift 20. desember 1996 nr. 1161 til domstolloven kapittel 11 (Advokatforskriften) blir det gjort følgjande endringar:</article> <article class="defaultP" margin-top="true">§ 4-2 fyrste ledd fyrste punktum skal lyde:</article><article class="legalP" id="paragraf-14-ledd-6">Forvaltningsloven og offentleglova gjelder for Tilsynsrådets virksomhet.</article> <article class="defaultP" margin-top="true">§ 6-2 fjerde ledd fyrste punktum skal lyde:</article><article class="legalP" id="paragraf-14-ledd-7">Med de begrensninger som følger av domstolloven § 226 gjelder forvaltningsloven og offentleglova for Advokatbevillingsnemndens virksomhet.</article> <article class="defaultP" margin-top="true">8. I forskrift 11. desember 1998 nr. 1193 om offentlege arkiv blir det gjort følgjande endringar:</article> <article class="defaultP" margin-top="true">§ 2-6 fyrste ledd skal lyde:</article><article class="legalP" id="paragraf-14-ledd-8">Eit offentleg organ skal ha ein eller fleire journalar for registrering av dokument i dei sakene organet opprettar. I journalen skal ein registrere alle inngåande og utgåande dokument som etter offentleglova § 4 må reknast som saksdokument for organet, dersom dei er gjenstand for saksbehandling og har verdi som dokumentasjon. Organinterne dokument, jf. § 1-1 til § 1-3, registrerer organet i journalen så langt organet finn det tenleg. Desse organinterne dokumenta skal likevel alltid journalførast:<ul class="defaultList"><li data-li-identifier="a)" data-name="a)"><article class="listArticle" id="paragraf-14-ledd-8-punkt-1"><article class="legalP" id="paragraf-14-ledd-8-punkt-1-ledd-1">dokument som omtalt i offentleglova § 14 andre ledd</article></article></li><li data-li-identifier="b)" data-name="b)"><article class="listArticle" id="paragraf-14-ledd-8-punkt-2"><article class="legalP" id="paragraf-14-ledd-8-punkt-2-ledd-1">dokument som omtalt i offentleglova § 16 fyrste ledd bokstav a til d, § 16 andre ledd og § 16 tredje ledd første punktum</article></article></li><li data-li-identifier="c)" data-name="c)"><article class="listArticle" id="paragraf-14-ledd-8-punkt-3"><article class="legalP" id="paragraf-14-ledd-8-punkt-3-ledd-1">dokument som omtalt i offentlegforskrifta § 8.</article></article></li></ul><p class="leddfortsettelse">Dokument som skal haldast utanfor arkivet etter § 3-18 fyrste ledd og § 3-19 i føresegnene her, skal ikkje journalførast.</p></article> <article class="defaultP" margin-top="true">§ 2-7 fyrste ledd fyrste punktum skal lyde:</article><article class="legalP" id="paragraf-14-ledd-9">Innføring i journalen skal skje på ein måte som gjer det mogleg å identifisere dokumentet, så langt dette kan gjerast utan å røpe opplysningar som er undergitt teieplikt i lov eller i medhald av lov, eller som elles kan unntakast frå offentleg innsyn.</article> <article class="defaultP" margin-top="true">§ 5-6 tredje ledd skal lyde:</article><article class="legalP" id="paragraf-14-ledd-10">Arkivdepot kan krevje betaling for avskrifter, utskrifter og kopiar til papir av arkivmateriale etter satsar fastsette av Kultur- og kyrkjedepartementet. Betalinga skal ikkje overstige dei faktiske kostnadene organet blir påført. Det kan ikkje takast omsyn til tida som går med til å behandle innsynskrav, skrive ut eller kopiere dokument og til å sende ut dokument. Det kan ikkje krevjast betaling når dokument som alt ligg føre i elektronisk versjon, blir sendt som elektronisk post. Føresegnene i andre og tredje punktum gjeld ikkje høvet til å ta betalt for tenester som går ut over innsynsretten etter offentleglova eller anna lovgiving.</article> <article class="defaultP" margin-top="true">9. I forskrift 6. august 1999 nr. 885 om en særskilt klagenemnd for behandling av klager over vedtak om erkjentlighetsbeløp til personer som i Norge ble rammet av antijødiske tiltak under den 2. verdenskrig skal § 2 tredje ledd lyde:</article><article class="legalP" id="paragraf-14-ledd-11">For øvrig gjelder forvaltningsloven og offentleglova for klagenemndas saksbehandling.</article> <article class="defaultP" margin-top="true">10. I forskrift 15. juni 2001 nr. 635 om svangerskapsavbrudd (abortforskriften) skal § 7 fjerde ledd lyde:</article><article class="legalP" id="paragraf-14-ledd-12">I underretningen skal det videre opplyses om retten til å se sakens dokumenter etter forvaltningsloven § 18 til § 20, og at kvinnen kan gi ytterligere opplysninger om hun ønsker det.</article> <article class="defaultP" margin-top="true">11. I forskrift 10. desember 2004 nr. 1641 om valg til Sametinget skal § 21 tredje ledd sjette punktum lyde:</article><article class="legalP" id="paragraf-14-ledd-13">Skjema med støtteerklæringer er unntatt offentlighet, jf. offentleglova § 13 og forvaltningsloven § 13 første ledd nr. 1.</article> <article class="defaultP" margin-top="true">12. I forskrift 25. juni 2004 nr. 988 om elektronisk kommunikasjon med og i forvaltningen (eForvaltningsforskriften) skal § 10 tredje ledd bokstav b lyde:<ul class="defaultList"><li data-li-identifier="b)" data-name="b)"><article class="listArticle" id="paragraf-14-ledd-13-punkt-1"><article class="legalP" id="paragraf-14-ledd-13-punkt-1-ledd-1">at risiko for uberettiget innsyn i opplysningene eller dokumentene er forebygget på en tilfredsstillende måte, eller når innsyn kan kreves etter offentleglova eller annen lovbestemt allmenn innsynsrett.</article></article></li></ul></article> <article class="defaultP" margin-top="true">13. I forskrift 16. desember 2005 nr. 1477 om saksbehandlingsregler ved opptak i barnehage skal § 5 fyrste ledd lyde:</article><article class="legalP" id="paragraf-14-ledd-14">Forvaltningslovens regler om partsinnsyn i § 18 til § 21 gjelder tilsvarende så langt det ikke er gitt særregler her.</article> <article class="defaultP" margin-top="true">14. I forskrift 7. april 2006 nr. 402 om offentlige anskaffelser skal § 3-5 lyde:</article><article class="futureLegalArticle" data-name="§3-5" id="paragraf-14-foreslåttparagraf-1"><span class="futureLegalArticleHeader"><span class="legalArticleValue">§ 3-5</span>. <span class="legalArticleTitle">Offentlighet</span></span><article class="legalP" id="paragraf-14-foreslåttparagraf-1-ledd-1">For allmennhetens innsyn i tilbud og anskaffelsesprotokoll gjelder offentleglova.</article></article> <article class="defaultP" margin-top="true">15. I forskrift 15. desember 2006 nr. 1456 til forvaltningsloven (forvaltningslovforskriften) skal ny § 13a lyde:</article><article class="futureLegalArticle" data-name="§13a" id="paragraf-14-foreslåttparagraf-2"><span class="futureLegalArticleHeader"><span class="legalArticleValue">§ 13a</span>. <span class="legalArticleTitle">Organinterne dokumenter i statlige og statlig tilknyttede organer</span></span><article class="legalP" id="paragraf-14-foreslåttparagraf-2-ledd-1">Unntaket i forvaltningsloven § 18a første ledd om organinterne dokumenter gjelder ikke for dokumenter fra administrasjonen til styret i foretak etter helseforetaksloven og fra administrasjonen til kollegial enhet ved universiteter og høyskoler.</article></article> <article class="defaultP" margin-top="true">16. I forskrift 14. desember 2007 nr. 1417 til patentloven (patentforskriften) skal § 95 fyrste punktum lyde:</article><article class="legalP" id="paragraf-14-ledd-15">Saksdokumentene til Den etiske nemnden for patentsaker er omfattet av offentleglova, men slik at nemndens saksdokumenter først blir offentlige fra samme tid som Patentstyrets dokumenter i saken, jf. patentloven § 22 første til tredje ledd.</article></article><section class="section" id="kapittel-1" data-lovdata-URL="LTI/forskrift/2008-10-17-1119/KAPITTEL_1"><h2>Rettelser</h2><article class="defaultP" data-text-size="small"><strong>Publisert:</strong> I 2008 hefte 13 (Rettelse)</article><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">§ 6 ble oppdelt i for mange ledd. Kunngjorte første og annet ledd skal være ett ledd og lyde:</article><article class="legalP" id="kapittel-1-ledd-1">Følgjande organ som fører elektronisk journal, skal gjere journalen tilgjengeleg for ålmenta på Internett:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">alle departementa og Statsministerens kontor</article></article></li><li data-li-identifier="b)" data-name="b)"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">alle dei statlege direktorata som har heile landet som verkeområde</article></article></li><li data-li-identifier="c)" data-name="c)"><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">alle dei statlege tilsyna som har heile landet som verkeområde</article></article></li><li data-li-identifier="d)" data-name="d)"><article class="listArticle" id="kapittel-1-ledd-1-punkt-4"><article class="legalP" id="kapittel-1-ledd-1-punkt-4-ledd-1">fylkesmennene.</article></article></li></ul><p class="leddfortsettelse"><i>Plikta</i> til å gjere journalen tilgjengeleg på Internett omfattar berre den sentrale eininga i eit direktorat eller eit tilsyn som også har regionale einingar. Utanriksdepartementet kan fastsetje at utanriksstasjonar som fører eigen elektronisk journal, skal gjere han tilgjengeleg for ålmenta på Internett. Det overordna departementet avgjer i tvilstilfelle om eit underlagt organ er omfatta av plikta til å gjere journalen tilgjengeleg på Internett.</p></article> <article class="defaultP" margin-top="true">Forskriften ble kunngjort med enkelte ortografiske feil.</article> <article class="defaultP" margin-top="true">§ 9 annet ledd skal lyde:</article><article class="legalP" id="kapittel-1-ledd-2">Det kan gjerast unntak frå innsyn for tilbod og protokollar i tilbodskonkurransar som gjeld kjøp av <i>flyrutetenester</i> etter regelverk gitt i medhald av luftfartslova, inntil val av leverandør er gjort.</article> <article class="defaultP" margin-top="true">I § 11 rettes utøvar til <i>utøver</i>. (Fire forekomster.)</article></section></main></body></html>