<!DOCTYPE html><html lang="no"><head><title>Forskrift om endring i forskrift om gebyr ved innføring av fartøy i registeret over norske fiskefartøy (merkeregisteret) og om årlig gebyr så lenge fartøyet står i merkeregisteret</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-04-21-378</dd><dt class="dokid">DokumentID</dt><dd class="dokid">LTI/forskrift/2008-04-21-378</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 4 s 828</dd><dt class="dateInForce">I kraft fra</dt><dd class="dateInForce">2008-04-21</dd><dt class="changesToDocuments">Endrer</dt><dd class="changesToDocuments"><ul><li>forskrift/1985-12-23-2301</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1917-12-05-1/§5a</li><li>lov/1999-03-26-15/§25</li></ul></dd><dt class="dateOfPublication">Kunngjort</dt><dd class="dateOfPublication">2008-04-22 13:50</dd><dt class="journalNumber">Journalnummer</dt><dd class="journalNumber">2008-0328</dd><dt class="titleShort">Korttittel</dt><dd class="titleShort">Endr. i forskrift om merkeregistergebyr</dd><dt class="title">Tittel</dt><dd class="title">Forskrift om endring i forskrift om gebyr ved innføring av fartøy i registeret over norske fiskefartøy (merkeregisteret) og om årlig gebyr så lenge fartøyet står i merkeregisteret</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 21. april 2008 med hjemmel i lov 5. desember 1917 nr. 1 om registrering og merking av fiskefartøyer § 5a, jf. lov 26. mars 1999 nr. 15 om retten til å delta i fiske og fangst (deltakerloven) § 25.</dd><dt class="refid">RefID</dt><dd class="refid">forskrift/2008-04-21-378</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om gebyr ved innføring av fartøy i registeret over norske fiskefartøy (merkeregisteret) og om årlig gebyr så lenge fartøyet står i merkeregisteret<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2008-04-21-378" id="dokument"><h1>Forskrift om endring i forskrift om gebyr ved innføring av fartøy i registeret over norske fiskefartøy (merkeregisteret) og om årlig gebyr så lenge fartøyet står i merkeregisteret</h1><section class="section" data-name="kapI" id="kapittel-1" data-lovdata-URL="LTI/forskrift/2008-04-21-378/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 23. desember 1985 nr. 2301 om gebyr ved innføring av fartøy i registeret over norske fiskefartøy (merkeregisteret) og om årlig gebyr så lenge fartøyet står i merkeregisteret gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om gebyr ved innføring av fartøy i registeret over norske fiskefartøy (merkeregisteret) og om årlig avgift så lenge fartøyet står i merkeregisteret</i></article> <article class="defaultP" margin-top="true">§ 4 skal lyde:</article><article class="legalP" id="kapittel-1-ledd-2">Det skal betales en årlig avgift så lenge fartøyet står i merkeregisteret.</article><article class="legalP" id="kapittel-1-ledd-3">Den som står registrert som fartøyets eier i merkeregisteret er ansvarlig for betaling av den årlige avgiften. Ved overdragelse av fartøyet til ny eier som også får tillatelse til å ha fartøyet innført i merkeregisteret, er den nye eieren solidarisk ansvarlig med tidligere eier for betaling av den årlige avgiften. Eventuell fordeling av den årlige avgiften mellom kjøper og selger er staten uvedkommende.</article> <article class="defaultP" margin-top="true">§ 5 første ledd første kolon skal lyde:</article><article class="legalP" id="kapittel-1-ledd-4">Den årlige avgiften vil være avhengig av fartøyets største lengde og skal beregnes etter følgende satser:</article> <article class="defaultP" margin-top="true">§ 6 skal lyde:</article><article class="legalP" id="kapittel-1-ledd-5">Årlig avgift for det enkelte fartøy må være innbetalt innen 15. mars hvert år, og gjelder for det angjeldende år. Påkrav gis med minimum 1 måneds betalingsfrist.</article><article class="legalP" id="kapittel-1-ledd-6">Ved innmelding av fartøy til merkeregisteret skal den årlige avgiften betales før fartøyet kan føres inn i registeret, med mindre det allerede er betalt av tidligere eier. Ved innmelding av fartøy før 15. mars betales den årlige avgiften ved innmelding uavhengig av forfallsdato i første ledd.</article><article class="legalP" id="kapittel-1-ledd-7">Den årlige avgiften er tvangsgrunnlag for utlegg hos enhver som i henhold til bestemmelsene i denne forskrift er ansvarlig for betaling av dette.</article><article class="legalP" id="kapittel-1-ledd-8">Manglende innbetaling av årlig avgift kan være grunnlag for tilbakekall av ervervstillatelse som vil medføre sletting av fartøyet fra merkeregisteret.</article> <article class="defaultP" margin-top="true">§ 7 skal lyde:</article><article class="legalP" id="kapittel-1-ledd-9">For fartøy som slettes av merkeregisteret innen 15. mars det enkelte år og der fartøyet ikke har vært nyttet til ervervsmessig fiske det aktuelle året, kan Fiskeridirektoratet fatte vedtak om at årlig avgift etter § 5 frafalles for det angjeldende år.</article><article class="legalP" id="kapittel-1-ledd-10">Det er ikke adgang til å frafalle årlig avgift for fartøy som slettes i merkeregisteret etter første ledd dersom det er gitt tillatelse til å fiske fartøyets kvote med annet fartøy det aktuelle året. Dette gjelder også for fartøy som i løpet av året tas ut av fiske etter ulike strukturordninger.</article><article class="legalP" id="kapittel-1-ledd-11">Vedtak etter første ledd om å opprettholde kravet på avgift kan ikke påklages videre til overordnet forvaltningsorgan.</article></section><section class="section" data-name="kapII" id="kapittel-2" data-lovdata-URL="LTI/forskrift/2008-04-21-378/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>