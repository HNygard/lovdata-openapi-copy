<!DOCTYPE html><html lang="no"><head><title>Forskrift om bemanningsforetak</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-06-04-541</dd><dt class="dokid">DokumentID</dt><dd class="dokid">LTI/forskrift/2008-06-04-541</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 6 s 1013</dd><dt class="dateInForce">I kraft fra</dt><dd class="dateInForce">Departementet bestemmer</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2004-12-10-76/§27</li><li>lov/2005-06-17-62/§18-3</li></ul></dd><dt class="dateOfPublication">Kunngjort</dt><dd class="dateOfPublication">2008-06-06 14:35</dd><dt class="journalNumber">Journalnummer</dt><dd class="journalNumber">2008-0463</dd><dt class="titleShort">Korttittel</dt><dd class="titleShort">Forskrift om bemanningsforetak</dd><dt class="title">Tittel</dt><dd class="title">Forskrift om bemanningsforetak</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og inkluderingsdepartementet 4. juni 2008 med hjemmel i lov 10. desember 2004 nr. 76 om arbeidsmarkedstjenester (arbeidsmarkedsloven) § 27 annet ledd og lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven) § 18-3.</dd><dt class="refid">RefID</dt><dd class="refid">forskrift/2008-06-04-541</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om bemanningsforetak<ul class="tocSubUl"><li>§ 1. Virkeområde</li><li>§ 2. Krav til bemanningsforetak</li><li>§ 3. Bemanningsforetak fra et annet EØS-land</li><li>§ 4. Krav om fast representant</li><li>§ 5. Meldeplikt til Arbeidstilsynet</li><li>§ 6. Register over bemanningsforetak</li><li>§ 7. Årlig melding</li><li>§ 8. Opplysningsplikt</li><li>§ 9. Gebyr</li><li>§ 10. Straff</li><li>§ 11. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2008-06-04-541" id="dokument"><h1>Forskrift om bemanningsforetak</h1><article class="legalArticle" data-lovdata-URL="LTI/forskrift/2008-06-04-541/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for bemanningsforetak som skal drive virksomhet i Norge. Med bemanningsforetak forstås i denne forskrift virksomhet som har til formål å drive utleie av arbeidskraft.</article><article class="legalP" id="paragraf-1-ledd-2">Forskriften gjelder ikke ved utleie av sjøfolk.</article></article><article class="legalArticle" data-lovdata-URL="LTI/forskrift/2008-06-04-541/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Krav til bemanningsforetak</span></h2><article class="legalP" id="paragraf-2-ledd-1">Bemanningsforetak som nevnt i § 1 skal enten være registrert som aksjeselskap eller allmennaksjeselskap i Norge, eller stille sikkerhet i form av garanti fra bank eller forsikringsselskap for egenkapital tilsvarende minstekrav til aksjekapital for aksjeselskap eller allmennaksjeselskap i lov 13. juni 1997 nr. 44 og lov 13. juni 1997 nr. 45.</article></article><article class="legalArticle" data-lovdata-URL="LTI/forskrift/2008-06-04-541/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Bemanningsforetak fra et annet EØS-land</span></h2><article class="legalP" id="paragraf-3-ledd-1">Foretak som er registrert som aksjeselskap eller allmennaksjeselskap eller tilsvarende i et annet EØS-land, anses for å oppfylle kravet i § 2. Garanti stilt av bank eller forsikringsselskap i et annet EØS-land likestilles med garanti stilt av norsk bank eller forsikringsselskap.</article></article><article class="legalArticle" data-lovdata-URL="LTI/forskrift/2008-06-04-541/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav om fast representant</span></h2><article class="legalP" id="paragraf-4-ledd-1">Utenlandsk bemanningsforetak som nevnt i § 1 som ikke har fast forretningssted eller hjemsted i Norge, skal ha eller oppnevne en representant her i landet som har fullmakt til å motta krav og foreta rettslige handlinger på vegne av foretaket. Representanten må ha hjemsted eller fast forretningsadresse i Norge.</article></article><article class="legalArticle" data-lovdata-URL="LTI/forskrift/2008-06-04-541/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Meldeplikt til Arbeidstilsynet</span></h2><article class="legalP" id="paragraf-5-ledd-1">Bemanningsforetak som skal drive virksomhet i Norge skal sende melding til Arbeidstilsynet. Meldingen skal opplyse om foretakets navn og forretningsadresse, organisasjonsnummer samt navn og adresse i Norge på fast representant for utenlandsk virksomhet, jf. § 4.</article><article class="legalP" id="paragraf-5-ledd-2">Meldingen skal i tillegg inneholde dokumentasjon som viser at foretaket:<ul class="defaultList"><li data-li-identifier="a)" data-name="a)"><article class="listArticle" id="paragraf-5-ledd-2-punkt-1"><article class="legalP" id="paragraf-5-ledd-2-punkt-1-ledd-1">oppfyller vilkårene for registrering og garanti etter § 2 eller § 3,</article></article></li><li data-li-identifier="b)" data-name="b)"><article class="listArticle" id="paragraf-5-ledd-2-punkt-2"><article class="legalP" id="paragraf-5-ledd-2-punkt-2-ledd-1">er registrert i Enhetsregisteret og</article></article></li><li data-li-identifier="c)" data-name="c)"><article class="listArticle" id="paragraf-5-ledd-2-punkt-3"><article class="legalP" id="paragraf-5-ledd-2-punkt-3-ledd-1">er registrert hos norske skattemyndigheter.</article></article></li></ul></article><article class="legalP" id="paragraf-5-ledd-3">Arbeidstilsynet kan fastsette nærmere bestemmelser om meldeplikten.</article></article><article class="legalArticle" data-lovdata-URL="LTI/forskrift/2008-06-04-541/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Register over bemanningsforetak</span></h2><article class="legalP" id="paragraf-6-ledd-1">Arbeidstilsynet skal opprette og føre et register over bemanningsforetak som har oppfylt meldeplikten etter § 5.</article><article class="legalP" id="paragraf-6-ledd-2">Opplysningene som er innført i registeret skal være offentlig tilgjengelige.</article><article class="legalP" id="paragraf-6-ledd-3">Arbeidstilsynet kan fastsette nærmere bestemmelser om registeret.</article></article><article class="legalArticle" data-lovdata-URL="LTI/forskrift/2008-06-04-541/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Årlig melding</span></h2><article class="legalP" id="paragraf-7-ledd-1">Registrerte bemanningsforetak skal innen 31. januar hvert år sende en melding til Arbeidstilsynet som bekrefter at foretaket fortsatt fyller kravene til meldeplikt etter § 5.</article><article class="legalP" id="paragraf-7-ledd-2">Foretak som unnlater å oppfylle kravet i første ledd kan bli slettet fra registeret over bemanningsforetak. Før sletting foretas, skal foretaket varsles om at det vil bli slettet fra registeret, dersom det ikke innen en frist som er gitt i varslet oppfyller kravet om melding etter første ledd.</article></article><article class="legalArticle" data-lovdata-URL="LTI/forskrift/2008-06-04-541/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Opplysningsplikt</span></h2><article class="legalP" id="paragraf-8-ledd-1">Bemanningsforetak plikter å gi opplysninger og dokumentasjon som er nødvendig for myndighetens kontroll med at foretaket drives i samsvar med bestemmelsene i denne forskriften.</article></article><article class="legalArticle" data-lovdata-URL="LTI/forskrift/2008-06-04-541/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Gebyr</span></h2><article class="legalP" id="paragraf-9-ledd-1">Arbeidstilsynet kan fastsette et gebyr til dekning av utgifter knyttet til registrering av bemanningsforetak.</article></article><article class="legalArticle" data-lovdata-URL="LTI/forskrift/2008-06-04-541/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Straff</span></h2><article class="legalP" id="paragraf-10-ledd-1">Forsettlig eller uaktsom overtredelse av forskriften eller vedtak gitt i medhold av denne, eller medvirkning til dette, er straffbart i henhold til arbeidsmarkedsloven § 30.</article></article><article class="legalArticle" data-lovdata-URL="LTI/forskrift/2008-06-04-541/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" id="paragraf-11-ledd-1">Forskriften gjelder fra den tid departementet bestemmer.</article></article></main></body></html>