<!DOCTYPE html><html lang="no"><head><title>Forskrift om rapportering for forsikringsformidlingsforetak</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-01-25-67</dd><dt class="dokid">DokumentID</dt><dd class="dokid">LTI/forskrift/2008-01-25-67</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 1 s 287</dd><dt class="dateInForce">I kraft fra</dt><dd class="dateInForce">2008-01-25</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-12-02-1282</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1956-12-07-1/§4</li><li>lov/2005-06-10-41/§5-7</li></ul></dd><dt class="dateOfPublication">Kunngjort</dt><dd class="dateOfPublication">2008-01-29 13:20</dd><dt class="journalNumber">Journalnummer</dt><dd class="journalNumber">2008-0072</dd><dt class="titleShort">Korttittel</dt><dd class="titleShort">Forskrift om forsikringsformidlingsforetak</dd><dt class="title">Tittel</dt><dd class="title">Forskrift om rapportering for forsikringsformidlingsforetak</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kredittilsynet 25. januar 2008 med hjemmel i lov 7. desember 1956 nr. 1 om tilsynet for kredittinstitusjoner, forsikringsselskaper og verdipapirhandel m.v. (kredittilsynsloven) § 4 og lov 10. juni 2005 nr. 41 om forsikringsformidling § 5-7.</dd><dt class="refid">RefID</dt><dd class="refid">forskrift/2008-01-25-67</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om rapportering for forsikringsformidlingsforetak<ul class="tocSubUl"><li>§ 1. Virkeområde</li><li>§ 2. Årlig rapportering</li><li>§ 3. Halvårlig rapportering</li><li>§ 4. Begrensning i rapporteringsplikten</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2008-01-25-67" id="dokument"><h1>Forskrift om rapportering for forsikringsformidlingsforetak</h1><article class="legalArticle" data-lovdata-URL="LTI/forskrift/2008-01-25-67/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for foretak som har tillatelse til å drive forsikrings- og gjenforsikringsmeglingsvirksomhet etter lov 10. juni 2005 nr. 41 om forsikringsformidling § 2-1 og § 2-1, jf. § 6-1 første ledd. Forskriften gjelder også for foretak som er registrert som forsikringsagentforetak i Kredittilsynets register etter lov 10. juni 2005 nr. 41 om forsikringsformidling § 7-10, jf. § 7-1.</article></article><article class="legalArticle" data-lovdata-URL="LTI/forskrift/2008-01-25-67/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Årlig rapportering</span></h2><article class="legalP" id="paragraf-2-ledd-1">Foretak som nevnt i § 1 plikter hvert år å fylle ut og sende til Kredittilsynet opplysninger om forsikringsformidlingsvirksomheten for det foregående år på eget rapporteringsskjema via Altinn.</article><article class="legalP" id="paragraf-2-ledd-2">Rapporteringsfristen er 1. mars hvert år eller første påfølgende virkedag.</article></article><article class="legalArticle" data-lovdata-URL="LTI/forskrift/2008-01-25-67/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Halvårlig rapportering</span></h2><article class="legalP" id="paragraf-3-ledd-1">Foretak som nevnt i § 1 og som behandler klientmidler, plikter hvert halvår å sende til Kredittilsynet revisorerklæring om behandlingen av klientmidler via Altinn.</article><article class="legalP" id="paragraf-3-ledd-2">Rapporteringsfristen er 1. september (1. halvår) og 1. mars (2. halvår) eller første påfølgende virkedag.</article></article><article class="legalArticle" data-lovdata-URL="LTI/forskrift/2008-01-25-67/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Begrensning i rapporteringsplikten</span></h2><article class="legalP" id="paragraf-4-ledd-1">Når det foreligger særskilte grunner, kan Kredittilsynet i det enkelte tilfelle begrense rapporteringsplikten.</article></article><article class="legalArticle" data-lovdata-URL="LTI/forskrift/2008-01-25-67/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Forskriften trer i kraft straks. Forskrift 2. desember 1997 nr. 1282 om rapportering for forsikringsmeglerforetak oppheves fra samme dato.</article></article></main></body></html>