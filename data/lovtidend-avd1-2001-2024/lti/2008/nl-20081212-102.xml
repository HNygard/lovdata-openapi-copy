<!DOCTYPE html><html lang="no"><head><title>Lov om endringer i lov 21. desember 2007 nr. 119 om toll og vareførsel (tolloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2008-12-12-102</dd><dt class="dokid">DokumentID</dt><dd class="dokid">LTI/lov/2008-12-12-102</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 13 s 1756</dd><dt class="dateInForce">I kraft fra</dt><dd class="dateInForce">2008-12-12, Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/2007-12-21-119</li></ul></dd><dt class="dateOfPublication">Kunngjort</dt><dd class="dateOfPublication">2008-12-12 15:15</dd><dt class="journalNumber">Journalnummer</dt><dd class="journalNumber">2008-1054</dd><dt class="titleShort">Korttittel</dt><dd class="titleShort">Endringslov til tolloven 2007</dd><dt class="title">Tittel</dt><dd class="title">Lov om endringer i lov 21. desember 2007 nr. 119 om toll og vareførsel (tolloven)</dd><dt class="miscInformation">Annet om dokumentet</dt><dd class="miscInformation">Ot.prp.nr.1 (2008–2009), Innst.O.nr.1 (2008–2009) og Besl.O.nr.32 (2008–2009). Odels- og lagtingsvedtak hhv. 2. og 9. desember 2008. Fremmet av Finansdepartementet.</dd><dt class="refid">RefID</dt><dd class="refid">lov/2008-12-12-102</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 21. desember 2007 nr. 119 om toll og vareførsel (tolloven)<ul class="tocSubUl"><li>I</li><li>II<ul class="tocSubUl"><li>§ 3-1. Varslings-, melde- og fremleggelsesplikt mv.</li><li>§ 5-3. Vare til fremmede makters representasjoner og internasjonale organisasjoner mv.</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2008-12-12-102" id="dokument"><h1>Lov om endringer i lov 21. desember 2007 nr. 119 om toll og vareførsel (tolloven)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 21. desember 2007 nr. 119 om toll og vareførsel (tolloven).</article></article></li></ul></article><article class="legalP" id="ledd-1">I lov 21. desember 2007 nr. 119 om toll og vareførsel (tolloven) gjøres følgende endringer:</article><section class="section" data-name="kapI" id="kapittel-1" data-lovdata-URL="LTI/lov/2008-12-12-102/KAPITTEL_1"><h2 data-text-align="center">I</h2><article class="defaultP">§ 13-4 første ledd skal lyde:</article><article class="numberedLegalP" data-numerator="1" id="kapittel-1-nummer-1">(1) For å kontrollere riktigheten av dokumenter, erklæringer eller andre opplysninger som pliktes gitt etter denne lov, kan tollmyndighetene eller den myndighet departementet bestemmer, foreta eller la foreta undersøkelse av bedriftslokale som helt eller delvis disponeres av den opplysningspliktige. Ved gjennomsyn av virksomhetens arkiver kan tollmyndighetene foreta kopiering til datalagringsmedium for senere gjennomgang hos den opplysningspliktige eller hos tollmyndighetene. Når det kreves skal den opplysningspliktige uten opphold gi innsyn i, legge frem, utlevere eller sende inn registrerte regnskapsopplysninger, regnskapsmateriale, kontrakter, korrespondanse, styre- og forhandlingsprotokoller, og andre dokumenter av betydning for kontrollen. Med dokumenter menes også elektronisk lagrede dokumenter. Pliktene gjelder også elektroniske programmer og programsystemer. Tollmyndighetene kan også ta ut nødvendige prøver av varer for undersøkelse. Slike prøver kan tas uten vederlag.</article></section><section class="section" data-name="kapII" id="kapittel-2" data-lovdata-URL="LTI/lov/2008-12-12-102/KAPITTEL_2"><h2 data-text-align="center">II</h2><article class="defaultP">§ 3-1 skal lyde:</article><article class="futureLegalArticle" data-name="§3-1" id="kapittel-2-foreslåttparagraf-1"><span class="futureLegalArticleHeader">§ 3-1. <span class="legalArticleTitle">Varslings-, melde- og fremleggelsesplikt mv.</span></span><article class="numberedLegalP" data-numerator="1" id="kapittel-2-foreslåttparagraf-1-nummer-1">(1) Den som bringer en vare til eller fra tollområdet, skal gi forhåndsvarsel til tollmyndighetene om varen.</article><article class="numberedLegalP" data-numerator="2" id="kapittel-2-foreslåttparagraf-1-nummer-2">(2) Enhver som bringer en vare til eller fra tollområdet, plikter å melde fra om dette til tollmyndighetene, og å fremlegge eller oppgi varen for kontroll. Tilsvarende gjelder plikt til å registrere varen.</article><article class="numberedLegalP" data-numerator="3" id="kapittel-2-foreslåttparagraf-1-nummer-3">(3) Varslings-, melde-, fremleggelses-, oppgave- og registreringsplikten etter første og annet ledd gjelder likevel ikke person som bare bringer med vare som:<ul class="defaultList"><li data-li-identifier="a)" data-name="a)"><article class="listArticle" id="kapittel-2-foreslåttparagraf-1-nummer-3-punkt-1"><article class="legalP" id="kapittel-2-foreslåttparagraf-1-nummer-3-punkt-1-ledd-1">ved innførselen er toll- og avgiftsfritt reisegods etter § 5-1 første ledd bokstav a og § 6-1 første ledd bokstav a, og som kan innføres uten spesielle tillatelser, eller</article></article></li><li data-li-identifier="b)" data-name="b)"><article class="listArticle" id="kapittel-2-foreslåttparagraf-1-nummer-3-punkt-2"><article class="legalP" id="kapittel-2-foreslåttparagraf-1-nummer-3-punkt-2-ledd-1">ved utførsel er unntatt fra deklareringsplikten etter § 4-11, og som kan utføres uten spesielle tillatelser.</article></article></li></ul></article><article class="numberedLegalP" data-numerator="4" id="kapittel-2-foreslåttparagraf-1-nummer-4">(4) Tollmyndighetene kan innføre forenklede rutiner for pliktene etter annet og tredje ledd på grenseoverganger, fergeterminaler, flyplasser og andre innpasseringssteder, dersom forholdene ligger til rette for det.</article><article class="numberedLegalP" data-numerator="5" id="kapittel-2-foreslåttparagraf-1-nummer-5">(5) Tollmyndighetene kan autorisere foretak. Autoriserte foretak kan pålegges mindre omfattende plikter etter første ledd og innrømmes lettelser ved kontroll.</article><article class="numberedLegalP" data-numerator="6" id="kapittel-2-foreslåttparagraf-1-nummer-6">(6) Departementet kan gi forskrift om pliktene etter denne paragraf, herunder om unntak fra pliktene. Departementet kan også gi forskrift om autorisering av foretak, herunder om vilkår for å bli autorisert og om tilbakekall av autorisering, og om lettelser fra varslingsplikt etter første ledd og ved kontroll etter femte ledd.</article></article> <article class="defaultP" margin-top="true">Overskriften til § 3-7 skal lyde:</article> <article class="defaultP" margin-top="true"><i>Meldeplikt ved avreise fra tollområdet</i></article> <article class="defaultP" margin-top="true">Overskriften til § 4-10 skal lyde:</article> <article class="defaultP" margin-top="true"><i>Deklareringsplikt ved innførsel</i></article> <article class="defaultP" margin-top="true">Overskriften til § 4-11 skal lyde:</article> <article class="defaultP" margin-top="true"><i>Deklareringsplikt ved utførsel</i></article> <article class="defaultP" margin-top="true">§ 4-13 tredje ledd skal lyde:</article><article class="numberedLegalP" data-numerator="3" id="kapittel-2-nummer-1">(3) Tillatelsen kan endres eller tilbakekalles dersom innehaveren av tillatelsen gjør seg skyldig i vesentlige eller gjentatte brudd på vilkårene for tillatelsen eller tilsvarende brudd på toll- og vareførselslovgivningen.</article> <article class="defaultP" margin-top="true">Overskriften til § 5-2 skal lyde:</article><article class="defaultP">Vare til bruk mv. i transportmidler i ervervsmessig virksomhet</article> <article class="defaultP" margin-top="true">§ 5-2 første ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-2-nummer-1-punkt-1"><article class="legalP" id="kapittel-2-nummer-1-punkt-1-ledd-1">proviant og forbruksvare som medbringes og forbrukes eller selges om bord i fartøy eller luftfartøy under reise til og fra tollområdet og under opphold der,</article></article></li></ul></article> <article class="defaultP" margin-top="true">Overskriften til § 5-3 skal lyde:</article><article class="futureLegalArticle" data-name="§5-3" id="kapittel-2-foreslåttparagraf-2"><span class="futureLegalArticleHeader">§ 5-3. <span class="legalArticleTitle">Vare til fremmede makters representasjoner og internasjonale organisasjoner mv.</span></span></article> <article class="defaultP" margin-top="true">§ 5-3 første ledd bokstav c og ny bokstav d skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-2-foreslåttparagraf-2-punkt-1"><article class="legalP" id="kapittel-2-foreslåttparagraf-2-punkt-1-ledd-1">andre internasjonale organisasjoner,</article></article></li><li data-li-identifier="d)" data-name="d)"><article class="listArticle" id="kapittel-2-foreslåttparagraf-2-punkt-2"><article class="legalP" id="kapittel-2-foreslåttparagraf-2-punkt-2-ledd-1">offentlig finansierte samarbeidsprosjekter med annen stat.</article></article></li></ul></article> <article class="defaultP" margin-top="true">§ 12-3 annet ledd skal lyde:</article><article class="numberedLegalP" data-numerator="2" id="kapittel-2-nummer-2">(2) Havnevesenets tjenestepersonell, fyrvoktere og statsloser som under sin tjeneste eller i stillings medfør får kjennskap til overtredelser av toll- og vareførselslovgivningen eller forhold som viser at slike overtredelser tilsiktes, skal søke å hindre overtredelsen, og uten ugrunnet opphold underrette tollmyndighetene eller påtalemyndigheten.</article> <article class="defaultP" margin-top="true">§ 12-9 annet og tredje ledd skal lyde:</article><article class="numberedLegalP" data-numerator="2" id="kapittel-2-nummer-3">(2) Opplysninger overgitt undersøkelsesmyndighetene under forutsetning om fortrolighet, skal undergis taushetsplikt så langt annet ikke følger av lov.</article><article class="numberedLegalP" data-numerator="3" id="kapittel-2-nummer-4">(3) Departementet kan gi forskrift om undersøkelse og saksbehandling i saker om særlige beskyttelsestiltak etter denne paragraf, herunder om undersøkelsesprosedyrer, notifikasjon, kunngjøring og iverksettelse av vedtak om tiltak og om betaling og tilbakebetaling.</article> <article class="defaultP" margin-top="true">§ 12-12 femte ledd skal lyde:</article><article class="numberedLegalP" data-numerator="5" id="kapittel-2-nummer-5">(5) Departementet kan gi forskrift om endringsfrister etter denne paragraf, herunder om tollmyndighetenes adgang til å treffe vedtak om endring til gunst der den uriktige beregningen skyldes tollmyndighetenes forhold.</article></section><section class="section" data-name="kapIII" id="kapittel-3" data-lovdata-URL="LTI/lov/2008-12-12-102/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringen under I trer i kraft straks.</article><article class="legalP" id="kapittel-3-ledd-2">Endringene under II trer i kraft fra den tid Kongen bestemmer.</article></section></main></body></html>