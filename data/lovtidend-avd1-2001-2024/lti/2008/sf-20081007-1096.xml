<!DOCTYPE html><html lang="no"><head><title>Forskrift om instruks for mottakere og fiskere av norsk vårgytende sild ved innblanding av 20-40&#xa0;% sild under minstemål i antall tatt innenfor grunnlinjene</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-10-07-1096</dd><dt class="dokid">DokumentID</dt><dd class="dokid">LTI/forskrift/2008-10-07-1096</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 11 s 1541</dd><dt class="dateInForce">I kraft fra</dt><dd class="dateInForce">2008-10-07 – 2008-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2007-12-14-1686/§11b</li><li>lov/1983-06-03-40/§4</li><li>lov/1983-06-03-40/§5</li></ul></dd><dt class="dateOfPublication">Kunngjort</dt><dd class="dateOfPublication">2008-10-14 14:35</dd><dt class="journalNumber">Journalnummer</dt><dd class="journalNumber">2008-0865</dd><dt class="titleShort">Korttittel</dt><dd class="titleShort">Instruks for lengedemåling av sild</dd><dt class="title">Tittel</dt><dd class="title">Forskrift om instruks for mottakere og fiskere av norsk vårgytende sild ved innblanding av 20-40&#xa0;% sild under minstemål i antall tatt innenfor grunnlinjene</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 7. oktober 2008 med hjemmel i forskrift 14. desember 2007 nr. 1686 om regulering av fisket etter norsk vårgytende sild i 2008 § 11b og lov 3. juni 1983 nr. 40 om saltvannsfiske m.v. § 4 og § 5.</dd><dt class="refid">RefID</dt><dd class="refid">forskrift/2008-10-07-1096</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om instruks for mottakere og fiskere av norsk vårgytende sild ved innblanding av 20-40 % sild under minstemål i antall tatt innenfor grunnlinjene<ul class="tocSubUl"><li>§ 1. Instruks</li><li>§ 3. Straff</li><li>§ 4. Ikrafttredelse</li><li>Lengdemålingsskjema sild</li></ul></li></ul></dd></dl></header><main class="documentBody" data-lovdata-URL="LTI/forskrift/2008-10-07-1096" id="dokument"><h1>Forskrift om instruks for mottakere og fiskere av norsk vårgytende sild ved innblanding av 20-40&#xa0;% sild under minstemål i antall tatt innenfor grunnlinjene</h1><article class="legalArticle" data-lovdata-URL="LTI/forskrift/2008-10-07-1096/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Instruks</span></h2><article class="legalP" id="paragraf-1-ledd-1">Fiskere og mottakere av norsk vårgytende sild som er fisket innenfor grunnlinjene og som inneholder innblanding av 20-40&#xa0;% sild under minstemål i antall og som skal belastes avsatt kvote på 3000 tonn, må etterleve følgende instruks:<ul class="defaultList"><li data-li-identifier="1." data-name="1."><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">Før fiske etter norsk vårgytende sild innenfor grunnlinjene avsatt i henhold til særskilt kvote på 3000 tonn kan ta til, må fartøyet sende skriftlig påmelding til Norges Sildesalgslag.</article></article></li><li data-li-identifier="2." data-name="2."><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">Fartøy som deltar i ordningen skal foreta lengdemålinger per kast når kastet tas om bord i fartøyet. Fisker plikter å ta ut et representativt utvalg av hele kastet på minimum 100 individ. Lengdemålingen skjer fra snuten til lengste lengde på halefinnen uten at halen presses sammen (naturlig form når silda legges ned). Lengden måles i lengdeintervaller og til nærmeste intervallgrense nedad, se vedlagt skjema. Måling av hvert individ skal føres på skjemaet med de summeringer som er anført. Skjemaet signeres av fisker og oppbevares om bord i fartøyet i minimum 6 måneder. Kjøper/mottaker skal underrettes om innblandingsprosent på hele fangsten senest to timer før ankomst havn.</article></article></li><li data-li-identifier="3." data-name="3."><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">Kjøper/mottaker skal sende forhåndsmelding til Fiskeridirektoratets Sjøtjeneste Nord (faks 902 11 620), ved mottak av fangst av mellom 20-40&#xa0;% sild under minstemål i antall. Forhåndsmelding om landing skal sendes minst to timer før fartøyet ankommer havn, og skal inneholde opplysninger om fartøy, fangstfelt, kvantum, innblandingsprosent, landingstidspunkt og -sted.</article></article></li><li data-li-identifier="4." data-name="4."><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">Kjøper/mottaker av sild, som nevnt i første ledd, skal før sortering foreta egnede prøvetakinger av norsk vårgytende sild under minstemål i antall per landing. Fisker og kjøper/mottaker plikter i fellesskap å foreta et representativt utvalg av hele landingen på minimum 300 individ. Målingene av hvert individ skal føres på vedlagte skjema med de summeringer som er anført.</article><article class="legalP" id="paragraf-1-ledd-1-punkt-4-ledd-2">Vedlagte skjema skal undertegnes av begge parter (fisker og kjøper/mottaker). Skjemaet skal være tilgjengelig for Fiskeridirektoratets inspektører på mottaksstedet i minimum 6 måneder. Kopi av skjemaet skal sendes Fiskeridirektoratet ved Statistikkavdelingen sammen med kopi av sluttseddel per faks 552 38 141 eller post: postboks 2009, Nordnes, 5817 Bergen.</article></article></li><li data-li-identifier="5." data-name="5."><article class="listArticle" id="paragraf-1-ledd-1-punkt-5"><article class="legalP" id="paragraf-1-ledd-1-punkt-5-ledd-1">Total mengde sild under minstemål i vekt skal føres på egen linje på sluttseddel/landingsseddel. Beregnet prosentandel sild under minstemål i antall skal føres i merknadsrubrikken på seddel. Spørsmål vedrørende seddelføring rettes til Norges Sildesalgslag.</article></article></li></ul></article></article><article class="legalArticle" data-lovdata-URL="LTI/forskrift/2008-10-07-1096/§3" data-name="§3" id="paragraf-2"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Straff</span></h2><article class="legalP" id="paragraf-2-ledd-1">Den som forsettlig eller uaktsomt overtrer bestemmelser i denne forskrift, straffes i henhold til lov 3. juni 1983 nr. 40 om saltvannsfiske m.v. § 53. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2008-10-07-1096/§4" data-name="§4" id="paragraf-3"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-3-ledd-1">Denne forskrift trer i kraft 7. oktober 2008 og gjelder til og med 31. desember 2008.</article></article><section class="section" id="kapittel-1" data-lovdata-URL="LTI/forskrift/2008-10-07-1096/KAPITTEL_1"><h2>Lengdemålingsskjema sild</h2><article class="defaultP">For å lese skjemaet i pdf, se her: (pdf)</article></section></main></body></html>