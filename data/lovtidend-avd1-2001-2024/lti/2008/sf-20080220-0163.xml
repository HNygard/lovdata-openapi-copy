<!DOCTYPE html><html lang="no"><head><title>Forskrift om endring i forskrift om offentlige anskaffelser og forskrift om innkjøpsregler i forsyningssektorene (vann- og energiforsyning, transport og posttjenester)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-02-20-163</dd><dt class="dokid">DokumentID</dt><dd class="dokid">LTI/forskrift/2008-02-20-163</dd><dt class="ministry">Departement</dt><dd class="ministry"><ul><li>Fornyings- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 2 s 405</dd><dt class="dateInForce">I kraft fra</dt><dd class="dateInForce">2008-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-04-07-402</li><li>forskrift/2006-04-07-403</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2006-04-07-402/§2-2</li><li>forskrift/2006-04-07-403/§2-3</li><li>lov/1999-07-16-69/§11</li></ul></dd><dt class="dateOfPublication">Kunngjort</dt><dd class="dateOfPublication">2008-02-26 14:30</dd><dt class="journalNumber">Journalnummer</dt><dd class="journalNumber">2008-0172</dd><dt class="titleShort">Korttittel</dt><dd class="titleShort">Endr. i forskrift om offentlige anskaffelser mv.</dd><dt class="title">Tittel</dt><dd class="title">Forskrift om endring i forskrift om offentlige anskaffelser og forskrift om innkjøpsregler i forsyningssektorene (vann- og energiforsyning, transport og posttjenester)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fornyings- og administrasjonsdepartementet 20. februar 2008 med hjemmel i forskrift 7. april 2006 nr. 402 om offentlige anskaffelser § 2-2 fjerde ledd og forskrift 7. april 2006 nr. 403 om innkjøpsregler i forsyningssektorene (vann- og energiforsyning, transport og posttjenester) § 2-3 andre ledd, jf. lov 16. juli 1999 nr. 69 om offentlige anskaffelser § 11. <br /><strong>EØS-henvisninger:</strong> EØS-avtalen vedlegg XVI (forordning (EF) nr. 1422/2007).</dd><dt class="refid">RefID</dt><dd class="refid">forskrift/2008-02-20-163</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om offentlige anskaffelser og forskrift om innkjøpsregler i forsyningssektorene (vann- og energiforsyning, transport og posttjenester)<ul class="tocSubUl"><li>I</li><li>II<ul class="tocSubUl"><li>§ 2-3. Terskelverdier</li><li>§ 2-4. Beregning av anskaffelsens anslåtte verdi</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2008-02-20-163" id="dokument"><h1>Forskrift om endring i forskrift om offentlige anskaffelser og forskrift om innkjøpsregler i forsyningssektorene (vann- og energiforsyning, transport og posttjenester)</h1><section class="section" data-name="kapI" id="kapittel-1" data-lovdata-URL="LTI/forskrift/2008-02-20-163/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 7. april 2006 nr. 402 om offentlige anskaffelser gjøres følgende endringer:</article> <article class="defaultP" margin-top="true">§ 2-2 skal lyde:</article><article class="numberedLegalP" data-numerator="1" id="kapittel-1-nummer-1">(1) Forskriftens del III gjelder kontrakter der den anslåtte verdi overstiger 1,65 millioner kroner eksl. mva. for vare- og tjenestekontrakter og 41 millioner kroner eksl. mva. for bygge- og anleggskontrakter. For statlige myndigheter gjelder imidlertid forskriftens del III for vare- og tjenestekontrakter der den anslåtte verdi overstiger 1,05 millioner kroner eksl. mva.</article><article class="numberedLegalP" data-numerator="2" id="kapittel-1-nummer-2">(2) For forsknings- og utviklingstjenester som nevnt i vedlegg 5 kategori 8, teletjenester som nevnt i CPC-ref. 7524, 7525 og 7526 under vedlegg 5 kategori 5, samt for etterfølgende kunngjøring av uprioriterte tjenester (jf. vedlegg 6 og § 18-4) og for varekontrakter på forsvarsområdet når disse varekontraktene gjelder varer som ikke er omfattet av Norges bilag 1 vedlegg 1 til WTO-avtalen om offentlige innkjøp (GPA), gjelder imidlertid forskriftens del III for statlige myndigheter der den anslåtte verdi overstiger 1,65 millioner kroner eksl. mva.</article><article class="numberedLegalP" data-numerator="3" id="kapittel-1-nummer-3">(3) Når den samlede anslåtte verdien av delkontrakter som omtalt i § 2-3 syvende og åttende ledd overstiger verdiene i denne paragrafs første ledd, kommer forskriftens del III til anvendelse på alle delkontraktene. Bygge- og anleggskontrakter som har en anslått verdi på under 8 millioner kroner eksl. mva. og tjenestekontrakter og varekontrakter som har en anslått verdi på under 600.000 kroner eksl. mva., kan likevel inngås etter forskriften del II, dersom den samlede verdi av disse delkontraktene ikke overstiger 20 prosent av samtlige delkontrakters sammenlagte verdi.</article><article class="numberedLegalP" data-numerator="4" id="kapittel-1-nummer-4">(4) Fornyings- og administrasjonsdepartementet kan endre terskelverdiene fastsatt i denne forskrift.</article> <article class="defaultP" margin-top="true">§ 18-2 skal lyde:</article><article class="numberedLegalP" data-numerator="1" id="kapittel-1-nummer-5">(1) For å kunne benytte de forkortede fristene i § 19-1 (minimumsfrister ved åpen anbudskonkurranse) tredje ledd og § 19-2 (minimumsfrister ved begrenset anbudskonkurranse) fjerde ledd må oppdragsgiver først ha foretatt en veiledende kunngjøring eller ha gitt de samme opplysninger i sin kjøperprofil.</article><article class="numberedLegalP" data-numerator="2" id="kapittel-1-nummer-6">(2) Ved vare- og tjenestekontrakter skal oppdragsgiver snarest mulig etter regnskapsårets begynnelse offentliggjøre en veiledende kunngjøring i samsvar med § 18-1 (fremgangsmåten ved kunngjøring), dersom verdien av anskaffelser innenfor hvert vare- eller tjenesteområde for prioriterte tjenester overstiger 6 millioner kroner eksl. mva. Kunngjøringen skal angi den samlede verdi av de planlagte vare- og tjenestekontrakter og rammeavtaler som oppdragsgiver venter å foreta de neste 12 månedene for hvert enkelt tjenesteområde som nevnt i vedlegg 4 (prioriterte tjenester) eller vareområder som nevnt i CPV-nomenklaturet.</article><article class="numberedLegalP" data-numerator="3" id="kapittel-1-nummer-7">(3) Ved bygge- og anleggskontrakter og rammeavtaler skal oppdragsgiver snarest mulig, etter at avgjørelse om å godkjenne planer for bygge- og anleggskontrakter er fattet, foreta en veiledende kunngjøring dersom kontraktene har en antatt verdi på minst 41 millioner kroner eksl. mva.</article><article class="numberedLegalP" data-numerator="4" id="kapittel-1-nummer-8">(4) Beregning av kontraktens verdi skal skje i samsvar med § 2-3 (beregning av anskaffelsens anslåtte verdi).</article><article class="numberedLegalP" data-numerator="5" id="kapittel-1-nummer-9">(5) Oppdragsgiver som foretar en veiledende kunngjøring på sin kjøperprofil skal sende en kunngjøring om dette til Doffin.</article></section><section class="section" data-name="kapII" id="kapittel-2" data-lovdata-URL="LTI/forskrift/2008-02-20-163/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 7. april 2006 nr. 403 om innkjøpsregler i forsyningssektorene (vann- og energiforsyning, transport og posttjenester) gjøres følgende endringer:</article> <article class="defaultP" margin-top="true">§ 2-3 og § 2-4 skal lyde:</article><article class="futureLegalArticle" data-name="§2-3" id="kapittel-2-foreslåttparagraf-1"><span class="futureLegalArticleHeader">§ 2-3. <span class="legalArticleTitle">Terskelverdier</span></span><article class="numberedLegalP" data-numerator="1" id="kapittel-2-foreslåttparagraf-1-nummer-1">(1) Forskriftens del II kommer til anvendelse på kontrakter tildelt av oppdragsgiver som utøver en aktivitet som nevnt i § 1-3 (aktiviteter som er omfattet av forskriften) med en anslått verdi som overstiger:<ul class="defaultList"><li data-li-identifier="a." data-name="a."><article class="listArticle" id="kapittel-2-foreslåttparagraf-1-nummer-1-punkt-1"><article class="legalP" id="kapittel-2-foreslåttparagraf-1-nummer-1-punkt-1-ledd-1">3,3 millioner kroner ekskl. mva. for vare- og tjenestekontrakter.</article></article></li><li data-li-identifier="b." data-name="b."><article class="listArticle" id="kapittel-2-foreslåttparagraf-1-nummer-1-punkt-2"><article class="legalP" id="kapittel-2-foreslåttparagraf-1-nummer-1-punkt-2-ledd-1">41 millioner kroner ekskl. mva. for kontrakter om bygge- og anleggsarbeid.</article></article></li></ul></article><article class="numberedLegalP" data-numerator="2" id="kapittel-2-foreslåttparagraf-1-nummer-2">(2) Fornyings- og administrasjonsdepartementet kan endre terskelverdiene fastsatt i denne forskrift.</article></article><article class="futureLegalArticle" data-name="§2-4" id="kapittel-2-foreslåttparagraf-2"><span class="futureLegalArticleHeader">§ 2-4. <span class="legalArticleTitle">Beregning av anskaffelsens anslåtte verdi</span></span><article class="numberedLegalP" data-numerator="1" id="kapittel-2-foreslåttparagraf-2-nummer-1">(1) Anskaffelsens anslåtte verdi beregnes på grunnlag av oppdragsgivers anslag av det samlede beløp oppdragsgiver kan komme til å betale, ekskl. mva. for de kontrakter som utgjør anskaffelsen.</article><article class="numberedLegalP" data-numerator="2" id="kapittel-2-foreslåttparagraf-2-nummer-2">(2) Valg av metode for beregning av anskaffelsens anslåtte verdi skal ikke foretas i den hensikt å unngå at bestemmelser i denne forskrift får anvendelse på kontrakten.</article><article class="numberedLegalP" data-numerator="3" id="kapittel-2-foreslåttparagraf-2-nummer-3">(3) En planlagt anskaffelse av en bestemt ytelse kan ikke deles opp i den hensikt å unngå at bestemmelser i denne forskrift kommer til anvendelse.</article><article class="numberedLegalP" data-numerator="4" id="kapittel-2-foreslåttparagraf-2-nummer-4">(4) Ved beregning av anskaffelsens anslåtte verdi skal det tas hensyn til enhver form for opsjoner og eventuelle forlengelser av kontrakten.</article><article class="numberedLegalP" data-numerator="5" id="kapittel-2-foreslåttparagraf-2-nummer-5">(5) Ved beregning av anskaffelsens anslåtte verdi skal det tas hensyn til eventuelle premier eller betalinger til deltakerne i konkurransen.</article><article class="numberedLegalP" data-numerator="6" id="kapittel-2-foreslåttparagraf-2-nummer-6">(6) Når en foreslått tjeneste eller et bygge- og anleggsarbeid kan resultere i flere delarbeider som det skal inngås særskilte kontrakter for samtidig, skal den anslåtte verdien av hvert delarbeid tas med i beregningen. Når delarbeidenes sammenlagte verdi overstiger terskelverdien fastsatt i § 2-3 (terskelverdier) første ledd, får bestemmelsene i denne forskrift anvendelse for alle delarbeidene. Oppdragsgiver kan likevel fravike første ledd med hensyn til bygge- og anleggskontrakter for delarbeider som har en anslått verdi på under 8 millioner kroner ekskl. mva. eller for tjenesteytelser under 600.000 kroner ekskl. mva., forutsatt at den sammenlagte verdi av disse delarbeidene ikke overstiger 20 prosent av delarbeidenes samlede verdi.</article><article class="numberedLegalP" data-numerator="7" id="kapittel-2-foreslåttparagraf-2-nummer-7">(7) Dersom en planlagt anskaffelse av ensartede varer kan føre til tildeling av flere enkeltkontrakter samtidig, skal den samlede anslåtte verdi av disse enkeltkontraktene legges til grunn. Når delkontraktenes sammenlagte verdi overstiger terskelverdien fastsatt i § 2-3 (terskelverdier) første ledd, får bestemmelsene i denne forskrift anvendelse for alle delkontraktene. Oppdragsgiver kan likevel fravike første ledd med hensyn til delkontrakter som har en anslått verdi på under 600.000 kroner ekskl. mva., forutsatt at den sammenlagte verdi av disse delkontraktene ikke overstiger 20 prosent av delkontraktenes samlede verdi.</article><article class="numberedLegalP" data-numerator="8" id="kapittel-2-foreslåttparagraf-2-nummer-8">(8) For tjenestekontrakter som ikke angir en samlet pris, skal den anslåtte kontraktsverdi beregnes på følgende grunnlag:<ul class="defaultList"><li data-li-identifier="a." data-name="a."><article class="listArticle" id="kapittel-2-foreslåttparagraf-2-nummer-8-punkt-1"><article class="legalP" id="kapittel-2-foreslåttparagraf-2-nummer-8-punkt-1-ledd-1">ved tidsbegrensede kontrakter med en løpetid på 48 måneder eller mindre, skal beregningsgrunnlaget være kontraktens anslåtte samlede verdi for hele løpetiden, og</article></article></li><li data-li-identifier="b." data-name="b."><article class="listArticle" id="kapittel-2-foreslåttparagraf-2-nummer-8-punkt-2"><article class="legalP" id="kapittel-2-foreslåttparagraf-2-nummer-8-punkt-2-ledd-1">ved kontrakter med ubegrenset løpetid eller løpetid på mer enn 48 måneder, skal beregningsgrunnlaget være den månedlige verdi multiplisert med 48.</article></article></li></ul></article><article class="numberedLegalP" data-numerator="9" id="kapittel-2-foreslåttparagraf-2-nummer-9">(9) For vare- eller tjenestekontrakter som inngås regelmessig i en bestemt periode eller som skal fornyes innen en viss tid, skal kontraktsverdien beregnes på grunnlag av:<ul class="defaultList"><li data-li-identifier="a." data-name="a."><article class="listArticle" id="kapittel-2-foreslåttparagraf-2-nummer-9-punkt-1"><article class="legalP" id="kapittel-2-foreslåttparagraf-2-nummer-9-punkt-1-ledd-1">den faktiske samlede verdi av tilsvarende kontrakter inngått for samme type varer eller tjenester i løpet av siste regnskapsår eller de tolv foregående måneder, om mulig korrigert for forventede endringer i mengde eller verdi i løpet av de tolv måneder som følger etter den opprinnelige kontrakt, eller</article></article></li><li data-li-identifier="b." data-name="b."><article class="listArticle" id="kapittel-2-foreslåttparagraf-2-nummer-9-punkt-2"><article class="legalP" id="kapittel-2-foreslåttparagraf-2-nummer-9-punkt-2-ledd-1">den anslåtte samlede verdi av kontrakter i løpet av tolv måneder som følger etter den første leveransen, eller i løpet av første regnskapsår dersom dette overstiger tolv måneder.</article></article></li></ul></article><article class="numberedLegalP" data-numerator="10" id="kapittel-2-foreslåttparagraf-2-nummer-10">(10) For kontrakter som omfatter både varer og tjenester, skal den anslåtte verdi beregnes på grunnlag av den samlede verdi av varene og tjenestene uten hensyn til deres respektive verdi. Beregningen skal omfatte verdien av monterings- og installasjonsarbeider.</article><article class="numberedLegalP" data-numerator="11" id="kapittel-2-foreslåttparagraf-2-nummer-11">(11) For bygge- og anleggskontrakter skal den anslåtte verdien av arbeidet, samt alle nødvendige varer og tjenester som oppdragsgiver stiller til leverandørens rådighet, medregnes i den anslåtte verdi etter første ledd.</article><article class="numberedLegalP" data-numerator="12" id="kapittel-2-foreslåttparagraf-2-nummer-12">(12) Verdien av varer eller tjenester som ikke er nødvendige for å utføre en bestemt bygge- og anleggskontrakt kan ikke legges til bygge- og anleggskontraktens verdi, hvis dette resulterer i at denne forskriften ikke får anvendelse på kjøpet av disse varene eller tjenestene.</article><article class="numberedLegalP" data-numerator="13" id="kapittel-2-foreslåttparagraf-2-nummer-13">(13) Ved beregningen av den anslåtte verdi av tjenestekontrakter skal det tas hensyn til følgende faktorer:<ul class="defaultList"><li data-li-identifier="a." data-name="a."><article class="listArticle" id="kapittel-2-foreslåttparagraf-2-nummer-13-punkt-1"><article class="legalP" id="kapittel-2-foreslåttparagraf-2-nummer-13-punkt-1-ledd-1">premien og andre vederlag som skal betales når det gjelder forsikringstjenester,</article></article></li><li data-li-identifier="b." data-name="b."><article class="listArticle" id="kapittel-2-foreslåttparagraf-2-nummer-13-punkt-2"><article class="legalP" id="kapittel-2-foreslåttparagraf-2-nummer-13-punkt-2-ledd-1">gebyrer, provisjoner, renter og andre former for vederlag når det gjelder banktjenester og andre finansielle tjenester, og</article></article></li><li data-li-identifier="c." data-name="c."><article class="listArticle" id="kapittel-2-foreslåttparagraf-2-nummer-13-punkt-3"><article class="legalP" id="kapittel-2-foreslåttparagraf-2-nummer-13-punkt-3-ledd-1">honorarer og provisjoner som skal betales når det gjelder kontrakter som omfatter prosjektering.</article></article></li></ul></article><article class="numberedLegalP" data-numerator="14" id="kapittel-2-foreslåttparagraf-2-nummer-14">(14) For varekontrakter som gjelder kjøp på avbetaling, leasing eller leie med eller uten forkjøpsrett skal kontraktsverdien beregnes på følgende grunnlag:<ul class="defaultList"><li data-li-identifier="a." data-name="a."><article class="listArticle" id="kapittel-2-foreslåttparagraf-2-nummer-14-punkt-1"><article class="legalP" id="kapittel-2-foreslåttparagraf-2-nummer-14-punkt-1-ledd-1">for tidsbestemte kontrakter med en løpetid på tolv måneder eller mindre, skal beregningsgrunnlaget være kontraktens anslåtte samlede verdi i løpetiden,</article></article></li><li data-li-identifier="b." data-name="b."><article class="listArticle" id="kapittel-2-foreslåttparagraf-2-nummer-14-punkt-2"><article class="legalP" id="kapittel-2-foreslåttparagraf-2-nummer-14-punkt-2-ledd-1">for tidsbestemte kontrakter med en løpetid på mer enn tolv måneder, skal beregningsgrunnlaget være kontraktens samlede verdi medregnet den anslåtte restverdi, og</article></article></li><li data-li-identifier="c." data-name="c."><article class="listArticle" id="kapittel-2-foreslåttparagraf-2-nummer-14-punkt-3"><article class="legalP" id="kapittel-2-foreslåttparagraf-2-nummer-14-punkt-3-ledd-1">for kontrakter inngått på ubestemt tid eller når kontraktens varighet er usikker, skal beregningsgrunnlaget være den månedlige verdi ganget med 48.</article></article></li></ul></article><article class="numberedLegalP" data-numerator="15" id="kapittel-2-foreslåttparagraf-2-nummer-15">(15) For rammeavtaler og dynamiske innkjøpsordninger skal man legge til grunn den høyeste anslåtte verdien, ekskl. mva., av alle forventede kontrakter i hele rammeavtalens eller den dynamiske innkjøpsordningens løpetid.</article></article> <article class="defaultP" margin-top="true">§ 8-3 skal lyde:</article><article class="numberedLegalP" data-numerator="1" id="kapittel-2-nummer-1">(1) For å kunne benytte de forkortede fristene i § 9-1 (minimumsfrister ved åpen anbudskonkurranse) og § 9-2 (minimumsfrister ved begrenset anbudskonkurranse og konkurranse med forhandling) må oppdragsgiver minst en gang i året, gjennom en veiledende kunngjøring, gjøre kjent hvilke kontrakter som er planlagt tildelt i de neste 12 månedene, dersom:<ul class="defaultList"><li data-li-identifier="a." data-name="a."><article class="listArticle" id="kapittel-2-nummer-1-punkt-1"><article class="legalP" id="kapittel-2-nummer-1-punkt-1-ledd-1">ved varekontrakter: verdien av alle kontrakter eller rammeavtaler for hvert produktområde som beregnet i samsvar med § 2-4 (beregning av anskaffelsens anslåtte verdi) har en samlet anslått verdi som overstiger 6 millioner kroner ekskl. mva. Vareområdene fastsettes med henvisning til CPV,</article></article></li><li data-li-identifier="b." data-name="b."><article class="listArticle" id="kapittel-2-nummer-1-punkt-2"><article class="legalP" id="kapittel-2-nummer-1-punkt-2-ledd-1">ved bygge- og anleggskontrakter: hovedtrekkene ved de bygge- og anleggskontrakter eller rammeavtaler hvis den anslåtte verdi, beregnet i samsvar med § 2-4 (beregning av anskaffelsens anslåtte verdi), overstiger den verdi som er nevnt for bygge- og anleggsarbeider i § 2-3 (terskelverdier) første ledd, eller</article></article></li><li data-li-identifier="c." data-name="c."><article class="listArticle" id="kapittel-2-nummer-1-punkt-3"><article class="legalP" id="kapittel-2-nummer-1-punkt-3-ledd-1">ved kontrakter om tjenestekjøp: den anslåtte samlede verdi av alle kontrakter eller rammeavtaler for hver kategori av prioriterte tjenester oppført i vedlegg 2, som beregnet i samsvar med § 2-4 (beregning av anskaffelsens anslåtte verdi), har en samlet anslått verdi på minst 6 millioner kroner ekskl. mva.</article></article></li></ul><p class="leddfortsettelse">Kunngjøringen skal skje i TED-databasen gjennom Doffin, eller på oppdragsgivers kjøperprofil.</p></article><article class="numberedLegalP" data-numerator="2" id="kapittel-2-nummer-2">(2) Veiledende kunngjøring av vare- og tjenestekontrakter skal sendes så raskt som mulig etter oppstarten av et regnskapsår. Veiledende kunngjøring av bygge- og anleggskontrakter skal sendes så raskt som mulig etter at beslutningen som godkjenner planleggingen av prosjektet er fattet.</article><article class="numberedLegalP" data-numerator="3" id="kapittel-2-nummer-3">(3) Oppdragsgiver kan offentliggjøre veiledende kunngjøringer i forbindelse med store prosjekter uten å gjenta opplysninger som allerede er gitt i en tidligere veiledende kunngjøring. Dette gjelder bare dersom det går klart frem at det dreier seg om tilleggskunngjøringer.</article><article class="numberedLegalP" data-numerator="4" id="kapittel-2-nummer-4">(4) Oppdragsgiver som foretar en veiledende kunngjøring på sin kjøperprofil skal sende en kunngjøring om dette til Doffin.</article></section><section class="section" data-name="kapIII" id="kapittel-3" data-lovdata-URL="LTI/forskrift/2008-02-20-163/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene trer i kraft 1. mars 2008.</article></section></main></body></html>