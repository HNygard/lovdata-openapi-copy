<!DOCTYPE html><html lang="no"><head><title>Forskrift om melding om reindrift</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-03-28-309</dd><dt class="dokid">DokumentID</dt><dd class="dokid">LTI/forskrift/2008-03-28-309</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 3 s 610</dd><dt class="dateInForce">I kraft fra</dt><dd class="dateInForce">2008-03-28</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-10-07-1119</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-06-15-40/§18</li></ul></dd><dt class="dateOfPublication">Kunngjort</dt><dd class="dateOfPublication">2008-04-01 14:40</dd><dt class="journalNumber">Journalnummer</dt><dd class="journalNumber">2008-0262</dd><dt class="titleShort">Korttittel</dt><dd class="titleShort">Forskrift om melding om reindrift</dd><dt class="title">Tittel</dt><dd class="title">Forskrift om melding om reindrift</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 28. mars 2008 med hjemmel i lov 15. juni 2007 nr. 40 om reindrift (reindriftsloven) § 18.</dd><dt class="refid">RefID</dt><dd class="refid">forskrift/2008-03-28-309</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om melding om reindrift<ul class="tocSubUl"><li>§ 1. Formål</li><li>§ 2. Meldingsplikt</li><li>§ 3. Personer som skal stå på siidaandelens reindriftsmelding</li><li>§ 4. Øvrige krav til siidaandelenes reindriftsmelding</li><li>§ 5. Behandling av reindriftsmeldinger</li><li>§ 6. Unnlatelse av å gi melding og uriktige opplysninger i meldingen</li><li>§ 7. Ikrafttredelse og opphevelse</li></ul></li></ul></dd></dl></header><main class="documentBody" data-lovdata-URL="LTI/forskrift/2008-03-28-309" id="dokument"><h1>Forskrift om melding om reindrift</h1><article class="legalArticle" data-lovdata-URL="LTI/forskrift/2008-03-28-309/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskrift er å innhente oversikt over hvem som utøver reindrift og informasjon til å utvikle en økologisk, økonomisk og kulturelt bærekraftig reindrift.</article></article><article class="legalArticle" data-lovdata-URL="LTI/forskrift/2008-03-28-309/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Meldingsplikt</span></h2><article class="legalP" id="paragraf-2-ledd-1">Enhver siidaandel plikter årlig å gi melding innen 1. april om reindriften i siidaandelen.</article></article><article class="legalArticle" data-lovdata-URL="LTI/forskrift/2008-03-28-309/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Personer som skal stå på siidaandelens reindriftsmelding</span></h2><article class="legalP" id="paragraf-3-ledd-1">Som medlem på siidaandelens reindriftsmelding skal stå oppført:<ul class="defaultList"><li data-li-identifier="a." data-name="a."><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Leder av siidaandelen,</article></article></li><li data-li-identifier="b." data-name="b."><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">ektefelle som ikke er leder av siidaandel og umyndige barn til leder, uavhengig av om de har eget reinmerke. Myndige barn av ledere uten rein kan også stå på meldingen,</article></article></li><li data-li-identifier="c." data-name="c."><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">personer som har eget reinmerke, og som i samsvar med reindriftsloven § 10 annet ledd er en del av siidaandelen.</article></article></li></ul><p class="leddfortsettelse">I meldingen skal det oppgis navn og fødsels-/personnummer på alle oppførte medlemmer av siidaandelen.</p></article><article class="legalP" id="paragraf-3-ledd-2">Reineiere skal til enhver tid være registrert med sine rein i en siidaandel. Samme person skal ikke føres opp på mer enn en melding. Det kan gjøres unntak fra dette ved inngåelse av ekteskap i løpet av driftsåret. Slik oppføring skal registreres særskilt av reindriftsagronomen. Umyndige barn der foreldre lever adskilt og som har rein i siidaandel både hos fars og mors slekt, skal føres opp i begge siidaandelers melding.</article><article class="legalP" id="paragraf-3-ledd-3">Overføring av personer med rein fra en siidaandel til en annen siidaandel skal anmerkes spesielt på begge siidaandelers meldinger. Overføringen skal registreres som antall rein i avgang på den ene enheten og tilsvarende antall rein i tilgang på den andre enheten. Personer og rein kan ikke fjernes fra en siidaandels melding uten at reinen slaktes eller at reinen overføres til en annen siidaandels melding.</article></article><article class="legalArticle" data-lovdata-URL="LTI/forskrift/2008-03-28-309/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Øvrige krav til siidaandelenes reindriftsmelding</span></h2><article class="legalP" id="paragraf-4-ledd-1">Siidaandelenes reindriftsmelding skal føres på særskilt skjema og sendes til områdestyret.</article><article class="legalP" id="paragraf-4-ledd-2">Meldingen skal gi oversikt over næringsutøvelsen i driftsåret ved å opplyse om:<ul class="defaultList"><li data-li-identifier="a." data-name="a."><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">Siidaandelens reinflokk, fordelt på reinens kjønn og alder (kalv, okserein og simlerein) i vinter-/vårflokken etter slakteuttak, men før kalving,</article></article></li><li data-li-identifier="b." data-name="b."><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">reintallet fordelt på oppførte medlemmer, jf. § 3 første ledd. Reintallet til innehavers ektefelle, som ikke selv er innehaver, og umyndige barn kan føres sammen med reintallet til innehaver,</article></article></li><li data-li-identifier="c." data-name="c."><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">siidaandelens samlede slakteuttak gjennom driftsåret (antall dyr og slaktevekt), fordelt på reinens kjønn og alder,</article></article></li><li data-li-identifier="d." data-name="d."><article class="listArticle" id="paragraf-4-ledd-2-punkt-4"><article class="legalP" id="paragraf-4-ledd-2-punkt-4-ledd-1">annen tilgang på og avgang av rein i løpet av driftsåret, fordelt på reinens kjønn og alder,</article></article></li><li data-li-identifier="e." data-name="e."><article class="listArticle" id="paragraf-4-ledd-2-punkt-5"><article class="legalP" id="paragraf-4-ledd-2-punkt-5-ledd-1">resultat fra reintelling med opplysning om hvem som har kontrollert tellingen, tidspunkt og sted for telling.</article></article></li></ul></article><article class="legalP" id="paragraf-4-ledd-3">Øvrige opplysninger som kreves på meldingsskjemaet skal også oppgis, herunder siida- og distriktstilhørighet. Ved felles siidaandel skal begge ektefeller underskrive meldingen.</article></article><article class="legalArticle" data-lovdata-URL="LTI/forskrift/2008-03-28-309/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Behandling av reindriftsmeldinger</span></h2><article class="legalP" id="paragraf-5-ledd-1">Dersom leder av siidaandel gir mangelfull og/eller feilaktig melding om reindrift, kan reindriftsagronomen anmode at leder innen gitt frist skal rette meldingen.</article><article class="legalP" id="paragraf-5-ledd-2">Reindriftsagronomen kan nekte å godkjenne meldingen dersom den er mangelfull og/eller feilaktig.</article><article class="legalP" id="paragraf-5-ledd-3">Vedtak om å nekte godkjenning kan påklages til Reindriftssjefen etter forvaltningslovens regler.</article><article class="legalP" id="paragraf-5-ledd-4">Opplysninger i meldingen, gitt av leder av siidaandel, er undergitt taushetsplikt jf. reindriftsloven § 18 tredje ledd.</article></article><article class="legalArticle" data-lovdata-URL="LTI/forskrift/2008-03-28-309/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Unnlatelse av å gi melding og uriktige opplysninger i meldingen</span></h2><article class="legalP" id="paragraf-6-ledd-1">Dersom leder av siidaandel unnlater å gi melding om reindrift, kan områdestyret/Reindriftsstyret treffe vedtak om sanksjoner, jf. reindriftslovens kapittel 11.</article></article><article class="legalArticle" data-lovdata-URL="LTI/forskrift/2008-03-28-309/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse og opphevelse</span></h2><article class="legalP" id="paragraf-7-ledd-1">Denne forskrift trer i kraft straks. Samtidig oppheves forskrift 7. oktober 1999 nr. 1119 om melding om reindrift.</article></article></main></body></html>