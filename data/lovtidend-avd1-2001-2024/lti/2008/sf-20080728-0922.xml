<!DOCTYPE html><html lang="no"><head><title>Forskrift om endring i forskrift om høsting på Svalbard</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-07-28-922</dd><dt class="dokid">DokumentID</dt><dd class="dokid">LTI/forskrift/2008-07-28-922</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 9 s 1405</dd><dt class="dateInForce">I kraft fra</dt><dd class="dateInForce">2008-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-06-24-712</li><li>forskrift/1999-07-27-872</li><li>forskrift/1997-05-26-531</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2001-06-15-79/§31</li><li>lov/2001-06-15-79/§32</li></ul></dd><dt class="dateOfPublication">Kunngjort</dt><dd class="dateOfPublication">2008-08-15 14:20</dd><dt class="journalNumber">Journalnummer</dt><dd class="journalNumber">2008-0734</dd><dt class="titleShort">Korttittel</dt><dd class="titleShort">Endr. i forskrift om høsting på Svalbard</dd><dt class="title">Tittel</dt><dd class="title">Forskrift om endring i forskrift om høsting på Svalbard</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Miljøverndepartementet den 28. juli 2008 med hjemmel i lov 15. juni 2001 nr. 79 om miljøvern på Svalbard (svalbardmiljøloven) § 31 og § 32.</dd><dt class="refid">RefID</dt><dd class="refid">forskrift/2008-07-28-922</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om høsting på Svalbard<ul class="tocSubUl"><li>I<ul class="tocSubUl"><li>§ 7. (høstbare pattedyr, fuglearter, røye og annen anadrom laksefisk)</li><li>§ 8a. (prøvefiske)</li><li>§ 16a. (merkeplikt for fjellrev)</li><li>§ 23. (begrensninger i fisket i grense elv/sjø)</li><li>§ 23a. (forvaltningsplan)</li><li>§ 28a. (jakt på sjøpattedyr)</li><li>§ 28b. (human høsting og sanking)</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2008-07-28-922" id="dokument"><h1>Forskrift om endring i forskrift om høsting på Svalbard</h1><section class="section" data-name="kapI" id="kapittel-1" data-lovdata-URL="LTI/forskrift/2008-07-28-922/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 24. juni 2002 nr. 712 om høsting på Svalbard gjøres følgende endringer:</article> <article class="defaultP" margin-top="true">§ 3 bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1"><i>fastboende:</i> person som er gyldig innført i befolkningsregisteret for Svalbard;</article></article></li></ul></article> <article class="defaultP" margin-top="true">§ 3 ny bokstav f skal lyde:<ul class="defaultList"><li data-li-identifier="f)" data-name="f)"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1"><i>anadrom laksefisk:</i> laksefisk som vandrer mellom sjø og ferskvann og som er avhengig av ferskvann for å reprodusere seg, samt rogn og unger av slik fisk. Rømt eller utsatt oppdrettet laksefisk som kan vandre fra sjø til ferskvann regnes som anadrom laksefisk når de lever fritt i sjø eller vassdrag.</article></article></li></ul></article> <article class="defaultP" margin-top="true">§ 4 skal lyde:</article><article class="legalP" id="kapittel-1-ledd-2">Forvaltningsmyndighet etter denne forskrift er Miljøverndepartementet, Direktoratet for naturforvaltning og Sysselmannen på Svalbard. Når det gjelder sjøpattedyr er forvaltningsmyndighet etter denne forskrift Fiskeri- og kystdepartementet, Fiskeridirektoratet og Sysselmannen på Svalbard.</article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">(høstbare pattedyr, fuglearter, røye og annen anadrom laksefisk)</span></span><article class="legalP" id="kapittel-1-foreslåttparagraf-1-ledd-1">Jakt er tillatt på følgende arter innenfor følgende tidsrom: <table><tbody><tr><td data-text-align="left" data-vertical-align="top">På følgende arter:</td><td data-text-align="left" data-vertical-align="top">I tidsrommet:</td></tr><tr><td data-text-align="left" data-vertical-align="top">Fjellrev</td><td data-text-align="left" data-vertical-align="top">1. november-15. mars</td></tr><tr><td data-text-align="left" data-vertical-align="top">Svalbardrein</td><td data-text-align="left" data-vertical-align="top">15. august-20. september</td></tr><tr><td data-text-align="left" data-vertical-align="top">Svalbardrype</td><td data-text-align="left" data-vertical-align="top">10. september-23. desember</td></tr><tr><td data-text-align="left" data-vertical-align="top">Kortnebbgås</td><td data-text-align="left" data-vertical-align="top">20. august-31. oktober</td></tr><tr><td data-text-align="left" data-vertical-align="top">Havhest</td><td data-text-align="left" data-vertical-align="top">21. september-31. oktober</td></tr><tr><td data-text-align="left" data-vertical-align="top">Polarlomvi</td><td data-text-align="left" data-vertical-align="top">1. september-31. oktober</td></tr><tr><td data-text-align="left" data-vertical-align="top">Teist</td><td data-text-align="left" data-vertical-align="top">1. september-31. oktober</td></tr><tr><td data-text-align="left" data-vertical-align="top">Ringsel</td><td data-text-align="left" data-vertical-align="top">1. februar-20. mars og 20. mai-30. november</td></tr><tr><td data-text-align="left" data-vertical-align="top">Storkobbe</td><td data-text-align="left" data-vertical-align="top">1. februar-27. april og 5. juni-30. november</td></tr></tbody></table></article><article class="legalP" id="kapittel-1-foreslåttparagraf-1-ledd-2">Fangst er tillatt på fjellrev i tidsrommet 1. november-15. mars.</article><article class="legalP" id="kapittel-1-foreslåttparagraf-1-ledd-3">Sysselmannen kan i samsvar med § 5 ved forskrift åpne for fiske etter røye og annen anadrom laksefisk i sjø, bestemte vassdrag og sjøområder. Dersom det åpnes for fiske skal det for det bestemte vassdraget fastsettes en årlig kvote, og det skal framkomme hvilke fiskeredskap som kan benyttes og innenfor hvilke tidsrom fiske kan foregå.</article></article> <article class="defaultP" margin-top="true">Ny § 8a skal lyde:</article><article class="futureLegalArticle" data-name="§8a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 8a</span>. <span class="legalArticleTitle">(prøvefiske)</span></span><article class="legalP" id="kapittel-1-foreslåttparagraf-2-ledd-1">Sysselmannen kan selv foreta eller gi tillatelse til prøvefiske i spesifikke vassdrag etter røye og annen anadrom laksefisk, som et ledd i kunnskapsinnhenting. Prøvefiske skal ikke påvirke bestandenes sammensetning og utvikling nevneverdig. Det skal fastsettes vilkår for tillatelsen.</article></article> <article class="defaultP" margin-top="true">§ 9 første ledd skal lyde:</article><article class="legalP" id="kapittel-1-ledd-3">Høsting kan bare foretas av den som har løst kort for jakt, fangst eller fiske. Kortet angir hvilke arter og eventuelt kvotebegrensning, redskapstyper, hvilket tidsrom og i hvilke områder man har rett til å jakte, fangste eller fiske. Kortet er personlig og kan ikke overdras. Sysselmannen kan i særlige tilfelle utstede kort til forening/lag el. ved formann/leder. I de tilfeller hvor kortet er utstett til en forening/lag el., kan kortet bare benyttes av den formann/leder har bemyndiget ved fullmakt.</article> <article class="defaultP" margin-top="true">§ 9 tredje ledd skal lyde:</article><article class="legalP" id="kapittel-1-ledd-4">Kort for jakt, fangst eller fiske, og eventuell fullmakt i samsvar med første ledd, skal medbringes under høsting, og innehaveren plikter å fremvise kortet og eventuell fullmakt når dette blir krevd av Sysselmannen eller den Sysselmannen bemyndiger.</article> <article class="defaultP" margin-top="true">§ 11 første ledd skal lyde:</article><article class="legalP" id="kapittel-1-ledd-5">Jakt på svalbardrein, jakt og fangst på fjellrev, samt fiske etter røye eller annen anadrom laksefisk med garn, kan bare foretas av fastboende på Svalbard og krever særskilt tillatelse fra Sysselmannen. Tillatelsen kan inntas som del av jakt-, fangst- eller fiskekortet, jf. § 9. Tillatelsen skal gjelde for et nærmere angitt område og tidsrom. Tillatelsen er personlig og kan ikke overdras, med unntak av de særlige tilfeller som er nevnt i § 9 første ledd, fjerde og femte setning. Sysselmannen kan stille vilkår i den enkelte tillatelse, herunder om hvilken mengde som kan høstes, og hva slags høstingsmåter eller redskaper som kan brukes.</article> <article class="defaultP" margin-top="true">§ 12 nytt andre ledd skal lyde:</article><article class="legalP" id="kapittel-1-ledd-6">Sysselmannen kan i særlige tilfelle sette annen rapporteringsfrist. Denne skal da fremgå av høstingstillatelsen. Rapportering i henhold til denne bestemmelsen settes som vilkår for tildeling av jakt-, fangst- og fiskekort og tillatelse til jakt og fiske påfølgende sesong.</article> <article class="defaultP" margin-top="true">§ 13 nytt andre ledd skal lyde:</article><article class="legalP" id="kapittel-1-ledd-7">Rapportering i henhold til denne bestemmelsen settes som vilkår for tildeling av jakt-, fangst- og fiskekort og tillatelse til jakt og fiske påfølgende sesong.</article> <article class="defaultP" margin-top="true">Ny § 16a skal lyde:</article><article class="futureLegalArticle" data-name="§16a" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 16a</span>. <span class="legalArticleTitle">(merkeplikt for fjellrev)</span></span><article class="legalP" id="kapittel-1-foreslåttparagraf-3-ledd-1">Fjellrev jaktet eller fanget på Svalbard skal merkes og registreres i det sentrale dataregisteret opprettet av Direktoratet for naturforvaltning. Sysselmannen på Svalbard foretar registreringen og merkingen med mikrochip. Merket skal festes i nakken. I tillegg til mikrochip kan preparatet være merket med et synlig merke.</article></article> <article class="defaultP" margin-top="true">§ 22 skal lyde:</article><article class="legalP" id="kapittel-1-ledd-8">Sysselmannen kan ved forskrift påby at fiskeutstyr og fiskeredskaper som er brukt utenfor Svalbard må desinfiseres før det brukes på Svalbard.</article> <article class="defaultP" margin-top="true">§ 23 skal lyde:</article><article class="futureLegalArticle" data-name="§23" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 23</span>. <span class="legalArticleTitle">(begrensninger i fisket i grense elv/sjø)</span></span><article class="legalP" id="kapittel-1-foreslåttparagraf-4-ledd-1">I vassdrag er det ikke tillatt å sette garn i innsjøer nærmere innløps- eller utløpsos enn 200 m. I sjøen er garnfiske ikke tillatt nærmere elvemunning (grense elv/sjø) enn 200 m. Sysselmannen kan ved forskrift utvide garnforbudet utover 200 m fra elvemunningen (elv/sjø).</article><article class="legalP" id="kapittel-1-foreslåttparagraf-4-ledd-2">Minste tillatte maskevidde er 52 mm. Hvert garn som benyttes må ikke være større enn 25 m x 1,8 m. Garn skal merkes med bøye, eiers navn og adresse. Sysselmannen kan ved forskrift fastsette forskjellige begrensninger i redskapsbruken herunder antall garn og garnlenke.</article><article class="legalP" id="kapittel-1-foreslåttparagraf-4-ledd-3">I sjøområder hvor det er åpnet for fiske er fiske med stang eller annen håndredskap ikke tillatt nærmere elvemunning (grense elv/sjø) enn 50 m. Sysselmannen kan ved forskrift utvide området med forbud for fiske med stang og håndsnøre utover 50 m fra elvemunningen (elv/sjø).</article></article> <article class="defaultP" margin-top="true">Ny § 23a skal lyde:</article><article class="futureLegalArticle" data-name="§23a" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 23a</span>. <span class="legalArticleTitle">(forvaltningsplan)</span></span><article class="legalP" id="kapittel-1-foreslåttparagraf-5-ledd-1">For å fremme en forvaltning av røye på Svalbard slik at naturlig produktivitet, mangfold og leveområder bevares, kan det utarbeides en forvaltingsplan for et vassdrag eller et fiskeområde der det finnes hensiktsmessig. Forvaltningsplanen utarbeides av Sysselmannen, med bistand fra brukerne og forskningsmiljø. Forvaltningsplanen bør inneholde oversikt over fiskeressursene i det aktuelle område og mengden av fisk som kan tas opp, fiskeregler og redskapsbruk. Sysselmannen fastsetter fiskeplanens varighet.</article></article> <article class="defaultP" margin-top="true">§ 24 skal lyde:</article><article class="legalP" id="kapittel-1-ledd-9">Det er forbudt i jaktøyemed å bruke:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-9-punkt-1"><article class="legalP" id="kapittel-1-ledd-9-punkt-1-ledd-1">kunstig lys,</article></article></li><li data-li-identifier="b)" data-name="b)"><article class="listArticle" id="kapittel-1-ledd-9-punkt-2"><article class="legalP" id="kapittel-1-ledd-9-punkt-2-ledd-1">utstyr som elektronisk forsterker lyset.</article></article></li></ul></article> <article class="defaultP" margin-top="true">Nye § 28a og § 28b skal lyde:</article><article class="futureLegalArticle" data-name="§28a" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 28a</span>. <span class="legalArticleTitle">(jakt på sjøpattedyr)</span></span><article class="legalP" id="kapittel-1-foreslåttparagraf-6-ledd-1">Det er forbudt å skyte på sel som oppholder seg i sjøen med unntak for ringsel i perioden 16. august-30. november. Forbudet gjelder ikke forfølgelse av skadeskutt sel.</article></article><article class="futureLegalArticle" data-name="§28b" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 28b</span>. <span class="legalArticleTitle">(human høsting og sanking)</span></span><article class="legalP" id="kapittel-1-foreslåttparagraf-7-ledd-1">Den som under jakt eller forsøk på felling skadeskyter svalbardrein eller sel plikter å gjøre det en kan for å avlive dyret snarest mulig. Vedkommende plikter å forvisse seg om påskutt dyr er truffet eller ikke. Ved reinsjakt plikter jegeren å drive ettersøk ut den dagen dyret ble påskutt. Dersom pliktig ettersøk første dag er uten resultat skal jeger underrette Sysselmannen eller jaktoppsyn. Jeger kan av Sysselmannen pålegges å delta i videre ettersøk.</article></article> <article class="defaultP" margin-top="true">§ 30 første ledd skal lyde:</article><article class="legalP" id="kapittel-1-ledd-10">Fangst av fjellrev er kun tillatt med slagfelle og fallem. Sysselmannen kan fastsette særskilte krav til spesifikasjon av feller og brukerkompetanse før disse tas i bruk.</article> <article class="defaultP" margin-top="true">§ 33 andre ledd skal lyde:</article><article class="legalP" id="kapittel-1-ledd-11">For hvert dyr som tillates felt skal det medfølge et kontrollkort. Teksten utformes av Sysselmannen, og jegeren plikter å følge de direktiver om bruken av kontrollkortet som er trykt på kortet. Felte dyr eller kjøtt skal være merket med riktig utfylt kontrollkort før transport fra fellingssted starter eller når det etterlates i terrenget over natten.</article></section><section class="section" data-name="kapII" id="kapittel-2" data-lovdata-URL="LTI/forskrift/2008-07-28-922/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. august 2008. Samtidig oppheves forskrift 27. juli 1999 nr. 872 om jegerprøve på Svalbard og forskrift 26. mai 1997 nr. 531 om jaktbare arter og jakttidsrammer på Svalbard og Jan Mayen.</article></section></main></body></html>