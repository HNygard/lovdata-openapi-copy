<!DOCTYPE html><html lang="no"><head><title>Forskrift om særskilte beskyttelsestiltak i forbindelse med utbrudd av aviær influensa i Israel</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-02-29-198</dd><dt class="dokid">DokumentID</dt><dd class="dokid">LTI/forskrift/2008-02-29-198</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 3 s 475</dd><dt class="dateInForce">I kraft fra</dt><dd class="dateInForce">2008-02-29</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§23</li><li>lov/2003-12-19-124/§19</li></ul></dd><dt class="dateOfPublication">Kunngjort</dt><dd class="dateOfPublication">2008-03-04 14:20</dd><dt class="journalNumber">Journalnummer</dt><dd class="journalNumber">2008-0188</dd><dt class="titleShort">Korttittel</dt><dd class="titleShort">Forskr. beskyttelse mot fugleinfluensa i Israel</dd><dt class="title">Tittel</dt><dd class="title">Forskrift om særskilte beskyttelsestiltak i forbindelse med utbrudd av aviær influensa i Israel</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 29. februar 2008 med hjemmel i lov 19. desember 2003 nr. 124 om matproduksjon og mattrygghet mv. (matloven) § 23 tredje ledd jf. § 19. <br /> <strong>EØS-henvisninger:</strong> EØS-avtalen vedlegg I kap. I innledende del nr. 8 (vedtak 2008/161/EF).</dd><dt class="refid">RefID</dt><dd class="refid">forskrift/2008-02-29-198</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særskilte beskyttelsestiltak i forbindelse med utbrudd av aviær influensa i Israel<ul class="tocSubUl"><li>§ 1. Formål og virkeområde</li><li>§ 2. Forbud</li><li>§ 3. Unntak for produkter fra dyr slaktet eller felt før 12. desember 2007</li><li>§ 4. Unntak for særskilt behandlede kjøttprodukter</li><li>§ 5. Tilleggskrav til helsesertifikat fra 3. april 2008</li><li>§ 6. Straff</li><li>§ 7. Ikrafttredelse</li><li>Vedlegg I</li><li>Vedlegg II</li></ul></li></ul></dd></dl></header><main class="documentBody" data-lovdata-URL="LTI/forskrift/2008-02-29-198" id="dokument"><h1>Forskrift om særskilte beskyttelsestiltak i forbindelse med utbrudd av aviær influensa i Israel</h1><article class="legalArticle" data-lovdata-URL="LTI/forskrift/2008-02-29-198/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Formålet med denne forskriften er å hindre spredning av aviær influensa i forbindelse med import av levende dyr og produkter av animalsk opprinnelse fra Israel.</article></article><article class="legalArticle" data-lovdata-URL="LTI/forskrift/2008-02-29-198/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forbud</span></h2><article class="legalP" id="paragraf-2-ledd-1">Fra området i vedlegg I er det frem til 3. april 2008 forbudt å innføre:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">levende fjørfe, strutsefugl, oppdrettsfugl, fuglevilt, samt rugeegg fra nevnte arter</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">følgende produkter produsert før 2. april 2008: <ul class="defaultList"><li data-li-identifier="i)" data-name="i)"><article class="listArticle" id="paragraf-2-ledd-1-punkt-2-ledd-1-punkt-1"><article class="legalP" id="paragraf-2-ledd-1-punkt-2-ledd-1-punkt-1-ledd-1">ferskt kjøtt av fjørfe, strutsefugl, oppdrettsfugl og fuglevilt</article></article></li><li data-li-identifier="ii)" data-name="ii)"><article class="listArticle" id="paragraf-2-ledd-1-punkt-2-ledd-1-punkt-2"><article class="legalP" id="paragraf-2-ledd-1-punkt-2-ledd-1-punkt-2-ledd-1">kvernet kjøtt, mekanisk utbeinet kjøtt, tilberedt kjøtt og kjøttprodukter som inneholder kjøtt nevnt i i)</article></article></li><li data-li-identifier="iii)" data-name="iii)"><article class="listArticle" id="paragraf-2-ledd-1-punkt-2-ledd-1-punkt-3"><article class="legalP" id="paragraf-2-ledd-1-punkt-2-ledd-1-punkt-3-ledd-1">rått kjæledyrfôr og ubearbeidet fôrmiddel som inneholder noen del av fjørfe, strutsefugl, oppdrettsfugl og fuglevilt.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2008-02-29-198/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak for produkter fra dyr slaktet eller felt før 12. desember 2007</span></h2><article class="legalP" id="paragraf-3-ledd-1">Unntatt forbudet i § 2 er produkter som kommer fra fugler som ble slaktet eller felt før 12. desember 2007. Forsendelser av slike produkter skal følges av et helsesertifikat med tilleggsformulering i henhold til artikkel 4 i kommisjonsvedtak 2008/161/EF.</article></article><article class="legalArticle" data-lovdata-URL="LTI/forskrift/2008-02-29-198/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Unntak for særskilt behandlede kjøttprodukter</span></h2><article class="legalP" id="paragraf-4-ledd-1">Unntatt forbudet i § 2 b ii) er også kjøttprodukter bestående av kjøtt fra fjørfe, strutsefugl, oppdrettsfugl eller fuglevilt forutsatt at kjøttproduktet som har gjennomgått en av behandlingsmetodene i vedlegg II. Forsendelsen av slike produkter skal følges av relevant helsesertifikat med tilleggsformulering i henhold til artikkel 5 i kommisjonsvedtak 2008/161/EF.</article></article><article class="legalArticle" data-lovdata-URL="LTI/forskrift/2008-02-29-198/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilleggskrav til helsesertifikat fra 3. april 2008</span></h2><article class="legalP" id="paragraf-5-ledd-1">Produktene nevnt i § 2 kan importeres fra hele Israel fra 3. april 2008, forutsatt at forsendelsen av slike produkter følges av et helsesertifikat med tilleggsformulering i henhold til artikkel 6 i kommisjonsvedtak 2008/161/EF.</article></article><article class="legalArticle" data-lovdata-URL="LTI/forskrift/2008-02-29-198/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Straff</span></h2><article class="legalP" id="paragraf-6-ledd-1">Forsettlig eller uaktsom overtredelse av denne forskriften er straffbart i henhold til matloven § 28.</article></article><article class="legalArticle" data-lovdata-URL="LTI/forskrift/2008-02-29-198/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Denne forskrift trer i kraft straks.</article></article><section class="section" data-name="vedleggI" id="kapittel-1" data-lovdata-URL="LTI/forskrift/2008-02-29-198/KAPITTEL_1"><h2>Vedlegg I</h2><article class="legalP" id="kapittel-1-ledd-1">Israels område innenfor følgende grenser:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">i vest: Middelhavet</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">i sør: hovedvei nr. 65</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">i nord: hovedvei nr. 70 (Milekdalen)</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-4"><article class="legalP" id="kapittel-1-ledd-1-punkt-4-ledd-1">i øst: traseen til hovedvei nr. 6 som er under bygging langs den vestlige kam av Carmelfjellet.</article></article></li></ul></article></section><section class="section" data-name="vedleggII" id="kapittel-2" data-lovdata-URL="LTI/forskrift/2008-02-29-198/KAPITTEL_2"><h2>Vedlegg II</h2><article class="legalP" id="kapittel-2-ledd-1">Relevante behandlingsmetoder for kjøttprodukter, jf. kommisjonsvedtak 2007/777/EF vedlegg II del 4:<ul class="defaultList"><li data-li-identifier="1)" data-name="1)"><article class="listArticle" id="kapittel-2-ledd-1-punkt-1"><article class="legalP" id="kapittel-2-ledd-1-punkt-1-ledd-1">er behandlet i en hermetisk forseglet beholder til en F<sub>o-</sub> verdi på 3 eller mer</article></article></li><li data-li-identifier="2)" data-name="2)"><article class="listArticle" id="kapittel-2-ledd-1-punkt-2"><article class="legalP" id="kapittel-2-ledd-1-punkt-2-ledd-1">har oppnådd en minimumstemperatur på minst 80 °C gjennom hele produktet under prossessering</article></article></li><li data-li-identifier="3)" data-name="3)"><article class="listArticle" id="kapittel-2-ledd-1-punkt-3"><article class="legalP" id="kapittel-2-ledd-1-punkt-3-ledd-1">har oppnådd en minimumstemperatur på minst 70 °C gjennom hele produktet under prossessering, samt har en Aw-verdi under 0,93 og en pH-verdi under 6,0.</article></article></li></ul></article></section></main></body></html>