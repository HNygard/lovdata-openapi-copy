<!DOCTYPE html><html lang="no"><head><title>Forskrift om endring i forskrift om opptak, studier og eksamen ved Norges idrettshøgskole</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-11-06-1588</dd><dt class="dokid">DokumentID</dt><dd class="dokid">LTI/forskrift/2008-11-06-1588</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 1 s 140</dd><dt class="dateInForce">I kraft fra</dt><dd class="dateInForce">2008-11-06</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-05-26-1811</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li><li>lov/2005-04-01-15/§3-4</li><li>lov/2005-04-01-15/§3-5</li><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§3-8</li><li>lov/2005-04-01-15/§3-9</li><li>lov/2005-04-01-15/§3-10</li><li>lov/2005-04-01-15/§3-11</li><li>lov/2005-04-01-15/§4-2</li><li>lov/2005-04-01-15/§4-5</li><li>lov/2005-04-01-15/§4-7</li><li>lov/2005-04-01-15/§4-9</li><li>lov/2005-04-01-15/§5-2</li><li>lov/2005-04-01-15/§5-3</li></ul></dd><dt class="dateOfPublication">Kunngjort</dt><dd class="dateOfPublication">2009-01-13 14:40</dd><dt class="journalNumber">Journalnummer</dt><dd class="journalNumber">2008-1033</dd><dt class="titleShort">Korttittel</dt><dd class="titleShort">Endr. i forskrift om studier mv. ved NIH</dd><dt class="title">Tittel</dt><dd class="title">Forskrift om endring i forskrift om opptak, studier og eksamen ved Norges idrettshøgskole</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Norges idrettshøgskole 6. november 2008 med hjemmel i lov 1. april 2005 nr. 15 om universiteter og høyskoler § 3-3, § 3-4, § 3-5, § 3-6, § 3-7, § 3-8, § 3-9, § 3-10, § 3-11, § 4-2, § 4-5, § 4-7, § 4-9, § 5-2 og § 5-3.</dd><dt class="refid">RefID</dt><dd class="refid">forskrift/2008-11-06-1588</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak, studier og eksamen ved Norges idrettshøgskole<ul class="tocSubUl"><li>I<ul class="tocSubUl"><li>§ 26. Oppmelding til eksamen</li><li>§ 27. Trekk fra eksamen</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2008-11-06-1588" id="dokument"><h1>Forskrift om endring i forskrift om opptak, studier og eksamen ved Norges idrettshøgskole</h1><section class="section" data-name="kapI" id="kapittel-1" data-lovdata-URL="LTI/forskrift/2008-11-06-1588/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 26. mai 2005 nr. 1811 om opptak, studier og eksamen ved Norges idrettshøgskole gjøres følgende endringer:</article> <article class="defaultP" margin-top="true">§ 2 definisjonen «Kontinuasjonseksamen» oppheves.</article> <article class="defaultP" margin-top="true">§ 2 definisjonen «Faglig spesialisering» oppheves.</article> <article class="defaultP" margin-top="true">§ 2 definisjonen «Faglig fordypning» skal lyde:</article><article class="legalP" id="kapittel-1-ledd-2">90 studiepoeng i 2. og 3. studieår i bachelorprogram utgjør faglig fordypning. Hvilke emner som skal inngå er definert i studieprogrammets studieplan.</article> <article class="defaultP" margin-top="true">§ 4 skal lyde:</article><article class="legalP" id="kapittel-1-ledd-3">For opptak til alle studier ved Norges idrettshøgskole kreves generell studiekompetanse eller tilsvarende, fastsatt av Kunnskapsdepartementet gjennom forskrift om opptak til universiteter og høyskoler. For søkere til studieprogram med annet undervisningsspråk enn norsk gjelder ikke kravet om norskkunnskaper.</article> <article class="defaultP" margin-top="true">§ 5 nr. 2 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">Opptakskrav til 2. studieår bachelor i idrettsvitenskap: Fullført og bestått basisår i idrettsvitenskap ved NIH eller tilsvarende utdanning.</article></article></li></ul></article> <article class="defaultP" margin-top="true">§ 6 nr. 2 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">Søkere til 2. studieår bachelor i idrettsvitenskap blir rangert på grunnlag av karakterene fra basisåret i idrettsvitenskap eller tilsvarende, studenter med best karakter får tilbud om plass. Dersom søkerne står likt, blir eldste søker rangert først.</article></article></li></ul></article> <article class="defaultP" margin-top="true">§ 6 nr. 4 første ledd etter første kolon «Gruppe 1» oppheves.</article> <article class="defaultP" margin-top="true">§ 6 nr. 4 første ledd etter første kolon nåværende «Gruppe 2» blir ny «Gruppe 1» og skal lyde:<ul class="defaultList"><li><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">Gruppe 1: Søkere med bachelorgrad med faglig fordypning i trenerrollen eller friluftsliv, og som har PPU-pakke, eller tilsvarende.</article></article></li></ul></article> <article class="defaultP" margin-top="true">§ 6 nr. 4 første ledd etter første kolon nåværende «Gruppe 3» blir ny «Gruppe 2» og skal lyde:<ul class="defaultList"><li><article class="listArticle" id="kapittel-1-ledd-3-punkt-4"><article class="legalP" id="kapittel-1-ledd-3-punkt-4-ledd-1">Gruppe 2: Søkere med bachelorgrad med faglig fordypning, og som har PPU-pakke.</article></article></li></ul></article> <article class="defaultP" margin-top="true">§ 6 nr. 4 første ledd etter første kolon nåværende «Gruppe 4» blir til «Gruppe 3».</article> <article class="defaultP" margin-top="true">§ 6 nr. 7 og 8 skal lyde:<ul class="defaultList"><li data-li-identifier="7." data-name="7."><article class="listArticle" id="kapittel-1-ledd-3-punkt-5"><article class="legalP" id="kapittel-1-ledd-3-punkt-5-ledd-1">Søkere til mastergrad blir rangert på grunnlag av karakterene fra faglig fordypning eller tilsvarende, studenter med best poengsum får tilbud om plass. Dersom søkerne står likt, blir eldste søker rangert først. <ul class="defaultList"><li><article class="listArticle" id="kapittel-1-ledd-3-punkt-5-ledd-1-punkt-1"><article class="legalP" id="kapittel-1-ledd-3-punkt-5-ledd-1-punkt-1-ledd-1">Gruppe 1: Søkere med 90 studiepoengs fordypning.</article></article></li><li><article class="listArticle" id="kapittel-1-ledd-3-punkt-5-ledd-1-punkt-2"><article class="legalP" id="kapittel-1-ledd-3-punkt-5-ledd-1-punkt-2-ledd-1">Gruppe 2: Søkere med 60 studiepoengs fordypning.</article></article></li></ul></article><article class="legalP" id="kapittel-1-ledd-3-punkt-5-ledd-2">Gruppe 1 rangeres foran søkere i gruppe 2.</article></article></li><li data-li-identifier="8." data-name="8."><article class="listArticle" id="kapittel-1-ledd-3-punkt-6"><article class="legalP" id="kapittel-1-ledd-3-punkt-6-ledd-1">Rangering av søkere som ikke har graderte karakterer fra norsk høyere utdanning, skjer ved at opptakskomiteen foretar en skjønnsmessig vurdering av nivået på søkernes prestasjoner.</article></article></li></ul></article> <article class="defaultP" margin-top="true">§ 10 skal lyde:</article><article class="legalP" id="kapittel-1-ledd-4">For enkelte studier kreves at studenter legger fram politiattest, jf. lov om universiteter og høyskoler § 4-9 eller helseattest. Når søker får tilbud om et studieprogram som har krav om politiattest og/eller helseattest, skal høgskolen i tilbudsbrevet opplyse om dette kravet og frist for å levere slike attester.</article> <article class="defaultP" margin-top="true">§ 12 nr. 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">Opptak som emnestudent gir rett til å følge undervisning og ta eksamen i samme semester. Emnestudenter har bare mulighet til å ta enkeltemner ved høgskolen, ikke hele studieprogram. En emnestudent kan få adgang til emner som maksimalt utgjør 30 studiepoeng per studieår.</article></article></li></ul></article> <article class="defaultP" margin-top="true">§ 14 nr. 1 femte strekpunkt skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">Hvilke grupper av emner som oppfyller kravet til fordypning.</article></article></li></ul></article> <article class="defaultP" margin-top="true">§ 14 nr. 2 andre punktum skal lyde:</article><article class="legalP" id="kapittel-1-ledd-5">Emner på 5 studiepoeng skal normalt ikke strekke seg over ett semester.</article> <article class="defaultP" margin-top="true">§ 18 nr. 4 skal lyde:<ul class="defaultList"><li data-li-identifier="4." data-name="4."><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">Studenten må betale semesteravgift og bekrefte sin utdanningsplan hvert semester innen fastsatt frist for å beholde sin studie- og undervisningsrett.</article></article></li></ul></article> <article class="defaultP" margin-top="true">§ 19 siste punktum oppheves.</article> <article class="defaultP" margin-top="true">§ 26 og § 27 skal lyde:</article><article class="futureLegalArticle" data-name="§26" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 26</span>. <span class="legalArticleTitle">Oppmelding til eksamen</span></span><article class="legalP" id="kapittel-1-foreslåttparagraf-1-ledd-1">Studenter skal melde seg til eksamen for det enkelte semester gjennom utdanningsplanen, innen de fastsatte frister. Studenter som skal ta utsatt eksamen skal melde seg til eksamen gjennom nettskjema. Frist for oppmelding til utsatt eksamen er normalt to uker før eksamen.</article></article><article class="futureLegalArticle" data-name="§27" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 27</span>. <span class="legalArticleTitle">Trekk fra eksamen</span></span><article class="legalP" id="kapittel-1-foreslåttparagraf-2-ledd-1">Studenter som ønsker å trekke seg fra en eksamen de er meldt opp til må gjøre dette senest en måned før første vurderingsordning starter. Det teller som et eksamensforsøk dersom studenten trekker seg når det er mindre enn en måned til eksamen starter. Trekkfristen gjelder også for hjemmeeksamen, slik at studenten må trekke seg senest en måned før oppgaven blir gjort kjent.</article></article> <article class="defaultP" margin-top="true">§ 31 nr. 2 og 3 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">Utsatt eksamen etter høstsemesteret holdes normalt siste uke i februar. Utsatt eksamen etter vårsemesteret holdes normalt siste uke i august.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">En student som ønsker å forbedre en karakter kan gå opp til eksamen ved neste ordinære gjennomføring av den aktuelle eksamen.</article></article></li></ul></article> <article class="defaultP" margin-top="true">§ 38 nytt siste punktum skal lyde:</article><article class="legalP" id="kapittel-1-ledd-6">Studenten skal levere egenerklæring samtidig med innlevering av hjemmeeksamen.</article> <article class="defaultP" margin-top="true">§ 43 nr. 1 og 2 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">For studenter som ikke har faglig fordypning angis betegnelsen bachelor i idrettsvitenskap på vitnemålet.</article></article></li><li data-li-identifier="2." data-name="2."><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">For studenter som har faglig fordypning angis betegnelsen bachelor i idrettsvitenskap med fordypning i (fordypningen navn) på vitnemålet.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2008-11-06-1588/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>