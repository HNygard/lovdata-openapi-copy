<!DOCTYPE html><html lang="no"><head><title>Forskrift om endring i forskrift om opptak til høyere utdanning</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-11-18-1351</dd><dt class="dokid">DokumentID</dt><dd class="dokid">LTI/forskrift/2008-11-18-1351</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 13 s 1870</dd><dt class="dateInForce">I kraft fra</dt><dd class="dateInForce">2009-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-01-31-173</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§4-9</li><li>forskrift/2005-10-07-1107</li></ul></dd><dt class="dateOfPublication">Kunngjort</dt><dd class="dateOfPublication">2008-12-17 14:40</dd><dt class="lastupdated">Rettet</dt><dd class="lastupdated">2009-01-02 (ledetekster til endr. i § 3-4 og § 4-8)</dd><dt class="journalNumber">Journalnummer</dt><dd class="journalNumber">2008-0997</dd><dt class="titleShort">Korttittel</dt><dd class="titleShort">Endr. i forskrift om opptak til høyere utdanning</dd><dt class="title">Tittel</dt><dd class="title">Forskrift om endring i forskrift om opptak til høyere utdanning</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 18. november 2008 med hjemmel i lov 1. april 2005 nr. 15 om universiteter og høyskoler § 3-6, § 3-7 og § 4-9, jf. delegeringsvedtak 7. oktober 2005 nr. 1107.</dd><dt class="refid">RefID</dt><dd class="refid">forskrift/2008-11-18-1351</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak til høyere utdanning<ul class="tocSubUl"><li>I<ul class="tocSubUl"><li>§ 6-1. Generelt</li><li>§ 6-2. Utdanninger der det kreves politiattest tilsvarende slik politiattest som kreves for yrkesutøvelse</li><li>§ 6-3. Utdanninger der det kreves politiattest som gjelder straffebestemmelser om sedelighet og vold. Politiattestens innhold</li><li>§ 6-4. Andre utdanninger der det kreves politiattest. Politiattestens innhold</li><li>§ 6-5. Utstedelse av politiattest</li><li>§ 6-6. Tidspunktet for fremleggelse av politiattest</li><li>§ 6-7. Bekreftelse ved opptak</li><li>§ 6-8. Ny politiattest i løpet av utdanningen</li><li>§ 6-9. Følger av at politiattest/egenerklæring ikke fremlegges, eller at egenerklæringen er uriktig</li><li>§ 6-10. Følger av at studenten ikke kan delta i praksisopplæring/klinisk undervisning</li><li>§ 6-11. Behandling av politiattesten ved utdanningsinstitusjonen</li><li>§ 6-12. Den nasjonale nemnda for politiattest</li><li>§ 6-13. Taushetsplikt</li><li>§ 6-14. Oppbevaring av politiattest</li><li>§ 7-8. Tilleggspoeng for realfag</li><li>§ 7-8A. Tilleggspoeng for realfag og fremmedspråk fra videregående opplæring</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2008-11-18-1351" id="dokument"><h1>Forskrift om endring i forskrift om opptak til høyere utdanning</h1><section class="section" data-name="kapI" id="kapittel-1" data-lovdata-URL="LTI/forskrift/2008-11-18-1351/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 31. januar 2007 nr. 173 om opptak til høyere utdanning gjøres følgende endringer:</article> <article class="defaultP" margin-top="true">§ 2-2 andre ledd skal lyde:</article><article class="numberedLegalP" data-numerator="2" id="kapittel-1-nummer-1">(2) Søkere som har utenlandsk utdanning fra land utenfor Norden, må dokumentere bestått utdanning på nivå med norsk 3-årig videregående opplæring som gir generell studiekompetanse, jf. sjette ledd, og i tillegg dokumentere kunnskaper i norsk med én av følgende prøver:<ul class="defaultList"><li data-li-identifier="1." data-name="1."><article class="listArticle" id="kapittel-1-nummer-1-punkt-1"><article class="legalP" id="kapittel-1-nummer-1-punkt-1-ledd-1">Bestått norsk med 393 timer fra videregående opplæring.</article></article></li><li data-li-identifier="2." data-name="2."><article class="listArticle" id="kapittel-1-nummer-1-punkt-2"><article class="legalP" id="kapittel-1-nummer-1-punkt-2-ledd-1">Bestått eksamen fra trinn 3 i norsk for utenlandske studenter ved universitetene.</article></article></li><li data-li-identifier="3." data-name="3."><article class="listArticle" id="kapittel-1-nummer-1-punkt-3"><article class="legalP" id="kapittel-1-nummer-1-punkt-3-ledd-1">Bestått eksamen fra 1-årig høyskolestudium i norsk språk og samfunnskunnskap for utenlandske studenter.</article></article></li><li data-li-identifier="4." data-name="4."><article class="listArticle" id="kapittel-1-nummer-1-punkt-4"><article class="legalP" id="kapittel-1-nummer-1-punkt-4-ledd-1">Test i norsk, høyere nivå, («Bergenstesten») med minimum 450 poeng.</article></article></li></ul></article> <article class="defaultP" margin-top="true">§ 2-2 fjerde ledd skal lyde:</article><article class="numberedLegalP" data-numerator="4" id="kapittel-1-nummer-2">(4) Søkere som har utdanning fra International Baccalaureate (IB), og som enten har tatt norsk A eller norsk B på minst lavere nivå («standard level»), eller som oppfyller kravene i tredje ledd, fyller kravene til generell studiekompetanse dersom de i tillegg oppfyller ett av følgende krav:<ul class="defaultList"><li data-li-identifier="1." data-name="1."><article class="listArticle" id="kapittel-1-nummer-2-punkt-1"><article class="legalP" id="kapittel-1-nummer-2-punkt-1-ledd-1">oppnådd diplom fra International Baccalaureate (IB)</article></article></li><li data-li-identifier="2." data-name="2."><article class="listArticle" id="kapittel-1-nummer-2-punkt-2"><article class="legalP" id="kapittel-1-nummer-2-punkt-2-ledd-1">oppnådd IB-Certificate med mer enn 20 poeng og bestått i tre fag på lavere nivå («standard level») og tre fag på høyere nivå («higher level»), eller bestått to fag på lavere nivå («standard level») og fire fag på høyere nivå («higher level»). Slike søkere kan ikke ha lavere karakter enn 3. Theory of Knowledge, Creativity, Action and Service og Extended Essay må også være bestått.</article></article></li></ul></article> <article class="defaultP" margin-top="true">§ 2-2 nytt sjette ledd skal lyde:</article><article class="numberedLegalP" data-numerator="6" id="kapittel-1-nummer-3">(6) GSU-listen er bindende ved opptak til høyere utdanning.</article> <article class="defaultP" margin-top="true">§ 3-4 strekpunkt 1, 2, 3 og 4 skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-nummer-3-punkt-1"><span class="miscHeadline"><i>Integrert masterstudium i teknologiske fag, 3-årig ingeniørutdanning og maritime fag</i></span><article class="legalP" id="kapittel-1-nummer-3-punkt-1-ledd-1">Unntak fra kravet om generell studiekompetanse gjelder for søkere som har bestått 1-årig forkurs for ingeniør- og maritim høyskoleutdanning eller 2-årig teknisk fagskole.</article></article></li><li data-li-identifier="-" data-name="-"><article class="listArticle" id="kapittel-1-nummer-3-punkt-2"><span class="miscHeadline"><i>Arkitektutdanning ved Norges teknisk-naturvitenskapelige universitet</i></span><article class="legalP" id="kapittel-1-nummer-3-punkt-2-ledd-1">Unntak fra kravet om generell studiekompetanse gjelder for søkere som har bestått 2-årig teknisk fagskole.</article></article></li><li data-li-identifier="-" data-name="-"><article class="listArticle" id="kapittel-1-nummer-3-punkt-3"><span class="miscHeadline"><i>Matteknologiutdanning</i></span><article class="legalP" id="kapittel-1-nummer-3-punkt-3-ledd-1">Unntak fra kravet om generell studiekompetanse gjelder for søkere som har bestått 1-årig forkurs for ingeniør- og maritim høyskoleutdanning eller 1-årig tilpasningskurs, eller 2-årig teknisk fagskole.</article></article></li><li data-li-identifier="-" data-name="-"><article class="listArticle" id="kapittel-1-nummer-3-punkt-4"><span class="miscHeadline"><i>2-årig ingeniørutdanning</i></span><article class="legalP" id="kapittel-1-nummer-3-punkt-4-ledd-1">Studiet er tilpasset søkere som har bestått 2-årig teknisk fagskoleutdanning fra relevant linje.</article></article></li></ul></article> <article class="defaultP" margin-top="true">§ 3-6 strekpunkt 3 skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-nummer-3-punkt-5"><article class="legalP" id="kapittel-1-nummer-3-punkt-5-ledd-1">Kunstfaglig utdanning ved Norges teknisk-naturvitenskapelige universitet og ved Universitetet i Tromsø</article></article></li></ul></article> <article class="defaultP" margin-top="true">§ 4-4 strekpunkt 1 skal lyde<ul class="defaultList"><li data-li-identifier="-" data-name="-"><article class="listArticle" id="kapittel-1-nummer-3-punkt-6"><span class="miscHeadline"><i>Arkitektutdanning ved Norges teknisk-naturvitenskapelige universitet</i></span><article class="legalP" id="kapittel-1-nummer-3-punkt-6-ledd-1">Matematikk (R1 + R2) og Fysikk 1.</article><article class="legalP" id="kapittel-1-nummer-3-punkt-6-ledd-2">Søkere med nyere godkjent teknisk fagskoleutdanning må dokumentere tilsvarende kunnskaper.</article><article class="legalP" id="kapittel-1-nummer-3-punkt-6-ledd-3">Søkere med 2-årig teknisk fagskole etter rammeplan fastsatt av departementet 1998–1999 må dokumentere kunnskaper tilsvarende Matematikk R2.</article></article></li></ul></article> <article class="defaultP" margin-top="true">§ 4-4 strekpunkt 3 skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-nummer-3-punkt-7"><span class="miscHeadline"><i>Integrert masterstudium i teknologiske fag</i></span><article class="legalP" id="kapittel-1-nummer-3-punkt-7-ledd-1">Matematikk (R1 + R2) og Fysikk 1.</article><article class="legalP" id="kapittel-1-nummer-3-punkt-7-ledd-2">Søkere med nyere godkjent teknisk fagskoleutdanning må dokumentere tilsvarende kunnskaper.</article><article class="legalP" id="kapittel-1-nummer-3-punkt-7-ledd-3">Søkere med 2-årig teknisk fagskole etter rammeplan fastsatt av departementet 1998–1999 må dokumentere kunnskaper tilsvarende Matematikk R2.</article><article class="legalP" id="kapittel-1-nummer-3-punkt-7-ledd-4">Søkere med bestått 1-årig forkurs for ingeniørutdanning og maritim høyskoleutdanning fyller fagkravene for opptak uten hensyn til de spesielle kravene som er fastsatt her.</article></article></li></ul></article> <article class="defaultP" margin-top="true">§ 4-4 nytt strekpunkt 6 skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-nummer-3-punkt-8"><span class="miscHeadline"><i>Teknisk bygningsvern og restaureringsarbeider</i></span><article class="legalP" id="kapittel-1-nummer-3-punkt-8-ledd-1">Relevant fagbrev.</article><article class="legalP" id="kapittel-1-nummer-3-punkt-8-ledd-2">Søkeren må dokumentere kunnskaper i form av innsendt arbeid og bestå opptakskprøve etter nærmere regler fastsatt av institusjonen.</article></article></li></ul></article> <article class="defaultP" margin-top="true">§ 4-5 nytt strekpunkt 3 skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-nummer-3-punkt-9"><span class="miscHeadline"><i>Matematisk finans</i></span><article class="legalP" id="kapittel-1-nummer-3-punkt-9-ledd-1">Matematikk R1 eller Matematikk (S1 + S2).</article></article></li></ul></article> <article class="defaultP" margin-top="true">§ 4-7 strekpunkt 4 oppheves.</article> <article class="defaultP" margin-top="true">§ 4-8 oppheves.</article> <article class="defaultP" margin-top="true">§ 4-9 strekpunkt 5 og 6 skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-nummer-3-punkt-10"><article class="legalP" id="kapittel-1-nummer-3-punkt-10-ledd-1">Musikkvitenskap og Musikkteknologi ved Norges teknisk-naturvitenskapelige universitet og Musikkvitenskap ved Universitetet i Oslo</article></article></li><li data-li-identifier="-" data-name="-"><article class="listArticle" id="kapittel-1-nummer-3-punkt-11"><article class="legalP" id="kapittel-1-nummer-3-punkt-11-ledd-1">Kunstfaglig utdanning ved Norges teknisk-naturvitenskapelige universitet og ved Universitetet i Tromsø</article></article></li></ul></article> <article class="defaultP" margin-top="true">§ 4-10 første ledd nye strekpunkt 6 og 7 skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-nummer-3-punkt-12"><span class="miscHeadline"><i>Paramedicutdanning</i></span><article class="legalP" id="kapittel-1-nummer-3-punkt-12-ledd-1">Fagbrev som ambulansepersonell, samt minimum to års relevant erfaring etter avlagt fagprøve og kompetansebevis for utrykningskjøring.</article></article></li><li data-li-identifier="-" data-name="-"><article class="listArticle" id="kapittel-1-nummer-3-punkt-13"><span class="miscHeadline"><i>Luftfartsfag</i></span><article class="legalP" id="kapittel-1-nummer-3-punkt-13-ledd-1">Matematikk R1 eller matematikk (S1 + S2) og Fysikk 1 samt bestått opptaksprøve etter nærmere regler fastsatt av institusjonen.</article></article></li></ul></article> <article class="defaultP" margin-top="true">§ 4-10 andre ledd nytt strekpunkt 7 skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-nummer-3-punkt-14"><article class="legalP" id="kapittel-1-nummer-3-punkt-14-ledd-1">Smykkedesign ved Universitetet i Agder.</article></article></li></ul></article> <article class="defaultP" margin-top="true">Kapittel 6 skal lyde:</article><span class="futuretitle" id="kapittel-1-foreslåttittel-1">Kapittel 6. Politiattest ved opptak til høyere utdanning</span><article class="futureLegalArticle" data-name="§6-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6-1</span>. <span class="legalArticleTitle">Generelt</span></span><article class="legalP" id="kapittel-1-foreslåttparagraf-1-ledd-1">Søkere til utdanninger som er nevnt i dette kapitlet, må legge frem politiattest i forbindelse med opptak. § 6-2 til § 6-4 angir hva slags politiattest som skal legges frem for opptak til de ulike utdanningene.</article></article><article class="futureLegalArticle" data-name="§6-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6-2</span>. <span class="legalArticleTitle">Utdanninger der det kreves politiattest tilsvarende slik politiattest som kreves for yrkesutøvelse</span></span><article class="legalP" id="kapittel-1-foreslåttparagraf-2-ledd-1">Søkere til følgende utdanninger må fremlegge politiattest tilsvarende den som i lov kreves for yrkesutøvelse:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">allmennlærerutdanning, jf. lov 17. juli 1998 nr. 61 om grunnskolen og den vidaregåande opplæringa (opplæringslova),</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">faglærerutdanning, jf. lov 17. juli 1998 nr. 61 om grunnskolen og den vidaregåande opplæringa (opplæringslova),</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">praktisk-pedagogisk utdanning, jf. lov 17. juli 1998 nr. 61 om grunnskolen og den vidaregåande opplæringa (opplæringslova),</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1">førskolelærerutdanning, jf. lov 17. juni 2005 nr. 64 om barnehager,</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-2-ledd-1-punkt-5"><article class="legalP" id="kapittel-1-foreslåttparagraf-2-ledd-1-punkt-5-ledd-1">barnevernspedagogutdanning, jf. lov 17. juli 1992 nr. 100 om barneverntjenester. Politiattesten må også vise om søkeren er siktet, tiltalt eller domfelt for overtredelse av straffeloven § 192,</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-2-ledd-1-punkt-6"><article class="legalP" id="kapittel-1-foreslåttparagraf-2-ledd-1-punkt-6-ledd-1">sosionomutdanning, jf. lov 17. juli 1992 nr. 100 om barneverntjenester. Politiattesten må også vise om søkeren er siktet, tiltalt eller domfelt for overtredelse av straffeloven § 192,</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-2-ledd-1-punkt-7"><article class="legalP" id="kapittel-1-foreslåttparagraf-2-ledd-1-punkt-7-ledd-1">lærer- og førskolelærerutdanning ved Rudolf Steinerhøyskolen, jf. lov 4. juli 2003 nr. 84 om private skolar med rett til statstilskot og lov 17. juni 2005 nr. 64 om barnehager.</article></article></li></ul></article></article><article class="futureLegalArticle" data-name="§6-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 6-3</span>. <span class="legalArticleTitle">Utdanninger der det kreves politiattest som gjelder straffebestemmelser om sedelighet og vold. Politiattestens innhold</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Søkere til følgende utdanninger må fremlegge politiattest som viser merknader om siktelse, tiltale eller dom for overtredelse av straffeloven kap. 19 med unntak av § 202 og § 204, og straffeloven § 229, § 231, § 233, § 235 og § 236:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-3-nummer-1-punkt-1"><article class="legalP" id="kapittel-1-foreslåttparagraf-3-nummer-1-punkt-1-ledd-1">profesjonsutdanning i spesialpedagogikk,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-3-nummer-1-punkt-2"><article class="legalP" id="kapittel-1-foreslåttparagraf-3-nummer-1-punkt-2-ledd-1">profesjonsutdanning i pedagogikk,</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-3-nummer-1-punkt-3"><article class="legalP" id="kapittel-1-foreslåttparagraf-3-nummer-1-punkt-3-ledd-1">utdanning til tolk for døve, døvblitte og døvblinde.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Tidsbegrensningen i lov 11. juni 1971 nr. 52 om strafferegistrering § 6 gjelder ikke anmerkninger i forhold til straffelovens § 195, § 196, § 212 første ledd nr. 3 og § 201 første ledd bokstav c, § 212 andre ledd og § 200 andre ledd.</article></article><article class="futureLegalArticle" data-name="§6-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 6-4</span>. <span class="legalArticleTitle">Andre utdanninger der det kreves politiattest. Politiattestens innhold</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Søkere til følgende utdanninger må fremlegge politiattest som viser merknader om siktelse, tiltale eller dom for overtredelse av straffeloven § 195, § 196, § 200 andre ledd og § 201 første ledd bokstav c. Tidsbegrensningen i lov 11. juni 1971 nr. 52 om strafferegistrering § 6 gjelder ikke.<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-4-nummer-1-punkt-1"><article class="legalP" id="kapittel-1-foreslåttparagraf-4-nummer-1-punkt-1-ledd-1">ballettpedagogutdanning,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-4-nummer-1-punkt-2"><article class="legalP" id="kapittel-1-foreslåttparagraf-4-nummer-1-punkt-2-ledd-1">kateketutdanning,</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-4-nummer-1-punkt-3"><article class="legalP" id="kapittel-1-foreslåttparagraf-4-nummer-1-punkt-3-ledd-1">kirkevergeutdanning,</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-4-nummer-1-punkt-4"><article class="legalP" id="kapittel-1-foreslåttparagraf-4-nummer-1-punkt-4-ledd-1">menighetssekretærutdanning,</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-4-nummer-1-punkt-5"><article class="legalP" id="kapittel-1-foreslåttparagraf-4-nummer-1-punkt-5-ledd-1">trenerutdanning,</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-4-nummer-1-punkt-6"><article class="legalP" id="kapittel-1-foreslåttparagraf-4-nummer-1-punkt-6-ledd-1">utdanning i friluftsliv, kultur og naturrettleiing,</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-4-nummer-1-punkt-7"><article class="legalP" id="kapittel-1-foreslåttparagraf-4-nummer-1-punkt-7-ledd-1">eurytmiutdanning.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Søkere til utdanninger som fører frem til følgende yrker, må fremlegge politiattest. Politiattesten skal vise om vedkommende er siktet, tiltalt eller domfelt for overtredelse av straffeloven § 192, § 193, § 194, § 195, § 196, § 197, § 199, § 200 annet ledd, § 201 første ledd bokstav c, § 203 eller § 204a. Tidsbegrensningen i lov 11. juni 1971 nr. 52 om strafferegistrering § 6 gjelder ikke.<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-4-nummer-2-punkt-1"><article class="legalP" id="kapittel-1-foreslåttparagraf-4-nummer-2-punkt-1-ledd-1">audiograf</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-4-nummer-2-punkt-2"><article class="legalP" id="kapittel-1-foreslåttparagraf-4-nummer-2-punkt-2-ledd-1">ergoterapeut</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-4-nummer-2-punkt-3"><article class="legalP" id="kapittel-1-foreslåttparagraf-4-nummer-2-punkt-3-ledd-1">fysioterapeut</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-4-nummer-2-punkt-4"><article class="legalP" id="kapittel-1-foreslåttparagraf-4-nummer-2-punkt-4-ledd-1">klinisk ernæringsfysiolog</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-4-nummer-2-punkt-5"><article class="legalP" id="kapittel-1-foreslåttparagraf-4-nummer-2-punkt-5-ledd-1">lege</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-4-nummer-2-punkt-6"><article class="legalP" id="kapittel-1-foreslåttparagraf-4-nummer-2-punkt-6-ledd-1">optiker</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-4-nummer-2-punkt-7"><article class="legalP" id="kapittel-1-foreslåttparagraf-4-nummer-2-punkt-7-ledd-1">ortopediingeniør</article></article></li><li data-li-identifier="8." data-name="8."><article class="listArticle" id="kapittel-1-foreslåttparagraf-4-nummer-2-punkt-8"><article class="legalP" id="kapittel-1-foreslåttparagraf-4-nummer-2-punkt-8-ledd-1">psykolog</article></article></li><li data-li-identifier="9." data-name="9."><article class="listArticle" id="kapittel-1-foreslåttparagraf-4-nummer-2-punkt-9"><article class="legalP" id="kapittel-1-foreslåttparagraf-4-nummer-2-punkt-9-ledd-1">radiograf</article></article></li><li data-li-identifier="10." data-name="10."><article class="listArticle" id="kapittel-1-foreslåttparagraf-4-nummer-2-punkt-10"><article class="legalP" id="kapittel-1-foreslåttparagraf-4-nummer-2-punkt-10-ledd-1">sykepleier</article></article></li><li data-li-identifier="11." data-name="11."><article class="listArticle" id="kapittel-1-foreslåttparagraf-4-nummer-2-punkt-11"><article class="legalP" id="kapittel-1-foreslåttparagraf-4-nummer-2-punkt-11-ledd-1">tannlege</article></article></li><li data-li-identifier="12." data-name="12."><article class="listArticle" id="kapittel-1-foreslåttparagraf-4-nummer-2-punkt-12"><article class="legalP" id="kapittel-1-foreslåttparagraf-4-nummer-2-punkt-12-ledd-1">tannpleier</article></article></li><li data-li-identifier="13." data-name="13."><article class="listArticle" id="kapittel-1-foreslåttparagraf-4-nummer-2-punkt-13"><article class="legalP" id="kapittel-1-foreslåttparagraf-4-nummer-2-punkt-13-ledd-1">vernepleier.</article></article></li></ul></article></article><article class="futureLegalArticle" data-name="§6-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 6-5</span>. <span class="legalArticleTitle">Utstedelse av politiattest</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) For utstedelse av politiattest gjelder lov 11. juni 1971 nr. 52 om strafferegistrering og forskrift 20. desember 1974 nr. 4 om strafferegistrering, med de unntak og presiseringer som fremgår ovenfor.</article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Politiattest utstedt etter denne forskrifts § 6-2 nr. 5 og 6 skal inneholde merknader om forelegg.</article></article><article class="futureLegalArticle" data-name="§6-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6-6</span>. <span class="legalArticleTitle">Tidspunktet for fremleggelse av politiattest</span></span><article class="numberedLegalP" data-numerator="1" id="kapittel-1-foreslåttparagraf-6-nummer-1">(1) Søkere som får tilsagn om plass ved utdanninger som nevnt i denne forskrifts § 6-2 til § 6-4 og som har merknad på politiattesten som er relevant for opptak til vedkommende utdanning, skal sende politiattesten til utdanningsstedet innen fristen som er satt for å motta utdanningsplassen.</article><article class="numberedLegalP" data-numerator="2" id="kapittel-1-foreslåttparagraf-6-nummer-2">(2) Søkere som får tilsagn om plass ved utdanninger som nevnt i § 6-2 til § 6-4 og som ikke har merknad på politiattesten som er relevant for opptak til vedkommende utdanning, skal legge frem politiattesten for utdanningsstedet senest ved fastsatt utdanningsstart, jf. § 6-7.</article><article class="numberedLegalP" data-numerator="3" id="kapittel-1-foreslåttparagraf-6-nummer-3">(3) Søkere som får tilsagn om plass ved utdanninger mindre enn fjorten dager før, eventuelt etter, studiestart, skal legge fram politiattesten senest fjorten dager etter at tilsagn om utdanningsplass er gitt.</article><article class="numberedLegalP" data-numerator="4" id="kapittel-1-foreslåttparagraf-6-nummer-4">(4) Politiattesten skal ikke være eldre enn tre måneder.</article></article><article class="futureLegalArticle" data-name="§6-7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 6-7</span>. <span class="legalArticleTitle">Bekreftelse ved opptak</span></span><article class="legalP" id="kapittel-1-foreslåttparagraf-7-ledd-1">Søkere som omfattes av denne forskrifts § 6-6 andre ledd, skal sammen med melding om at de mottar studieplassen bekrefte at de kjenner regelverket om politiattest, og at de vil levere attest som er relevant for opptak til vedkommende utdanning, jf. § 6-2 til § 6-4, innenfor de fastsatte frister.</article></article><article class="futureLegalArticle" data-name="§6-8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 6-8</span>. <span class="legalArticleTitle">Ny politiattest i løpet av utdanningen</span></span><article class="numberedLegalP" data-numerator="1" id="kapittel-1-foreslåttparagraf-8-nummer-1">(1) Ved utdanninger som omfattes av denne forskriften skal studentene legge frem ny politiattest når det har gått tre år fra fastsatt utdanningsstart, forutsatt at det gjenstår obligatorisk klinisk undervisning eller praksisopplæring.</article><article class="numberedLegalP" data-numerator="2" id="kapittel-1-foreslåttparagraf-8-nummer-2">(2) Politiattesten skal ikke være eldre enn tre måneder.</article></article><article class="futureLegalArticle" data-name="§6-9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 6-9</span>. <span class="legalArticleTitle">Følger av at politiattest/egenerklæring ikke fremlegges, eller at egenerklæringen er uriktig</span></span><article class="numberedLegalP" data-numerator="1" id="kapittel-1-foreslåttparagraf-9-nummer-1">(1) Søkere eller studenter som ikke fremlegger politiattest/egenerklæring i henhold til reglene i denne forskriften, eller som gir uriktig egenerklæring, har ikke rett til å delta i klinisk undervisning eller praksisopplæring ved den aktuelle utdanningen.</article><article class="numberedLegalP" data-numerator="2" id="kapittel-1-foreslåttparagraf-9-nummer-2">(2) Det kan gjøres unntak fra bestemmelsen i første ledd dersom årsaken til at søkeren eller studenten ikke fremlegger politiattest/egenerklæring i henhold til reglene i denne forskriften, ligger utenfor vedkommendes kontroll.</article></article><article class="futureLegalArticle" data-name="§6-10" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 6-10</span>. <span class="legalArticleTitle">Følger av at studenten ikke kan delta i praksisopplæring/klinisk undervisning</span></span><article class="legalP" id="kapittel-1-foreslåttparagraf-10-ledd-1">Studenter som ikke kan delta i obligatorisk praksisopplæring/klinisk undervisning, vil ikke kunne få vitnemål for fullført grad eller utdanning.</article></article><article class="futureLegalArticle" data-name="§6-11" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 6-11</span>. <span class="legalArticleTitle">Behandling av politiattesten ved utdanningsinstitusjonen</span></span><article class="numberedLegalP" data-numerator="1" id="kapittel-1-foreslåttparagraf-11-nummer-1">(1) Dersom det fremgår av en politiattest at studenten har slik merknad som nevnt under § 6-2 til § 6-4, skal utdanningsinstitusjonen straks underrette om den rett studenten har til bistand i henhold til lov om universiteter og høyskoler § 4-9 sjuende ledd.</article><article class="numberedLegalP" data-numerator="2" id="kapittel-1-foreslåttparagraf-11-nummer-2">(2) Utdanningsinstitusjonen skal snarest mulig og senest innen ti dager etter at politiattesten er mottatt, sende politiattesten til den nasjonale nemnda som er opprettet i henhold til lov om universiteter og høyskoler § 4-9 femte ledd. Med politiattesten skal det følge en oversikt over innhold og veiledning i den kliniske undervisningen/praksisopplæringen og en uttalelse om hvorvidt studenten bør utelukkes fra å delta i denne. Studenten skal samtidig få kopi av institusjonens uttalelse til nemnda med vedlegg, og gis fjorten dagers frist til å uttale seg til nemnda.</article></article><article class="futureLegalArticle" data-name="§6-12" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 6-12</span>. <span class="legalArticleTitle">Den nasjonale nemnda for politiattest</span></span><article class="numberedLegalP" data-numerator="1" id="kapittel-1-foreslåttparagraf-12-nummer-1">(1) Den nasjonale nemnda for politiattest skal oppnevnes i henhold til lov om universiteter og høyskoler § 4-9 femte ledd. Den oppnevnes for fire år av gangen. Det skal oppnevnes personlige varamedlemmer.</article><article class="numberedLegalP" data-numerator="2" id="kapittel-1-foreslåttparagraf-12-nummer-2">(2) Den nasjonale nemnda for politiattest er vedtaksfør når leder og tre andre medlemmer er til stede.</article><article class="numberedLegalP" data-numerator="3" id="kapittel-1-foreslåttparagraf-12-nummer-3">(3) Nemnda skal behandle saken snarest mulig, og senest innen fire uker etter at saken er mottatt fra undervisningsinstitusjonen.</article><article class="numberedLegalP" data-numerator="4" id="kapittel-1-foreslåttparagraf-12-nummer-4">(4) Nemnda skal med bakgrunn i forholdene ved den kliniske undervisningen og praksisopplæringen på den utdanningen der studenten er tilbudt studieplass, og opplysningene om de forhold som ligger til grunn for politiattesten, vurdere om hensynet til pasienter, klienter, barnehagebarn, elever eller andre skal føre til at studenten skal utestenges fra klinisk undervisning eller praksisopplæring.</article><article class="numberedLegalP" data-numerator="5" id="kapittel-1-foreslåttparagraf-12-nummer-5">(5) Nemnda kan innkalle studenten til møte dersom det anses nødvendig for å få saken tilfredsstillende opplyst.</article><article class="numberedLegalP" data-numerator="6" id="kapittel-1-foreslåttparagraf-12-nummer-6">(6) Departementet eller særskilt klageorgan oppnevnt av dette er klageinstans for nemndas vedtak.</article></article><article class="futureLegalArticle" data-name="§6-13" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 6-13</span>. <span class="legalArticleTitle">Taushetsplikt</span></span><article class="numberedLegalP" data-numerator="1" id="kapittel-1-foreslåttparagraf-13-nummer-1">(1) Den som får kjennskap til taushetsbelagte opplysninger gjennom en politiattest, plikter overfor uvedkommende å bevare taushet om disse, jf. forvaltningsloven § 13 – § 13e.</article><article class="numberedLegalP" data-numerator="2" id="kapittel-1-foreslåttparagraf-13-nummer-2">(2) Brudd på taushetsplikten kan straffes etter straffeloven § 121.</article></article><article class="futureLegalArticle" data-name="§6-14" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 6-14</span>. <span class="legalArticleTitle">Oppbevaring av politiattest</span></span><article class="legalP" id="kapittel-1-foreslåttparagraf-14-ledd-1">Politiattesten skal oppbevares utilgjengelig for uvedkommende og makuleres etter å ha vært benyttet til formålet.</article></article> <article class="defaultP" margin-top="true">§ 7-8 og ny § 7-8A skal lyde:</article><article class="futureLegalArticle" data-name="§7-8" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 7-8</span>. <span class="legalArticleTitle">Tilleggspoeng for realfag</span></span><article class="legalP" id="kapittel-1-foreslåttparagraf-15-ledd-1">Frem til og med opptak til studieåret 2010–2011 gjelder følgende:</article><article class="numberedLegalP" data-numerator="1" id="kapittel-1-foreslåttparagraf-15-nummer-1">(1) Det gis inntil 4 tilleggspoeng for realfag (realfagspoeng). Det kan ikke gis dobbel uttelling for fag som overlapper hverandre.</article><article class="numberedLegalP" data-numerator="2" id="kapittel-1-foreslåttparagraf-15-nummer-2">(2) Alle programfag i programområde for realfag med et omfang på 140 timer gir 0,5 realfagspoeng, bortsett fra Matematikk R2 og Fysikk 2 som gir 1,0 realfagspoeng.</article><article class="numberedLegalP" data-numerator="3" id="kapittel-1-foreslåttparagraf-15-nummer-3">(3) Søkere med studieforberedende Vg3 i utdanningsprogram for naturbruk får 0,5 realfagspoeng.</article><article class="numberedLegalP" data-numerator="4" id="kapittel-1-foreslåttparagraf-15-nummer-4">(4) Søkere med vitnemål fra annen videregående opplæring som er offentlig godkjent, kan få inntil 4 realfagspoeng når det i deres utdanning inngår fagkombinasjoner som må anses likeverdige med de realfag i norsk videregående opplæring som gir rett til tilleggspoeng.</article><article class="numberedLegalP" data-numerator="5" id="kapittel-1-foreslåttparagraf-15-nummer-5">(5) Søkere med International Baccalaureate får 0,5 realfagspoeng for matematikk, biologi, fysikk, kjemi, design technology, computer science og environmental systems tatt på lavere nivå («standard level»), 1,0 realfagspoeng for biologi, kjemi, design technology og computer science tatt på høyere nivå («higher level») og 1,5 realfagspoeng for matematikk og fysikk tatt på høyere nivå («higher level»).</article><article class="numberedLegalP" data-numerator="6" id="kapittel-1-foreslåttparagraf-15-nummer-6">(6) Søkere med vitnemål fra fransk baccalauréat får realfagspoeng som følger:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-15-nummer-6-punkt-1"><article class="legalP" id="kapittel-1-foreslåttparagraf-15-nummer-6-punkt-1-ledd-1">Bestått Linje S Scientifique gir 3,5 realfagspoeng</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-15-nummer-6-punkt-2"><article class="legalP" id="kapittel-1-foreslåttparagraf-15-nummer-6-punkt-2-ledd-1">Bestått Linje ES Economique gir 0,5 realfagspoeng.</article></article></li></ul></article><article class="numberedLegalP" data-numerator="7" id="kapittel-1-foreslåttparagraf-15-nummer-7">(7) Poengberegnede søkere med opptaksgrunnlag fra utlandet for øvrig kan gis inntil 4 realfagspoeng når det i deres utdanning inngår fagkombinasjoner som må anses likeverdige med de realfag i norsk videregående opplæring som gir rett til tilleggspoeng.</article><article class="numberedLegalP" data-numerator="8" id="kapittel-1-foreslåttparagraf-15-nummer-8">(8) Poengberegnede søkere med opptaksgrunnlag fra videregående opplæring før Kunnskapsløftet kan gis inntil 4 realfagspoeng når det i deres utdanning inngår fagkombinasjoner som må anses likeverdige med de realfag som gir rett til tilleggspoeng.</article></article><article class="futureLegalArticle" data-name="§7-8A" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 7-8A</span>. <span class="legalArticleTitle">Tilleggspoeng for realfag og fremmedspråk fra videregående opplæring</span></span><article class="legalP" id="kapittel-1-foreslåttparagraf-16-ledd-1">Fra og med opptak til studieåret 2011–2012 gjelder følgende:</article><article class="numberedLegalP" data-numerator="1" id="kapittel-1-foreslåttparagraf-16-nummer-1">(1) Det kan totalt gis inntil 4 tilleggspoeng for programfag fra programområde for realfag og programfag innen «Fremmedspråk» fra videregående opplæring i Kunnskapsløftet. Fagene må være bestått. Det gis ikke uttelling for fag som overlapper hverandre.</article><article class="numberedLegalP" data-numerator="2" id="kapittel-1-foreslåttparagraf-16-nummer-2">(2) Alle programfag fra programområde for realfag og programfag innen «Fremmedspråk» med et omfang på 140 timer gir 0,5 tilleggspoeng, bortsett fra fagene Matematikk R2, Fysikk 2 og «Fremmedspråk» III, som gir 1,0 tilleggspoeng.</article><article class="numberedLegalP" data-numerator="3" id="kapittel-1-foreslåttparagraf-16-nummer-3">(3) Søkere med studieforberedende Vg3 i utdanningsprogram for naturbruk får 0,5 tilleggspoeng.</article><article class="numberedLegalP" data-numerator="4" id="kapittel-1-foreslåttparagraf-16-nummer-4">(4) Søkere med International Baccalaureate får innenfor en total ramme på 4 tilleggspoeng følgende:<ul class="defaultList"><li><article class="listArticle" id="kapittel-1-foreslåttparagraf-16-nummer-4-punkt-1"><article class="legalP" id="kapittel-1-foreslåttparagraf-16-nummer-4-punkt-1-ledd-1">0,5 tilleggspoeng for matematikk, biologi, fysikk, kjemi, design technology, computer science og environmental systems tatt på lavere nivå ( «standard level»), 1,0 tilleggspoeng for biologi, kjemi, design technology og computer science tatt på høyere nivå (« higher level») og 1,5 tilleggspoeng for matematikk og fysikk tatt på høyere nivå («higher level»), samt inntil 1,0 tilleggspoeng for fremmedspråk på høyere nivå og for et annet fremmedspråk, jf. 6. ledd.</article></article></li></ul></article><article class="numberedLegalP" data-numerator="5" id="kapittel-1-foreslåttparagraf-16-nummer-5">(5) Søkere med vitnemål fra fransk baccalauréat får innenfor en total ramme på 4 tilleggspoeng følgende:<ul class="defaultList"><li><article class="listArticle" id="kapittel-1-foreslåttparagraf-16-nummer-5-punkt-1"><article class="legalP" id="kapittel-1-foreslåttparagraf-16-nummer-5-punkt-1-ledd-1">Bestått fransk baccalauréat (alle linjer) gir 1,0 tilleggspoeng forutsatt at norsk er valgt som fag på vitnemålet.</article></article></li><li><article class="listArticle" id="kapittel-1-foreslåttparagraf-16-nummer-5-punkt-2"><article class="legalP" id="kapittel-1-foreslåttparagraf-16-nummer-5-punkt-2-ledd-1">Bestått Linje S Scientifique gir 3,5 tilleggspoeng.</article></article></li><li><article class="listArticle" id="kapittel-1-foreslåttparagraf-16-nummer-5-punkt-3"><article class="legalP" id="kapittel-1-foreslåttparagraf-16-nummer-5-punkt-3-ledd-1">Bestått Linje ES Economique gir 0,5 tilleggspoeng.</article></article></li></ul></article><article class="numberedLegalP" data-numerator="6" id="kapittel-1-foreslåttparagraf-16-nummer-6">(6) Søkere med vitnemål fra annen nåværende eller tidligere norsk eller nordisk videregående opplæring som er eller har vært offentlig godkjent, eller med opptaksgrunnlag fra utlandet for øvrig, kan få inntil 4 tilleggspoeng når det i deres utdanning inngår fagkombinasjoner som må anses likeverdige med de realfag og fremmedspråk som etter andre ledd gir rett til tilleggspoeng.</article></article> <article class="defaultP" margin-top="true">§ 8-1 annet ledd skal lyde:</article><article class="numberedLegalP" data-numerator="2" id="kapittel-1-nummer-4">(2) Reglene for nasjonal klagenemnd gjelder ikke vedtak om opptak på grunnlag av realkompetanse og vedtak om opptak etter at det er innvilget dispensasjon fra enkelte av kravene om generell studiekompetanse, jf. § 3-6 i lov om universiteter og høyskoler. Reglene gjelder heller ikke for klager på vurdering av spesielle opptakskrav som omfatter ferdigheter eller opptaksprøver etter nærmere regler fastsatt av institusjonen. Klager på slike vedtak behandles i samsvar med den klageordning som er etablert ved det enkelte lærested.</article> <article class="defaultP" margin-top="true">Vedlegg 1 skal lyde:</article><span class="futuretitle" id="kapittel-1-foreslåttittel-2">Vedlegg 1</span> <article class="defaultP" margin-top="true">Tabell for omregning av karakterpoeng for søkere med International Baccalaureate (IB) <table><thead><tr><th data-text-align="left" data-vertical-align="top"><i>IB-poengsum – inkludert «bonus points»</i></th><th data-text-align="left" data-vertical-align="top"><i>Karakterpoeng</i></th></tr></thead><tbody><tr><td data-text-align="left" data-vertical-align="top">45</td><td data-text-align="left" data-vertical-align="top">60,0</td></tr><tr><td data-text-align="left" data-vertical-align="top">44</td><td data-text-align="left" data-vertical-align="top">60,0</td></tr><tr><td data-text-align="left" data-vertical-align="top">43</td><td data-text-align="left" data-vertical-align="top">60,0</td></tr><tr><td data-text-align="left" data-vertical-align="top">42</td><td data-text-align="left" data-vertical-align="top">59,3</td></tr><tr><td data-text-align="left" data-vertical-align="top">41</td><td data-text-align="left" data-vertical-align="top">58,6</td></tr><tr><td data-text-align="left" data-vertical-align="top">40</td><td data-text-align="left" data-vertical-align="top">57,1</td></tr><tr><td data-text-align="left" data-vertical-align="top">39</td><td data-text-align="left" data-vertical-align="top">55,7</td></tr><tr><td data-text-align="left" data-vertical-align="top">38</td><td data-text-align="left" data-vertical-align="top">54,3</td></tr><tr><td data-text-align="left" data-vertical-align="top">37</td><td data-text-align="left" data-vertical-align="top">52,9</td></tr><tr><td data-text-align="left" data-vertical-align="top">36</td><td data-text-align="left" data-vertical-align="top">51,4</td></tr><tr><td data-text-align="left" data-vertical-align="top">35</td><td data-text-align="left" data-vertical-align="top">50,0</td></tr><tr><td data-text-align="left" data-vertical-align="top">34</td><td data-text-align="left" data-vertical-align="top">48,6</td></tr><tr><td data-text-align="left" data-vertical-align="top">33</td><td data-text-align="left" data-vertical-align="top">47,1</td></tr><tr><td data-text-align="left" data-vertical-align="top">32</td><td data-text-align="left" data-vertical-align="top">45,7</td></tr><tr><td data-text-align="left" data-vertical-align="top">31</td><td data-text-align="left" data-vertical-align="top">44,3</td></tr><tr><td data-text-align="left" data-vertical-align="top">30</td><td data-text-align="left" data-vertical-align="top">42,9</td></tr><tr><td data-text-align="left" data-vertical-align="top">29</td><td data-text-align="left" data-vertical-align="top">41,4</td></tr><tr><td data-text-align="left" data-vertical-align="top">28</td><td data-text-align="left" data-vertical-align="top">40,0</td></tr><tr><td data-text-align="left" data-vertical-align="top">27</td><td data-text-align="left" data-vertical-align="top">38,6</td></tr><tr><td data-text-align="left" data-vertical-align="top">26</td><td data-text-align="left" data-vertical-align="top">37,1</td></tr><tr><td data-text-align="left" data-vertical-align="top">25</td><td data-text-align="left" data-vertical-align="top">35,7</td></tr><tr><td data-text-align="left" data-vertical-align="top">24</td><td data-text-align="left" data-vertical-align="top">34,3</td></tr><tr><td data-text-align="left" data-vertical-align="top">23</td><td data-text-align="left" data-vertical-align="top">33,0</td></tr><tr><td data-text-align="left" data-vertical-align="top">22</td><td data-text-align="left" data-vertical-align="top">30,5</td></tr><tr><td data-text-align="left" data-vertical-align="top">21</td><td data-text-align="left" data-vertical-align="top">28,0</td></tr><tr><td data-text-align="left" data-vertical-align="top">20</td><td data-text-align="left" data-vertical-align="top">26,0</td></tr></tbody></table></article></section><section class="section" data-name="kapII" id="kapittel-2" data-lovdata-URL="LTI/forskrift/2008-11-18-1351/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2009.</article></section></main></body></html>