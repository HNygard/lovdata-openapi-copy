<!DOCTYPE html><html lang="no"><head><title>Lov om endringer i helsepersonelloven og helseforskningsloven mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2008-11-14-80</dd><dt class="dokid">DokumentID</dt><dd class="dokid">LTI/lov/2008-11-14-80</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 12 s 1633</dd><dt class="dateInForce">I kraft fra</dt><dd class="dateInForce">2008-11-14</dd><dt class="changesToDocuments">Endrer</dt><dd class="changesToDocuments"><ul><li>lov/1999-07-02-64</li><li>lov/2008-06-20-44</li><li>lov/2008-06-27-65</li></ul></dd><dt class="dateOfPublication">Kunngjort</dt><dd class="dateOfPublication">2008-11-14 14:05</dd><dt class="journalNumber">Journalnummer</dt><dd class="journalNumber">2008-0923</dd><dt class="titleShort">Korttittel</dt><dd class="titleShort">Endringslov til helsepersonelloven mv.</dd><dt class="title">Tittel</dt><dd class="title">Lov om endringer i helsepersonelloven og helseforskningsloven mv.</dd><dt class="miscInformation">Annet om dokumentet</dt><dd class="miscInformation">Ot.prp.nr.2 (2008–2009), Innst.O.nr.2 (2008–2009) og Besl.O.nr.3 (2008–2009). Odels- og lagtingsvedtak hhv. 23. oktober og 3. november 2008. Fremmet av Helse- og omsorgsdepartementet.</dd><dt class="refid">RefID</dt><dd class="refid">lov/2008-11-14-80</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i helsepersonelloven og helseforskningsloven mv.<ul class="tocSubUl"><li>I<ul class="tocSubUl"><li>§ 48. Autorisasjon</li></ul></li><li>II</li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/lov/2008-11-14-80" id="dokument"><h1>Lov om endringer i helsepersonelloven og helseforskningsloven mv.</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 2. juli 1999 nr. 64 om helsepersonell m.v. (helsepersonelloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 20. juni 2008 nr. 44 om medisinsk og helsefaglig forskning (helseforskningsloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 27. juni 2008 nr. 65 om endringer i lov 16. juni 1989 nr. 69 om forsikringsavtaler m.m.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2008-11-14-80/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 2. juli 1999 nr. 64 om helsepersonell m.v. (helsepersonelloven) skal § 48 lyde:</article><article class="futureLegalArticle" data-name="§48" id="kapittel-1-foreslåttparagraf-1"><span class="futureLegalArticleHeader">§ 48. <span class="legalArticleTitle">Autorisasjon</span></span><article class="legalP" id="kapittel-1-foreslåttparagraf-1-ledd-1">Autorisasjonsordningen etter denne lov omfatter følgende grupper helsepersonell:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">ambulansearbeider</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">apotektekniker</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">audiograf</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">bioingeniør</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1">ergoterapeut</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-1-ledd-1-punkt-6"><article class="legalP" id="kapittel-1-foreslåttparagraf-1-ledd-1-punkt-6-ledd-1">helsefagarbeider</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-1-ledd-1-punkt-7"><article class="legalP" id="kapittel-1-foreslåttparagraf-1-ledd-1-punkt-7-ledd-1">fotterapeut</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-1-ledd-1-punkt-8"><article class="legalP" id="kapittel-1-foreslåttparagraf-1-ledd-1-punkt-8-ledd-1">fysioterapeut</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-1-ledd-1-punkt-9"><article class="legalP" id="kapittel-1-foreslåttparagraf-1-ledd-1-punkt-9-ledd-1">helsesekretær</article></article></li><li data-li-identifier="j)" data-name="j)"><article class="listArticle" id="kapittel-1-foreslåttparagraf-1-ledd-1-punkt-10"><article class="legalP" id="kapittel-1-foreslåttparagraf-1-ledd-1-punkt-10-ledd-1">hjelpepleier</article></article></li><li data-li-identifier="k)" data-name="k)"><article class="listArticle" id="kapittel-1-foreslåttparagraf-1-ledd-1-punkt-11"><article class="legalP" id="kapittel-1-foreslåttparagraf-1-ledd-1-punkt-11-ledd-1">jordmor</article></article></li><li data-li-identifier="l)" data-name="l)"><article class="listArticle" id="kapittel-1-foreslåttparagraf-1-ledd-1-punkt-12"><article class="legalP" id="kapittel-1-foreslåttparagraf-1-ledd-1-punkt-12-ledd-1">kiropraktor</article></article></li><li data-li-identifier="m)" data-name="m)"><article class="listArticle" id="kapittel-1-foreslåttparagraf-1-ledd-1-punkt-13"><article class="legalP" id="kapittel-1-foreslåttparagraf-1-ledd-1-punkt-13-ledd-1">klinisk ernæringsfysiolog</article></article></li><li data-li-identifier="n)" data-name="n)"><article class="listArticle" id="kapittel-1-foreslåttparagraf-1-ledd-1-punkt-14"><article class="legalP" id="kapittel-1-foreslåttparagraf-1-ledd-1-punkt-14-ledd-1">lege</article></article></li><li data-li-identifier="o)" data-name="o)"><article class="listArticle" id="kapittel-1-foreslåttparagraf-1-ledd-1-punkt-15"><article class="legalP" id="kapittel-1-foreslåttparagraf-1-ledd-1-punkt-15-ledd-1">omsorgsarbeider</article></article></li><li data-li-identifier="p)" data-name="p)"><article class="listArticle" id="kapittel-1-foreslåttparagraf-1-ledd-1-punkt-16"><article class="legalP" id="kapittel-1-foreslåttparagraf-1-ledd-1-punkt-16-ledd-1">optiker</article></article></li><li data-li-identifier="q)" data-name="q)"><article class="listArticle" id="kapittel-1-foreslåttparagraf-1-ledd-1-punkt-17"><article class="legalP" id="kapittel-1-foreslåttparagraf-1-ledd-1-punkt-17-ledd-1">ortopediingeniør</article></article></li><li data-li-identifier="r)" data-name="r)"><article class="listArticle" id="kapittel-1-foreslåttparagraf-1-ledd-1-punkt-18"><article class="legalP" id="kapittel-1-foreslåttparagraf-1-ledd-1-punkt-18-ledd-1">ortoptist</article></article></li><li data-li-identifier="s)" data-name="s)"><article class="listArticle" id="kapittel-1-foreslåttparagraf-1-ledd-1-punkt-19"><article class="legalP" id="kapittel-1-foreslåttparagraf-1-ledd-1-punkt-19-ledd-1">perfusjonist</article></article></li><li data-li-identifier="t)" data-name="t)"><article class="listArticle" id="kapittel-1-foreslåttparagraf-1-ledd-1-punkt-20"><article class="legalP" id="kapittel-1-foreslåttparagraf-1-ledd-1-punkt-20-ledd-1">psykolog</article></article></li><li data-li-identifier="u)" data-name="u)"><article class="listArticle" id="kapittel-1-foreslåttparagraf-1-ledd-1-punkt-21"><article class="legalP" id="kapittel-1-foreslåttparagraf-1-ledd-1-punkt-21-ledd-1">radiograf</article></article></li><li data-li-identifier="v)" data-name="v)"><article class="listArticle" id="kapittel-1-foreslåttparagraf-1-ledd-1-punkt-22"><article class="legalP" id="kapittel-1-foreslåttparagraf-1-ledd-1-punkt-22-ledd-1">sykepleier</article></article></li><li data-li-identifier="w)" data-name="w)"><article class="listArticle" id="kapittel-1-foreslåttparagraf-1-ledd-1-punkt-23"><article class="legalP" id="kapittel-1-foreslåttparagraf-1-ledd-1-punkt-23-ledd-1">tannhelsesekretær</article></article></li><li data-li-identifier="x)" data-name="x)"><article class="listArticle" id="kapittel-1-foreslåttparagraf-1-ledd-1-punkt-24"><article class="legalP" id="kapittel-1-foreslåttparagraf-1-ledd-1-punkt-24-ledd-1">tannlege</article></article></li><li data-li-identifier="y)" data-name="y)"><article class="listArticle" id="kapittel-1-foreslåttparagraf-1-ledd-1-punkt-25"><article class="legalP" id="kapittel-1-foreslåttparagraf-1-ledd-1-punkt-25-ledd-1">tannpleier</article></article></li><li data-li-identifier="z)" data-name="z)"><article class="listArticle" id="kapittel-1-foreslåttparagraf-1-ledd-1-punkt-26"><article class="legalP" id="kapittel-1-foreslåttparagraf-1-ledd-1-punkt-26-ledd-1">tanntekniker</article></article></li><li data-li-identifier="æ)" data-name="æ)"><article class="listArticle" id="kapittel-1-foreslåttparagraf-1-ledd-1-punkt-27"><article class="legalP" id="kapittel-1-foreslåttparagraf-1-ledd-1-punkt-27-ledd-1">vernepleier</article></article></li><li data-li-identifier="ø)" data-name="ø)"><article class="listArticle" id="kapittel-1-foreslåttparagraf-1-ledd-1-punkt-28"><article class="legalP" id="kapittel-1-foreslåttparagraf-1-ledd-1-punkt-28-ledd-1">provisorfarmasøyt</article></article></li><li data-li-identifier="å)" data-name="å)"><article class="listArticle" id="kapittel-1-foreslåttparagraf-1-ledd-1-punkt-29"><article class="legalP" id="kapittel-1-foreslåttparagraf-1-ledd-1-punkt-29-ledd-1">reseptarfarmasøyt</article></article></li></ul></article><article class="legalP" id="kapittel-1-foreslåttparagraf-1-ledd-2">Rett til autorisasjon etter søknad har den som:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">har bestått eksamen i vedkommende fag ved norsk universitet, høgskole eller videregående opplæring,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">har gjennomført praktisk tjeneste fastsatt i forskrift gitt av departementet,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">er under 75 år og</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-2-punkt-4"><article class="legalP" id="kapittel-1-foreslåttparagraf-1-ledd-2-punkt-4-ledd-1">ikke er uegnet for yrket.</article></article></li></ul></article><article class="legalP" id="kapittel-1-foreslåttparagraf-1-ledd-3">Rett til autorisasjon etter søknad har også den som:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-3-punkt-1"><article class="legalP" id="kapittel-1-foreslåttparagraf-1-ledd-3-punkt-1-ledd-1">har utenlandsk eksamen som anerkjennes som jevngod med tilsvarende norsk eksamen,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-3-punkt-2"><article class="legalP" id="kapittel-1-foreslåttparagraf-1-ledd-3-punkt-2-ledd-1">har utenlandsk eksamen som er anerkjent etter avtale om gjensidig godkjenning etter § 52, eller</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-3-punkt-3"><article class="legalP" id="kapittel-1-foreslåttparagraf-1-ledd-3-punkt-3-ledd-1">på annen måte har godtgjort å ha den nødvendige kyndighet.</article></article></li></ul></article><article class="legalP" id="kapittel-1-foreslåttparagraf-1-ledd-4">Departementet kan i forskrift bestemme at helsepersonellgrupper som ikke omfattes av første ledd, kan gis autorisasjon etter søknad. Ved avgjørelsen skal det legges vekt på hensynet til pasientsikkerhet, innhold og formålet med utdanningen, i hvilken utstrekning yrket utøves selvstendig og hensynet til harmonisering med andre land.</article><article class="legalP" id="kapittel-1-foreslåttparagraf-1-ledd-5">Departementet kan i forskrift fastsette tilleggskrav for autorisasjon for den enkelte helsepersonellgruppe, herunder at kravene skal gjelde for de som allerede har autorisasjon eller offentlig godkjenning ved forskriftens ikrafttredelse.</article></article></section><section class="section" data-name="kapII" id="kapittel-2" data-lovdata-URL="LTI/lov/2008-11-14-80/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 20. juni 2008 nr. 44 om medisinsk og helsefaglig forskning (helseforskningsloven) skal § 17 syvende ledd lyde:</article><article class="legalP" id="kapittel-2-ledd-2">Departementet kan i forskrift bestemme at for spesielle typer forskningsprosjekter kan barn mellom 12 og 16 år selv samtykke til forskning på helseopplysninger. Departementet kan i forskrift gi nærmere regler om kravene til et slikt samtykke.</article></section><section class="section" data-name="kapIII" id="kapittel-3" data-lovdata-URL="LTI/lov/2008-11-14-80/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 27. juni 2008 nr. 65 om endringer i lov 16. juni 1989 nr. 69 om forsikringsavtaler m.m. gjøres i avsnitt II om endringer i lov 2. juli 1999 nr. 64 om helsepersonell m.v. følgende endring:</article> <article class="defaultP" margin-top="true">§ 15 annet og nytt tredje og fjerde ledd skal lyde:</article><article class="legalP" id="kapittel-3-ledd-2">Når helsepersonell forstår at det kan ha særlig betydning hvordan spesielt sensitive faktiske forhold beskrives i en attest, erklæring o.l. til et forsikringsselskap, skal han eller hun ta dette opp med pasienten.</article><article class="legalP" id="kapittel-3-ledd-3">Når det skal utleveres helseopplysninger til et forsikringsselskap, og selskapet kan forstå disse opplysningene som uttrykk for en alvorlig sykdom, skal pasienten orienteres om dette først, dersom det må antas at han eller hun er ukjent med forholdet.</article><article class="legalP" id="kapittel-3-ledd-4">Departementet kan i forskrift fastsette nærmere bestemmelser om utforming av og innhold i attester, erklæringer o.l.</article></section><section class="section" data-name="kapIV" id="kapittel-4" data-lovdata-URL="LTI/lov/2008-11-14-80/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Loven trer i kraft straks.</article></section></main></body></html>