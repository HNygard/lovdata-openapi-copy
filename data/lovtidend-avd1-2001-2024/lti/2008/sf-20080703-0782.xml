<!DOCTYPE html><html lang="no"><head><title>Forskrift om endring i forskrift om studier og eksamener ved Universitetet i Oslo</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-07-03-782</dd><dt class="dokid">DokumentID</dt><dd class="dokid">LTI/forskrift/2008-07-03-782</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 8 s 1260</dd><dt class="dateInForce">I kraft fra</dt><dd class="dateInForce">2008-08-11</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-12-20-1798</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§3-8</li><li>lov/2005-04-01-15/§3-9</li><li>lov/2005-04-01-15/§3-11</li></ul></dd><dt class="dateOfPublication">Kunngjort</dt><dd class="dateOfPublication">2008-07-11 14:10</dd><dt class="journalNumber">Journalnummer</dt><dd class="journalNumber">2008-0653</dd><dt class="titleShort">Korttittel</dt><dd class="titleShort">Endr. i forskrift om studier og eksamen ved UiO</dd><dt class="title">Tittel</dt><dd class="title">Forskrift om endring i forskrift om studier og eksamener ved Universitetet i Oslo</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av universitetsstyret ved rektor 3. juli 2008 med hjemmel i lov 1. april 2005 nr. 15 om universiteter og høyskoler § 3-6, § 3-7, § 3-8, § 3-9 og § 3-11.</dd><dt class="refid">RefID</dt><dd class="refid">forskrift/2008-07-03-782</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om studier og eksamener ved Universitetet i Oslo<ul class="tocSubUl"><li>§ 2-2. Tilleggsbetegnelser for graden bachelor</li><li>§ 2-3. Tilleggsbetegnelser for graden master og engelsk oversettelse av graden master i rettsvitenskap</li></ul></li></ul></dd></dl></header><main class="documentBody" data-lovdata-URL="LTI/forskrift/2008-07-03-782" id="dokument"><h1>Forskrift om endring i forskrift om studier og eksamener ved Universitetet i Oslo</h1><article class="legalP" id="ledd-1">I forskrift 20. desember 2005 nr. 1798 om studier og eksamener ved Universitetet i Oslo gjøres følgende endringer:</article> <article class="defaultP" margin-top="true">§ 1 første ledd skal lyde:</article><article class="legalP" id="ledd-2">Forskriften gjelder fra og med 1. januar 2006 for grader, studier og eksamener ved Universitetet i Oslo, unntatt grader, studier og eksamener som spesialistutdanning. For forskerutdanningen gjelder forskrift 21. juni 2007 nr. 873 for graden philosophiae doctor (Ph.D.) ved Universitetet i Oslo, fastsatt av universitetsstyret. Om overgangsregler, se § 10-3.</article> <article class="defaultP" margin-top="true">§ 2-2 overskriften og første ledd første kolon skal lyde:</article><article class="futureLegalArticle" data-name="§2-2" id="foreslåttparagraf-1"><span class="futureLegalArticleHeader"><span class="legalArticleValue">§ 2-2</span>. <span class="legalArticleTitle">Tilleggsbetegnelser for graden bachelor</span></span><article class="legalP" id="foreslåttparagraf-1-ledd-1">Ved Universitetet i Oslo skal graden bachelor ha følgende tilleggsbetegnelser i samsvar med studiets faglige tyngde:</article></article> <article class="defaultP" margin-top="true">§ 2-3 overskriften skal lyde:</article><article class="futureLegalArticle" data-name="§2-3" id="foreslåttparagraf-2"><span class="futureLegalArticleHeader"><span class="legalArticleValue">§ 2-3</span>. <span class="legalArticleTitle">Tilleggsbetegnelser for graden master og engelsk oversettelse av graden master i rettsvitenskap</span></span></article> <article class="defaultP" margin-top="true">§ 2.3.1 første ledd første kolon lyde:</article><article class="legalP" id="ledd-3">Ved Universitetet i Oslo skal graden master ha følgende tilleggsbetegnelser i samsvar med studiets faglige tyngde:</article> <article class="defaultP" margin-top="true">§ 4-1 skal lyde:</article><article class="numberedLegalP" data-numerator="1" id="nummer-1">(1) Ved Universitetet i Oslo har semestrene følgende varighet:<ul class="defaultList"><li data-li-identifier="-" data-name="-"><article class="listArticle" id="nummer-1-punkt-1"><article class="legalP" id="nummer-1-punkt-1-ledd-1">Høstsemesteret, 19 uker: ca. 13. august-ca. 21. desember</article></article></li><li data-li-identifier="-" data-name="-"><article class="listArticle" id="nummer-1-punkt-2"><article class="legalP" id="nummer-1-punkt-2-ledd-1">Vårsemesteret, 21 uker: ca. 7. januar-ca. 15. juni.</article></article></li></ul><p class="leddfortsettelse">Innen disse tidsrom skal undervisning og ordinær eksamen avholdes.</p></article><article class="numberedLegalP" data-numerator="2" id="nummer-2">(2) Medisin-, odontologi- og ernæringsstudiet kan ha annen semesterinndeling. Denne må kunngjøres før studie- eller semesterstart for de aktuelle studentene.</article><article class="numberedLegalP" data-numerator="3" id="nummer-3">(3) I vårsemesteret skal det ikke være undervisning mandag, tirsdag og onsdag før skjærtorsdag. Helligdager som kan falle i månedene mars, april, mai og juni samt 1. og 17. mai, innebærer årlige tilpasninger av undervisningsopplegget.</article><article class="numberedLegalP" data-numerator="4" id="nummer-4">(4) Etter slutten av høst- og vårsemesteret kan det avholdes utsatt eksamen, ny eksamen og ekstraordinær eksamen som tilhører avsluttet semester.</article><article class="numberedLegalP" data-numerator="5" id="nummer-5">(5) Før starten av høst- og vårsemesteret kan ulike typer kurs og prøver som er nødvendige for å begynne på undervisningen avholdes.</article><article class="numberedLegalP" data-numerator="6" id="nummer-6">(6) For tidsrommet mellom vårsemesteret og høstsemesteret gjelder følgende:<ul class="defaultList"><li data-li-identifier="-" data-name="-"><article class="listArticle" id="nummer-6-punkt-1"><article class="legalP" id="nummer-6-punkt-1-ledd-1">Ulike typer feltkurs som inngår i studieprogram, emne eller studieenhet, kan av faglige årsaker avholdes om sommeren.</article></article></li><li data-li-identifier="-" data-name="-"><article class="listArticle" id="nummer-6-punkt-2"><article class="legalP" id="nummer-6-punkt-2-ledd-1">Praksisopphold kan avvikles om sommeren.</article></article></li><li data-li-identifier="-" data-name="-"><article class="listArticle" id="nummer-6-punkt-3"><article class="legalP" id="nummer-6-punkt-3-ledd-1">Den internasjonale sommerskolen ved Universitetet i Oslo har studietilbud som i hovedsak gis om sommeren.</article></article></li><li data-li-identifier="-" data-name="-"><article class="listArticle" id="nummer-6-punkt-4"><article class="legalP" id="nummer-6-punkt-4-ledd-1">Ulike studietilbud kan gis som videreutdanning om sommeren eller i deler av denne.</article></article></li><li data-li-identifier="-" data-name="-"><article class="listArticle" id="nummer-6-punkt-5"><article class="legalP" id="nummer-6-punkt-5-ledd-1">I et 1-1½-årig studieprogram til gradene Master of Arts og Master of Laws kan masteroppgaven med tilhørende emner eller pensum gjennomføres om sommeren.</article></article></li></ul></article><article class="numberedLegalP" data-numerator="7" id="nummer-7">(7) Tidsrommet mellom høst- og vårsemesteret kan ved behov i vitnemål eller på karakterutskrift angis som henholdsvis vintertermin og sommertermin.</article> <article class="defaultP" margin-top="true">§ 4-2 skal lyde:</article><article class="numberedLegalP" data-numerator="1" id="nummer-8">(1) Undervisningsstedet er Universitetet i Oslo, herunder Universitetet i Oslos datanettverk og sykehusene med universitetsundervisning.</article><article class="numberedLegalP" data-numerator="2" id="nummer-9">(2) Det enkelte fakultet kan for enkelte emner fastsette annet undervisningssted i emne- eller annen studieenhetsbeskrivelse.</article> <article class="defaultP" margin-top="true">§ 4-3 skal lyde:</article><article class="numberedLegalP" data-numerator="1" id="nummer-10">(1) Fakultetet fastsetter undervisningstilbudets omfang ut fra universitetsstyrets fastsettelse av opptaksrammer for det enkelte studieprogram.</article><article class="numberedLegalP" data-numerator="2" id="nummer-11">(2) Fastsettelsen av undervisningstilbudets omfang kan innebære begrenset kapasitet med hensyn til adgangen til:<ul class="defaultList"><li data-li-identifier="-" data-name="-"><article class="listArticle" id="nummer-11-punkt-1"><article class="legalP" id="nummer-11-punkt-1-ledd-1">ikke-obligatoriske emner i et semester</article></article></li><li data-li-identifier="-" data-name="-"><article class="listArticle" id="nummer-11-punkt-2"><article class="legalP" id="nummer-11-punkt-2-ledd-1">obligatoriske emner i et semester ved forsinkelse i studieprogrammet.</article></article></li></ul></article><article class="numberedLegalP" data-numerator="3" id="nummer-12">(3) Fakultetet kan i programplan eller emnebeskrivelse fastsette at det ordinært ikke er adgang til gjentak av undervisningsaktivitet med begrenset kapasitet tilhørende studieprogrammet eller emnet.</article><article class="numberedLegalP" data-numerator="4" id="nummer-13">(4) Fakultetet kan avlyse undervisningen i et emne dersom det melder seg for få søkere/påmeldte til emnet. Fakultetet skal sørge for at programstudenter som har emnet som obligatorisk emne likevel har anledning til å fullføre studieløpet sitt på normert tid.</article> <article class="defaultP" margin-top="true">§ 4-4 skal lyde:</article><article class="numberedLegalP" data-numerator="1" id="nummer-14">(1) Ved Universitetet i Oslo kan det enkelte fakultet fastsette krav for det enkelte studieprogram i programplanen, og for emner i emnebeskrivelsen, om obligatorisk deltagelse i undervisningen eller obligatorisk undervisningsaktivitet som del av studiegjennomføringen.</article><article class="numberedLegalP" data-numerator="2" id="nummer-15">(2) Undervisningsaktivitet som er blitt godkjent, kan ordinært ikke gjentas når den ikke teller i sluttresultatet. Det enkelte fakultet kan dispensere etter nærmere vurdering.</article><article class="numberedLegalP" data-numerator="3" id="nummer-16">(3) Ikke-godkjent undervisningsaktivitet uten gyldig fravær gir rett til ny undervisningsaktivitet, men først når kapasitetshensyn muliggjør det.</article><article class="numberedLegalP" data-numerator="4" id="nummer-17">(4) Ikke-godkjent undervisningsaktivitet med gyldig fravær gir rett til ny undervisningsaktivitet så snart det er praktisk mulig og særlige regler i Utfyllende regler til § 7.1.6 og/eller til § 7.2.1 ikke er til hinder for dette.</article><article class="numberedLegalP" data-numerator="5" id="nummer-18">(5) Det skal stilles de samme krav til dokumentasjon av gyldig fravær fra obligatorisk undervisningsaktivitet som til dokumentasjon av gyldig forfall til eksamen. Det enkelte fakultet kan imidlertid etter nærmere vurdering godta egenmelding ved fravær fra obligatorisk aktivitet.</article><article class="numberedLegalP" data-numerator="6" id="nummer-19">(6) Ved bruk av obligatorisk aktivitet som krav for å kunne avlegge eksamen må oppfølgingen av manglende godkjenning og/eller nødvendig klageprosedyre så vidt mulig gjennomføres på en måte som innebærer at eksamen kan avlegges i tilknytning til semesteret.</article> <article class="defaultP" margin-top="true">§ 5-6 skal lyde:</article><article class="numberedLegalP" data-numerator="1" id="nummer-20">(1) Ved Universitetet i Oslo kan det ordinært ikke gis adgang til mer enn tre eksamensforsøk for den enkelte eksamen.</article><article class="numberedLegalP" data-numerator="2" id="nummer-21">(2) Universitetsstyret kan i bestemmelser om studiegjennomføringen for enkelte studieprogram fastsette at det ordinært skal være færre eksamensforsøk eller praksisforsøk enn tre for den enkelte eksamen eller praksis, jf. § 7.1.6.</article><article class="numberedLegalP" data-numerator="3" id="nummer-22">(3) Fakultetet kan i emnebeskrivelsen fastsette at det ordinært skal være totalt to eksamensforsøk for emnet når eksamen i emnet tidligere er bestått.</article><article class="numberedLegalP" data-numerator="4" id="nummer-23">(4) Fakultetet kan i emnebeskrivelsen fastsette at flere eksamener ordinært må avlegges på nytt når en eksamen som tidligere er bestått ønskes gjentatt, og det finnes senere eksamener som bygger på denne.</article><article class="numberedLegalP" data-numerator="5" id="nummer-24">(5) En masteroppgave som har fått et ikke-bestått eksamensresultat, kan bare én gang leveres på nytt som et nytt eksamensforsøk, og da innen avtalt tidspunkt og i bearbeidet form. En masteroppgave som har fått et bestått eksamensresultat, kan ikke leveres på nytt i bearbeidet form.</article><article class="numberedLegalP" data-numerator="6" id="nummer-25">(6) Fakultetet kan i emnebeskrivelsen fastsette at en semesteroppgave eller tilsvarende som har fått et bestått eksamensresultat ikke kan leveres på nytt i bearbeidet form.</article><article class="numberedLegalP" data-numerator="7" id="nummer-26">(7) Begrensningen i antallet eksamensforsøk gjelder totalt for et emne, også dersom emnet har skiftet emnekode, inngår med ulik kode i flere studieprogrammer eller inngår i ny form i et studieprogram i tilknytning til en overgangsordning.</article><article class="numberedLegalP" data-numerator="8" id="nummer-27">(8) Fakultetet avgjør søknad om dispensasjon med hensyn til antallet eksamensforsøk, hva som må avlegges på nytt når eksamen tidligere er bestått og gjentak av masteroppgaven.</article> <article class="defaultP" margin-top="true">§ 7.1.7 første ledd ny bokstav d skal lyde:<ul class="defaultList"><li data-li-identifier="d)" data-name="d)"><article class="listArticle" id="nummer-27-punkt-1"><article class="legalP" id="nummer-27-punkt-1-ledd-1">fødselspermisjon.</article></article></li></ul></article> <article class="defaultP" margin-top="true">§ 8-1 skal lyde:</article><article class="numberedLegalP" data-numerator="1" id="nummer-28">(1) Vitnemål om fullført grad skal opplyse om grunnlaget for tildeling av graden. Alle studieenheter som inngår i graden, skal fremkomme på vitnemålet.</article><article class="numberedLegalP" data-numerator="2" id="nummer-29">(2) Vitnemål om fullført studieprogram eller utdanning som ikke gir grad, skal opplyse om grunnlaget for utstedelsen av vitnemålet.</article><article class="numberedLegalP" data-numerator="3" id="nummer-30">(3) Universitetsdirektøren kan i nærmere regler til § 8-1 fastsette bestemmelser om utformingen av vitnemål.</article><article class="numberedLegalP" data-numerator="4" id="nummer-31">(4) Fakultetet selv utsteder vitnemål, og det enkelte vitnemålet utstedes bare én gang. Etter søknad kan fakultetet ved tap av vitnemål utstede duplikat.</article> <article class="defaultP" margin-top="true">§ 8-2 skal lyde:</article><article class="numberedLegalP" data-numerator="1" id="nummer-32">(1) En karakterutskrift kan inneholde både emner som ikke inngår i en grad eller fullført utdanning, og emner som gjør det.</article><article class="numberedLegalP" data-numerator="2" id="nummer-33">(2) Universitetsdirektøren kan i nærmere regler til § 8-2 fastsette bestemmelser om utformingen av karakterutskrifter.</article><article class="numberedLegalP" data-numerator="3" id="nummer-34">(3) Fakultetet sørger for utstedelsen av karakterutskrifter.</article> <article class="defaultP" margin-top="true">§ 8-3 skal lyde:</article><article class="legalP" id="ledd-4">Universitetsdirektøren kan i nærmere regler til § 8-3 fastsette bestemmelser om utformingen av Diploma Supplement.</article> <article class="defaultP" margin-top="true">I § 10.1.1 og § 10.2.3 skal henvisninger til § 4.1.1 erstattes med henvisninger til § 4-1.</article></main></body></html>