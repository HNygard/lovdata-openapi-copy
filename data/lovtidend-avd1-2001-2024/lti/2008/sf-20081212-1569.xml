<!DOCTYPE html><html lang="no"><head><title>Forskrift om opptak til studier ved Universitetet i Tromsø</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-12-12-1569</dd><dt class="dokid">DokumentID</dt><dd class="dokid">LTI/forskrift/2008-12-12-1569</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 1 s 101</dd><dt class="dateInForce">I kraft fra</dt><dd class="dateInForce">2009-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-12-15-1781</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-6</li><li>lov/2005-04-01-15/§3-7</li></ul></dd><dt class="dateOfPublication">Kunngjort</dt><dd class="dateOfPublication">2009-01-09 14:05</dd><dt class="journalNumber">Journalnummer</dt><dd class="journalNumber">2009-0016</dd><dt class="titleShort">Korttittel</dt><dd class="titleShort">Forskrift om opptak ved UiT</dd><dt class="title">Tittel</dt><dd class="title">Forskrift om opptak til studier ved Universitetet i Tromsø</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av universitetsstyret 12. desember 2008 med hjemmel i lov 1. april 2005 nr. 15 om universiteter og høyskoler § 3-6 og § 3-7.</dd><dt class="refid">RefID</dt><dd class="refid">forskrift/2008-12-12-1569</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak til studier ved Universitetet i Tromsø<ul class="tocSubUl"><li>Kapittel I. Alminnelige bestemmelser<ul class="tocSubUl"><li>§ 1. Forskriftens virkeområde</li><li>§ 2. Utfyllende bestemmelser</li><li>§ 3. Opptakskomiteer</li><li>§ 4. Opptak på bakgrunn av realkompetanse</li><li>§ 5. Søknadsfrister og ettersendingsfrister</li><li>§ 6. Dispensasjon fra søknadsfrister</li><li>§ 7. Reservert studieplass</li><li>§ 8. Tidlig opptak</li><li>§ 9. Rangering av søkere</li><li>§ 10. Supplering til høyere årskull</li></ul></li><li>Kapittel II. Opptak og rangering av søkere til mastergradsstudier av 120 studiepoengs omfang og erfaringsbaserte mastergradsstudier av 90 eller 120 studiepoengs omfang<ul class="tocSubUl"><li>§ 11. Opptak</li><li>§ 12. Betinget opptak</li><li>§ 13. Rangering</li></ul></li><li>Kapittel III. Opptak og rangering av søkere til enkeltemner<ul class="tocSubUl"><li>§ 14. Opptak</li><li>§ 15. Rangering</li></ul></li><li>Kapittel IV. Opptak og rangering av søkere til videreutdanningsstudier<ul class="tocSubUl"><li>§ 16. Opptak</li><li>§ 17. Rangering</li></ul></li><li>Kapittel V. Opptak og rangering av søkere til særskilte studier<ul class="tocSubUl"><li>§ 18. Opptak og rangering av søkere til profesjonsdelen av psykologistudiet</li><li>§ 19. Opptak og rangering av søkere til forkurs for ingeniørutdanningen</li></ul></li><li>Kapittel VI. Kvoteordninger<ul class="tocSubUl"><li>§ 20. Fastsettelse av kvoter</li><li>§ 21. Tilknytning til landsdelen</li><li>§ 22. Samisk tilhørighet</li></ul></li><li>Kapittel VII. Klageadgang<ul class="tocSubUl"><li>§ 23. Klageadgang</li></ul></li><li>Kapittel VIII. Ikrafttredelse<ul class="tocSubUl"><li>§ 24. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2008-12-12-1569" id="dokument"><h1>Forskrift om opptak til studier ved Universitetet i Tromsø</h1><section class="section" data-name="kapI" id="kapittel-1" data-lovdata-URL="LTI/forskrift/2008-12-12-1569/KAPITTEL_1"><h2>Kapittel I. Alminnelige bestemmelser</h2><article class="legalArticle" data-lovdata-URL="LTI/forskrift/2008-12-12-1569/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde</span></h3><article class="legalP" id="kapittel-1-paragraf-1-ledd-1">Denne forskriften gjelder for opptak til studiepoenggivende studier ved Universitetet i Tromsø. Forskriften gjelder for rammeplanstyrte studier, så langt ikke annet følger av rammeplanen. Forskriften gjelder også for opptak til forkurs for ingeniørutdanning.</article><article class="legalP" id="kapittel-1-paragraf-1-ledd-2">Forskriften gjelder ikke for opptak til doktorgradsprogram ved Universitetet i Tromsø. Opptak og rangering av søkere til grunnutdanninger er regulert av departementets forskrift om opptak til høyere utdanning.</article></article><article class="legalArticle" data-lovdata-URL="LTI/forskrift/2008-12-12-1569/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Utfyllende bestemmelser</span></h3><article class="legalP" id="kapittel-1-paragraf-2-ledd-1">Avdelingene kan fastsette særlige faglige minstekrav ved opptak til høyere grads studier og videreutdanningsstudier.</article><article class="legalP" id="kapittel-1-paragraf-2-ledd-2">Avdelingene kan fastsette utfyllende regler om opptak innenfor rammen av denne forskrift.</article></article><article class="legalArticle" data-lovdata-URL="LTI/forskrift/2008-12-12-1569/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Opptakskomiteer</span></h3><article class="legalP" id="kapittel-1-paragraf-3-ledd-1">Avdelingsstyrene skal oppnevne opptakskomiteer. Avdelings- eller grunnenhetsstyre kan fungere som opptakskomité. Opptakskomiteen er vedtaksfør ved minimum 50 prosent oppmøte. Opptakskomiteen kan delegere vedtaksmyndighet til komiteens leder.</article><article class="legalP" id="kapittel-1-paragraf-3-ledd-2">Oppnevning av opptakskomité er ikke nødvendig ved opptak til studier hvor opptaksreglement i sin helhet er gitt av departementet.</article><article class="legalP" id="kapittel-1-paragraf-3-ledd-3">Studentene skal ha minst 20 prosent av medlemmene i opptakskomiteen. Der dette ikke utgjør mer en ett medlem, skal studentene ha rett til å møte med ytterligere en student med tale- og forslagsrett.</article></article><article class="legalArticle" data-lovdata-URL="LTI/forskrift/2008-12-12-1569/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Opptak på bakgrunn av realkompetanse</span></h3><article class="legalP" id="kapittel-1-paragraf-4-ledd-1">Universitetet kan gi søkere som er 25 år eller eldre i opptaksåret opptak til et bestemt studium dersom de på grunnlag av realkompetanse har de nødvendige kvalifikasjoner for vedkommende studium. Studenter opptatt på bakgrunn av realkompetanse gis begrenset studierett.</article><article class="legalP" id="kapittel-1-paragraf-4-ledd-2">Universitetsdirektøren kan fastsette retningslinjer for dokumentasjon av kvalifikasjoner og for behandlingen av søknader om opptak innenfor de regler som er fastsatt av departementet.</article></article><article class="legalArticle" data-lovdata-URL="LTI/forskrift/2008-12-12-1569/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Søknadsfrister og ettersendingsfrister</span></h3><article class="legalP" id="kapittel-1-paragraf-5-ledd-1">Universitetsdirektøren fastsetter frister for opptak til studier med lokalt opptak.</article><article class="legalP" id="kapittel-1-paragraf-5-ledd-2">Søknadsfristene skal kunngjøres på universitetets internettsider. Dersom det ved søknadsfristens utløp er få kvalifiserte søkere, kan avdelinga foreta ny utlysning med ny søknadsfrist. Ny søknadsfrist skal fastsettes av universitetsdirektøren. Ved ny utlysning skal alle kvalifiserte søkere som søkte innen ordinær søknadsfrist, tilbys studieplass.</article><article class="legalP" id="kapittel-1-paragraf-5-ledd-3">Søknad om opptak gjøres via fastsatt søknadsvev eller på fastsatt søknadsskjema. Nødvendig dokumentasjon skal vedlegges søknaden/omslagsarket. Dokumentasjonen skal være attesterte kopier av originaldokumenter.</article><article class="legalP" id="kapittel-1-paragraf-5-ledd-4">Dokumentasjon som ikke kan fremskaffes på søknadstidspunktet, kan ettersendes innen frist fastsatt av departementet eller universitetsdirektøren.</article></article><article class="legalArticle" data-lovdata-URL="LTI/forskrift/2008-12-12-1569/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Dispensasjon fra søknadsfrister</span></h3><article class="legalP" id="kapittel-1-paragraf-6-ledd-1">Universitetsdirektøren kan, etter søknad fra studenten, gi dispensasjon fra søknadsfrist fastsatt av direktøren i følgende tilfeller:<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-6-ledd-1-punkt-1"><article class="legalP" id="kapittel-1-paragraf-6-ledd-1-punkt-1-ledd-1">Ved sykdom på dagen for fristens utløp, dokumentert ved legeattest.</article></article></li><li data-li-identifier="2." data-name="2."><article class="listArticle" id="kapittel-1-paragraf-6-ledd-1-punkt-2"><article class="legalP" id="kapittel-1-paragraf-6-ledd-1-punkt-2-ledd-1">Ved dødsfall i nærmeste familie, dokumentert av offentlig tjenestemann.</article></article></li><li data-li-identifier="3." data-name="3."><article class="listArticle" id="kapittel-1-paragraf-6-ledd-1-punkt-3"><article class="legalP" id="kapittel-1-paragraf-6-ledd-1-punkt-3-ledd-1">Ved opptak til studium/emne som gis for siste gang ved Universitetet i Tromsø.</article></article></li><li data-li-identifier="4." data-name="4."><article class="listArticle" id="kapittel-1-paragraf-6-ledd-1-punkt-4"><article class="legalP" id="kapittel-1-paragraf-6-ledd-1-punkt-4-ledd-1">Ved opptak til emne eller emner som, ved bestått eksamen, vil føre til fullført grad ved Universitetet i Tromsø.</article></article></li><li data-li-identifier="5." data-name="5."><article class="listArticle" id="kapittel-1-paragraf-6-ledd-1-punkt-5"><article class="legalP" id="kapittel-1-paragraf-6-ledd-1-punkt-5-ledd-1">Ved andre særlige tilfeller.</article></article></li></ul></article><article class="legalP" id="kapittel-1-paragraf-6-ledd-2">Søknader om dispensasjon som mottas senere enn fire uker etter at fristen for søknad om opptak har utløpt, behandles ikke.</article></article><article class="legalArticle" data-lovdata-URL="LTI/forskrift/2008-12-12-1569/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Reservert studieplass</span></h3><article class="legalP" id="kapittel-1-paragraf-7-ledd-1">Tildelt studieplass kan reserveres ved innkalling til førstegangs militær- eller siviltjeneste, svangerskap, langvarig sykdom eller andre tungtveiende grunner av faglig, sosial eller personlig art. Studieplassen reserveres til året etter eller til neste gang studiet har ordinært opptak.</article><article class="legalP" id="kapittel-1-paragraf-7-ledd-2">Søknad om reservert studieplass må sendes innen tre uker etter at tilbud om studieplass er kommet frem.</article></article><article class="legalArticle" data-lovdata-URL="LTI/forskrift/2008-12-12-1569/§8" data-name="§8" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Tidlig opptak</span></h3><article class="legalP" id="kapittel-1-paragraf-8-ledd-1">Søkere til studier der opptaket er organisert gjennom Samordna opptak kan gis tidlig opptak dersom de kan dokumentere at de trenger tidlig svar på søknaden. Kriterier for tidlig opptak og krav til dokumentasjon gis av Samordna opptak. Søkeren må være kvalifisert for opptak til det aktuelle studiet på søknadstidspunktet. Ved tidlig opptak må søkerens kvalifikasjoner være på nivå med øvre halvdel av søkerne som ble tatt opp til studieprogrammet ved forrige ordinære opptak.</article></article><article class="legalArticle" data-lovdata-URL="LTI/forskrift/2008-12-12-1569/§9" data-name="§9" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Rangering av søkere</span></h3><article class="legalP" id="kapittel-1-paragraf-9-ledd-1">Dersom det er flere kvalifiserte søkere enn det er studieplasser på et studium, rangeres søkerne i henhold til de regler som følger av denne forskrift.</article></article><article class="legalArticle" data-lovdata-URL="LTI/forskrift/2008-12-12-1569/§10" data-name="§10" id="kapittel-1-paragraf-10"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Supplering til høyere årskull</span></h3><article class="legalP" id="kapittel-1-paragraf-10-ledd-1">Avdelingene kan lyse ut ledige studieplasser på høyere årskull. Avdelingene fastsetter regler for opptak og rangering.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2008-12-12-1569/KAPITTEL_2"><h2>Kapittel II. Opptak og rangering av søkere til mastergradsstudier av 120 studiepoengs omfang og erfaringsbaserte mastergradsstudier av 90 eller 120 studiepoengs omfang</h2><article class="legalArticle" data-lovdata-URL="LTI/forskrift/2008-12-12-1569/§11" data-name="§11" id="kapittel-2-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Opptak</span></h3><article class="legalP" id="kapittel-2-paragraf-1-ledd-1">Søkere må i tillegg til generell studiekompetanse ha:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">Oppnådd bachelorgrad, cand.mag.-grad, annen grad eller utdanningsløp av minimum 3 års omfang eller utdanning som i henhold til § 3-4 i lov om universiteter og høgskoler er godkjent som jevngod med de nevnte grader eller utdanningsløp.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">Eventuelle fag, emner og emnegrupper fastsatt som krav i studieplanen for det aktuelle mastergradsstudiet.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">Eventuelle særlige faglige minstekrav fastsatt i studieplanen.</article></article></li><li data-li-identifier="d)" data-name="d)"><article class="listArticle" id="kapittel-2-paragraf-1-ledd-1-punkt-4"><article class="legalP" id="kapittel-2-paragraf-1-ledd-1-punkt-4-ledd-1">Eventuelle særkrav fastsatt i studieplanen.</article></article></li></ul></article><article class="legalP" id="kapittel-2-paragraf-1-ledd-2">For å bli tatt opp til et mastergradsstudium av 120 studiepoengs omfang stilles det i tillegg krav om fordypning i fag, emne eller emnegruppe av minimum 80 studiepoengs omgang eller integrert utdanning av minimum 120 studiepoengs omfang innenfor fagområdet for mastergradsstudiet.</article><article class="legalP" id="kapittel-2-paragraf-1-ledd-3">For å bli tatt opp til et erfaringsbasert mastergradsstudium av 90 eller 120 studiepoengs omfang stilles det i tillegg krav om minst 2 års relevant yrkespraksis. Avdelingene vurderer hva som er relevant yrkespraksis og kan for det enkelte studium fastsette krav om yrkespraksis utover minstekravet på 2 år.</article><article class="legalP" id="kapittel-2-paragraf-1-ledd-4">Søkere til fremmedspråklige mastergradsstudier trenger ikke å dokumentere norskkunnskaper.</article></article><article class="legalArticle" data-lovdata-URL="LTI/forskrift/2008-12-12-1569/§12" data-name="§12" id="kapittel-2-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Betinget opptak</span></h3><article class="legalP" id="kapittel-2-paragraf-2-ledd-1">Søkere som på opptakstidspunktet venter på sensur for emner som skal inngå i opptaksgrunnlaget, kan av avdelinga gis opptak til åpne mastergradsstudier betinget av bestått eksamen. For søkere med eventuelt opptaksgrunnlag fra andre institusjoner enn Universitetet i Tromsø, kreves det skriftlig dokumentasjon fra utdanningsinstitusjonen om at søkeren vil oppnå bachelorgrad eller annet gyldig opptaksgrunnlag ved bestått eksamen.</article><article class="legalP" id="kapittel-2-paragraf-2-ledd-2">Søkere som mangler maksimum 10 studiepoeng fra å oppnå bachelorgrad ved Universitetet i Tromsø, kan av avdelinga gis opptak til åpne mastergradsstudier betinget av at søkeren dokumenterer oppnådd bachelorgrad i løpet av første studieår på mastergradsstudiet. Søkere med eventuelt opptaksgrunnlag fra annen utdanningsinstitusjon kan også gis slik betinget opptak, dersom de kan fremlegge skriftlig dokumentasjon fra utdanningsinstitusjonen om at søkeren mangler maksimum 10 studiepoeng fra å oppnå bachelorgrad eller annet gyldig opptaksgrunnlag ved institusjonen.</article><article class="legalP" id="kapittel-2-paragraf-2-ledd-3">Studenter som har fått betinget opptak og som ikke oppfyller betingelsene for opptaket innen fastsatt frist, skal tilskrives av avdelinga om at de mister studieretten på mastergradsstudiet. Avgjørelsen kan påklages, og universitetets klagenemnd er klageinstans. Studenten gis rett til å ta eksamen i de emner som studenten har påbegynt.</article></article><article class="legalArticle" data-lovdata-URL="LTI/forskrift/2008-12-12-1569/§13" data-name="§13" id="kapittel-2-paragraf-3"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Rangering</span></h3><article class="legalP" id="kapittel-2-paragraf-3-ledd-1">Søkerne rangeres etter følgende kriterier:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">Søkere med fullført bachelorgrad rangeres etter gjennomsnittskarakter for emnene som utgjør fordypningen på minimum 80 studiepoeng i bachelorgraden. Ved utregning av gjennomsnittskarakter vektes de oppnådde karakterer i emnene etter antall studiepoeng.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">Dersom søkeren har deler av opptaksgrunnlaget fra en annen institusjon, skal karakterene fra den eksterne utdanningen inngå som en del av rangeringsgrunnlaget.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">Dersom søkeren har deler av opptaksgrunnlaget fra en annen institusjon, og opptaksgrunnlaget har en karakterskala som ikke er identisk med en av skalaene som er i bruk ved Universitetet i Tromsø, må søker rangeres i forhold til de øvrige søkerne ved hjelp av en skjønnsmessig vurdering. For å få tilbud om studieplass kreves likeverdige ferdigheter og kunnskaper med søkere som vil kunne få tilbud om studieplass etter rangering på grunnlag av bokstav a.</article></article></li><li data-li-identifier="d)" data-name="d)"><article class="listArticle" id="kapittel-2-paragraf-3-ledd-1-punkt-4"><article class="legalP" id="kapittel-2-paragraf-3-ledd-1-punkt-4-ledd-1">Søkere som oppfyller opptaksvilkårene uten at fordypning på minimum 80 studiepoeng inngår i opptaksgrunnlaget, må rangeres i forhold til de øvrige søkerne ved hjelp av en skjønnsmessig vurdering. For å få tilbud om studieplass kreves likeverdige ferdigheter og kunnskaper med søkere som vil kunne få tilbud om studieplass etter rangering på grunnlag av bokstav a.</article></article></li></ul></article><article class="legalP" id="kapittel-2-paragraf-3-ledd-2">Ved karakterlikhet skal det underrepresenterte kjønn på studiet prioriteres.</article><article class="legalP" id="kapittel-2-paragraf-3-ledd-3">I øvrige tilfeller av karakterlikhet skal søkerne rangeres ved loddtrekning.</article><article class="legalP" id="kapittel-2-paragraf-3-ledd-4">For studier der særkrav etter § 11 første ledd bokstav d er en del av opptaksgrunnlaget, kan det fastsettes egne rangeringsregler.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2008-12-12-1569/KAPITTEL_3"><h2>Kapittel III. Opptak og rangering av søkere til enkeltemner</h2><article class="legalArticle" data-lovdata-URL="LTI/forskrift/2008-12-12-1569/§14" data-name="§14" id="kapittel-3-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Opptak</span></h3><article class="legalP" id="kapittel-3-paragraf-1-ledd-1">Søkere til enkeltemner må oppfylle kravene for opptak i departementets forskrift om opptak til høyere utdanning. Søkere til enkeltemner på mastergradsnivå må i tillegg oppfylle kravene for opptak i § 11 første ledd.</article><article class="legalP" id="kapittel-3-paragraf-1-ledd-2">Avdelingene kan i tillegg fastsette forkunnskapskrav ut over de generelle kravene for opptak. Med forkunnskapskrav menes krav om beståtte emner fra universitet eller høgskole.</article></article><article class="legalArticle" data-lovdata-URL="LTI/forskrift/2008-12-12-1569/§15" data-name="§15" id="kapittel-3-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Rangering</span></h3><article class="legalP" id="kapittel-3-paragraf-2-ledd-1">Søkerne rangeres etter antall avlagte studiepoeng som kan inngå i en grad eller yrkesutdanning. Ved poenglikhet rangeres søkerne etter loddtrekning.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2008-12-12-1569/KAPITTEL_4"><h2>Kapittel IV. Opptak og rangering av søkere til videreutdanningsstudier</h2><article class="legalArticle" data-lovdata-URL="LTI/forskrift/2008-12-12-1569/§16" data-name="§16" id="kapittel-4-paragraf-1"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Opptak</span></h3><article class="legalP" id="kapittel-4-paragraf-1-ledd-1">Med videreutdanning menes studietilbud som gir ny formell kompetanse på universitets- og høyskolenivå, og som er særlig rettet mot arbeidslivets og næringslivets behov med hensyn til målgruppe, faglig innhold og pedagogisk tilnærming.</article><article class="legalP" id="kapittel-4-paragraf-1-ledd-2">Søkere til videreutdanningsstudier må oppfylle kravene for opptak i forskrift om opptak til høyere utdanning. Søkere til videreutdanninger på mastergradsnivå må i tillegg oppfylle kravene til opptak i § 11 første ledd.</article><article class="legalP" id="kapittel-4-paragraf-1-ledd-3">Avdelingene kan stille krav om relevant yrkespraksis og/eller utdanning fra universitet eller høgskole.</article></article><article class="legalArticle" data-lovdata-URL="LTI/forskrift/2008-12-12-1569/§17" data-name="§17" id="kapittel-4-paragraf-2"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Rangering</span></h3><article class="legalP" id="kapittel-4-paragraf-2-ledd-1">Søkerne konkurrerer om studieplass etter loddtrekning dersom annet ikke er vedtatt av universitetsstyret for det enkelte studium. Studieplasser avsatt til oppdragsgivere er unntatt fra denne bestemmelsen.</article></article></section><section class="section" data-name="kapV" id="kapittel-5" data-lovdata-URL="LTI/forskrift/2008-12-12-1569/KAPITTEL_5"><h2>Kapittel V. Opptak og rangering av søkere til særskilte studier</h2><article class="legalArticle" data-lovdata-URL="LTI/forskrift/2008-12-12-1569/§18" data-name="§18" id="kapittel-5-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Opptak og rangering av søkere til profesjonsdelen av psykologistudiet</span></h3><article class="legalP" id="kapittel-5-paragraf-1-ledd-1">Hvilke bestemte fag, emner eller emnegrupper som utgjør opptaksgrunnlaget for opptak til profesjonsstudiet i psykologi fastsettes av Det samfunnsvitenskapelige fakultet.</article><article class="legalP" id="kapittel-5-paragraf-1-ledd-2">Søkerne rangeres på grunnlag av gjennomsnittskarakter for emnene som utgjør opptaksgrunnlaget. Dersom søkerne står karaktermessig likt, rangeres disse innbyrdes ved loddtrekning.</article></article><article class="legalArticle" data-lovdata-URL="LTI/forskrift/2008-12-12-1569/§19" data-name="§19" id="kapittel-5-paragraf-2"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Opptak og rangering av søkere til forkurs for ingeniørutdanningen</span></h3><article class="legalP" id="kapittel-5-paragraf-2-ledd-1">Søkere tas opp innenfor følgende grupper:<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-2-ledd-1-punkt-1"><article class="legalP" id="kapittel-5-paragraf-2-ledd-1-punkt-1-ledd-1">Søkere som har fullført og bestått videregående kurs 1 eller videregående kurs 2 fra andre studieretninger enn studieretning for allmenne fag, søkere som innenfor Kunnskapsløftet har fullført og bestått videregående skole trinn 1 eller 2 fra yrkesfaglige utdanningsprogram, samt søkere som har avlagt godkjent fagbrev eller svenneprøve.</article></article></li><li data-li-identifier="b)" data-name="b)"><article class="listArticle" id="kapittel-5-paragraf-2-ledd-1-punkt-2"><article class="legalP" id="kapittel-5-paragraf-2-ledd-1-punkt-2-ledd-1">Søkere som ikke fyller de spesielle opptakskrav for opptak til ingeniørutdanningene, men som har fullført og bestått videregående kurs 2 fra studieretning for allmenne fag, eller innenfor Kunnskapsløftet har fullført og bestått videregående trinn 3 fra studieforberedende utdanningsprogram.</article></article></li><li data-li-identifier="c)" data-name="c)"><article class="listArticle" id="kapittel-5-paragraf-2-ledd-1-punkt-3"><article class="legalP" id="kapittel-5-paragraf-2-ledd-1-punkt-3-ledd-1">Søkere som har fylt 23 år og som har grunnskole og minimum 5 års yrkeserfaring, eventuelt en kombinasjon av yrkeserfaring og utdanning på videregående skole nivå på til sammen minst 5 år.</article></article></li></ul></article><article class="legalP" id="kapittel-5-paragraf-2-ledd-2">Søkere innenfor gruppe a og b poengberegnes på grunnlag av vitnemål fra videregående skole. Søkere innenfor gruppe c poengberegnes på grunnlag av antall år med yrkeserfaring utover minstekravet.</article><article class="legalP" id="kapittel-5-paragraf-2-ledd-3">Dersom en søker kan plasseres i mer enn en gruppe, skal den plassering benyttes som gir søkeren best rangering.</article><article class="legalP" id="kapittel-5-paragraf-2-ledd-4">Søkere som ikke kan poengberegnes må rangeres i forhold til de øvrige søkerne ved hjelp av en skjønnsmessig vurdering. For å få tilbud om studieplass kreves likeverdige ferdigheter og kunnskaper med søkere som vil kunne få tilbud om studieplass etter rangering på grunnlag av poengberegning.</article></article></section><section class="section" data-name="kapVI" id="kapittel-6" data-lovdata-URL="LTI/forskrift/2008-12-12-1569/KAPITTEL_6"><h2>Kapittel VI. Kvoteordninger</h2><article class="legalArticle" data-lovdata-URL="LTI/forskrift/2008-12-12-1569/§20" data-name="§20" id="kapittel-6-paragraf-1"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Fastsettelse av kvoter</span></h3><article class="legalP" id="kapittel-6-paragraf-1-ledd-1">Universitetsstyret fastsetter kvoter og kriterier for kvoteordningene ved opptak til studier som er regulert av denne forskrift, dersom ikke annet er fastsatt av departementet.</article></article><article class="legalArticle" data-lovdata-URL="LTI/forskrift/2008-12-12-1569/§21" data-name="§21" id="kapittel-6-paragraf-2"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Tilknytning til landsdelen</span></h3><article class="legalP" id="kapittel-6-paragraf-2-ledd-1">For å bli vurdert i kvoten for nordnorske søkere må søker ha bodd i Nord-Norge de siste ti årene og fortsatt være bosatt i landsdelen.</article><article class="legalP" id="kapittel-6-paragraf-2-ledd-2">Søkere som ikke har bodd i Nord-Norge de ti siste årene må ha nordnorsk tilknytning på minst tre av fem mulige måter:<ul class="defaultList"><li data-li-identifier="-" data-name="-"><article class="listArticle" id="kapittel-6-paragraf-2-ledd-2-punkt-1"><article class="legalP" id="kapittel-6-paragraf-2-ledd-2-punkt-1-ledd-1">Søker har bodd minst ti år i Nord-Norge.</article></article></li><li data-li-identifier="-" data-name="-"><article class="listArticle" id="kapittel-6-paragraf-2-ledd-2-punkt-2"><article class="legalP" id="kapittel-6-paragraf-2-ledd-2-punkt-2-ledd-1">Søker har eksamen fra grunnskole, eventuelt folkeskole eller realskole, i Nord-Norge.</article></article></li><li data-li-identifier="-" data-name="-"><article class="listArticle" id="kapittel-6-paragraf-2-ledd-2-punkt-3"><article class="legalP" id="kapittel-6-paragraf-2-ledd-2-punkt-3-ledd-1">Søker har fullført videregående skole i Nord-Norge.</article></article></li><li data-li-identifier="-" data-name="-"><article class="listArticle" id="kapittel-6-paragraf-2-ledd-2-punkt-4"><article class="legalP" id="kapittel-6-paragraf-2-ledd-2-punkt-4-ledd-1">Minst en av foreldrene bor i Nord-Norge og har bodd der de siste ti årene.</article></article></li><li data-li-identifier="-" data-name="-"><article class="listArticle" id="kapittel-6-paragraf-2-ledd-2-punkt-5"><article class="legalP" id="kapittel-6-paragraf-2-ledd-2-punkt-5-ledd-1">Mors bosted i Nord-Norge da søkeren ble født.</article></article></li></ul></article></article><article class="legalArticle" data-lovdata-URL="LTI/forskrift/2008-12-12-1569/§22" data-name="§22" id="kapittel-6-paragraf-3"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Samisk tilhørighet</span></h3><article class="legalP" id="kapittel-6-paragraf-3-ledd-1">For å bli vurdert i kvote for samiske søkere må søker oppfylle ett av følgende vilkår:<ul class="defaultList"><li data-li-identifier="1." data-name="1."><article class="listArticle" id="kapittel-6-paragraf-3-ledd-1-punkt-1"><article class="legalP" id="kapittel-6-paragraf-3-ledd-1-punkt-1-ledd-1">Samisk avlagt som førstespråk eller andrespråk i videregående opplæring.</article></article></li><li data-li-identifier="2." data-name="2."><article class="listArticle" id="kapittel-6-paragraf-3-ledd-1-punkt-2"><article class="legalP" id="kapittel-6-paragraf-3-ledd-1-punkt-2-ledd-1">Vitnemål fra grunnskole der samisk er dokumentert som første- eller andrespråk.</article></article></li><li data-li-identifier="3." data-name="3."><article class="listArticle" id="kapittel-6-paragraf-3-ledd-1-punkt-3"><article class="legalP" id="kapittel-6-paragraf-3-ledd-1-punkt-3-ledd-1">Bestått 60 studiepoeng (grunnfag) eller semesteremne i samisk fra universitetet eller høgskole.</article></article></li><li data-li-identifier="4." data-name="4."><article class="listArticle" id="kapittel-6-paragraf-3-ledd-1-punkt-4"><article class="legalP" id="kapittel-6-paragraf-3-ledd-1-punkt-4-ledd-1">Realkompetansevurdering av samiske språkkunnskaper i forhold til språkkravet i samisk fra videregående opplæring.</article></article></li><li data-li-identifier="5." data-name="5."><article class="listArticle" id="kapittel-6-paragraf-3-ledd-1-punkt-5"><article class="legalP" id="kapittel-6-paragraf-3-ledd-1-punkt-5-ledd-1">Test i samisk språk på samme nivå som testene ovenfor.</article></article></li></ul></article></article></section><section class="section" data-name="kapVII" id="kapittel-7" data-lovdata-URL="LTI/forskrift/2008-12-12-1569/KAPITTEL_7"><h2>Kapittel VII. Klageadgang</h2><article class="legalArticle" data-lovdata-URL="LTI/forskrift/2008-12-12-1569/§23" data-name="§23" id="kapittel-7-paragraf-1"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Klageadgang</span></h3><article class="legalP" id="kapittel-7-paragraf-1-ledd-1">Enkeltvedtak som er fattet etter denne forskrift kan påklages. Fristen for å klage er tre uker fra det tidspunkt vedtaket er kommet fram til den klagende part. Klageinstans er universitetets klagenemnd.</article></article></section><section class="section" data-name="kapVIII" id="kapittel-8" data-lovdata-URL="LTI/forskrift/2008-12-12-1569/KAPITTEL_8"><h2>Kapittel VIII. Ikrafttredelse</h2><article class="legalArticle" data-lovdata-URL="LTI/forskrift/2008-12-12-1569/§24" data-name="§24" id="kapittel-8-paragraf-1"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Ikrafttredelse</span></h3><article class="legalP" id="kapittel-8-paragraf-1-ledd-1">Forskriften trer i kraft 1. januar 2009.</article><article class="legalP" id="kapittel-8-paragraf-1-ledd-2">Samtidig oppheves forskrift 15. desember 2005 nr. 1781 om opptak til studier ved Universitetet i Tromsø.</article></article></section></main></body></html>