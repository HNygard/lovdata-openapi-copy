<!DOCTYPE html><html lang="no"><head><title>Forskrift om hvilke levende dyr og animalske produkter mv. som skal underkastes veterinær grensekontroll</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-06-26-726</dd><dt class="dokid">DokumentID</dt><dd class="dokid">LTI/forskrift/2008-06-26-726</dd><dt class="ministry">Departement</dt><dd class="ministry"><ul><li>Landbruks- og matdepartementet</li><li>Fiskeridepartementet</li><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 7 s 1206</dd><dt class="dateInForce">I kraft fra</dt><dd class="dateInForce">2008-06-26</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§12</li><li>lov/2003-12-19-124/§14</li><li>lov/2003-12-19-124/§15</li><li>lov/2003-12-19-124/§16</li><li>lov/2003-12-19-124/§17</li><li>lov/2003-12-19-124/§18</li><li>lov/2003-12-19-124/§19</li><li>forskrift/2003-12-19-1790</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2008-07-01 15:40</dd><dt class="lastupdated">Rettet</dt><dd class="lastupdated">2008-11-18 (Se nederst)</dd><dt class="journalNumber">Journalnummer</dt><dd class="journalNumber">2008-0600</dd><dt class="titleShort">Korttittel</dt><dd class="titleShort">Forskrift om veterinær grensekontroll</dd><dt class="title">Tittel</dt><dd class="title">Forskrift om hvilke levende dyr og animalske produkter mv. som skal underkastes veterinær grensekontroll</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 26. juni 2008 med hjemmel i lov 19. desember 2003 nr. 124 om matproduksjon og mattrygghet mv. (matloven) § 12, § 14, § 15, § 16, § 17, § 18 og § 19 jf. delegeringsvedtak 19. desember 2003 nr. 1790 og delegeringsvedtak 5. mai 2004 nr. 884. <br /><strong>EØS-henvisninger:</strong> EØS-avtalen vedlegg I kap. I (vedtak 2007/275/EF).</dd><dt class="refid">RefID</dt><dd class="refid">forskrift/2008-06-26-726</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om hvilke levende dyr og animalske produkter mv. som skal underkastes veterinær grensekontroll<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Veterinær grensekontroll av dyr og produkter opplistet i vedlegg</li><li>§ 4. Veterinær grensekontroll av sammensatte produkter</li><li>§ 5. Krav til sertifikat ved veterinær grensekontroll av sammensatte produkter</li><li>§ 6. Unntak fra krav om veterinær grensekontroll for enkelte sammensatte produkter og næringsmidler</li><li>§ 7. Tilsyn mm.</li><li>§ 8. Dispensasjon</li><li>§ 9. Straff</li><li>§ 10. Ikrafttredelse</li><li>Vedlegg I. Liste over levende dyr og produkter, som skal underkastes veterinærkontroll</li><li>Vedlegg II. Næringsmidler, som i henhold til denne forskrifts § 6 b, ikke skal underkastes veterinær grensekontroll i henhold til direktiv 97/78/EF</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2008-06-26-726" id="dokument"><h1>Forskrift om hvilke levende dyr og animalske produkter mv. som skal underkastes veterinær grensekontroll</h1><article class="legalArticle" data-lovdata-URL="LTI/forskrift/2008-06-26-726/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften fastsetter hvilke levende dyr, annet avlsmateriale, animalsk avfall, animalske produkter og sammensatte produkter fra tredjeland som skal underkastes veterinær grensekontroll ved en grensekontrollstasjon eller underliggende kontrollsenter.</article></article><article class="legalArticle" data-lovdata-URL="LTI/forskrift/2008-06-26-726/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskriften forstås ved:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>Sammensatte produkter:</i> næringsmidler som er bestemt til konsum, og som inneholder foredlede produkter av både animalsk og vegetabilsk opprinnelse, herunder produkter hvor foredlingen av opprinnelsesproduktet er en integrert del av produksjonen av det endelige produktet.</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>Foredlede produkter:</i> foredlede kjøttprodukter, foredlede melkeprodukter, foredlede eggprodukter, foredlede fiskevarer, smeltet animalsk fett, fettgrever, gelatin, kollagen, behandlede mager, blærer og tarmer.</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1"><i>Kjøttprodukter:</i> foredlede produkter som er fremstilt ved foredling av kjøtt eller ved videre foredling av slike foredlede produkter, slik at snittflaten viser at produktet ikke lenger har kjennetegn til ferskt kjøtt.</article></article></li><li data-li-identifier="d)" data-name="d)"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1"><i>Melkeprodukter:</i> foredlede produkter som er fremstilt ved foredling av rå melk eller ved videre foredling av slike foredlede produkter.</article></article></li></ul></article></article><article class="legalArticle" data-lovdata-URL="LTI/forskrift/2008-06-26-726/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Veterinær grensekontroll av dyr og produkter opplistet i vedlegg</span></h2><article class="legalP" id="paragraf-3-ledd-1">I Dyr og produkter mv. opplistet i vedlegg I til denne forskriften skal underkastes veterinær grensekontroll ved en grensekontrollstasjon eller underliggende kontrollsenter etter de bestemmelser som følger av forskrift 18. oktober 1999 nr. 1163 om tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland og forskrift 31. desember 1998 nr. 1484 om tilsyn og kontroll ved import og eksport av levende dyr, annet avlsmateriale og animalsk avfall innen EØS, og ved import av levende dyr fra tredjestater.</article><article class="legalP" id="paragraf-3-ledd-2">Identifisering av dyr og produkter som skal underkastes veterinær grensekontroll slik det fremgår av kodene i kolonne 1 i vedlegg 1 avgrenses nærmere i henhold til den konkrete tekst eller henvisning til gjeldene bestemmelser i vedleggets kolonne 3.</article></article><article class="legalArticle" data-lovdata-URL="LTI/forskrift/2008-06-26-726/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Veterinær grensekontroll av sammensatte produkter</span></h2><article class="legalP" id="paragraf-4-ledd-1">Følgende sammensatte produkter skal underkastes veterinær grensekontroll ved en grensekontrollstasjon eller underliggende kontrollsenter:<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">Sammensatte produkter som inneholder foredlet kjøtt.</article></article></li><li data-li-identifier="b)" data-name="b)"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">Sammensatte produkter som inneholder halvparten eller mer av et annet foredlet animalsk produkt enn kjøtt.</article></article></li><li data-li-identifier="c)" data-name="c)"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">Sammensatte produkter som ikke inneholder foredlede kjøttprodukter, men som inneholder mindre enn halvparten av et foredlet melkeprodukt, og det endelige produktet ikke er omfattet av unntaket i § 6.</article></article></li></ul></article></article><article class="legalArticle" data-lovdata-URL="LTI/forskrift/2008-06-26-726/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav til sertifikat ved veterinær grensekontroll av sammensatte produkter</span></h2><article class="legalP" id="paragraf-5-ledd-1">Sammensatte produkter som inneholder et foredlede kjøttprodukter, skal ved import til et land i EØS, følges av relevant sertifikat for kjøttproduktet som er fastsatt i særskilt forskrift, uavhengig av om produktet inneholder andre animalske produkter.</article><article class="legalP" id="paragraf-5-ledd-2">Andre sammensatte produkter jf. § 5 b) og c), som inneholder foredlet melk skal ved import til et land i EØS følges av relevant sertifikat som er fastsatt i særskilt forskrift.</article><article class="legalP" id="paragraf-5-ledd-3">Sammensatte produkter som kun inneholder foredlet fisk eller eggprodukt av animalsk opprinnelse skal ved import til et land i EØS følges av relevant sertifikat som er fastsatt i særskilt forskrift eller handelsdokument dersom det ikke er krav om sertifikat.</article></article><article class="legalArticle" data-lovdata-URL="LTI/forskrift/2008-06-26-726/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Unntak fra krav om veterinær grensekontroll for enkelte sammensatte produkter og næringsmidler</span></h2><article class="legalP" id="paragraf-6-ledd-1">Følgende sammensatte produkter og næringsmidler som ikke inneholder kjøttprodukter skal likevel ikke underkastes veterinær grensekontroll som fastsatt i § 4:<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">Sammensatt produkt som inneholder mindre enn halvparten av et annet foredlet produkt og produktet: <ul class="defaultList"><li data-li-identifier="1)" data-name="1)"><article class="listArticle" id="paragraf-6-ledd-1-punkt-1-ledd-1-punkt-1"><article class="legalP" id="paragraf-6-ledd-1-punkt-1-ledd-1-punkt-1-ledd-1">er holdbart i romtemperatur, eller er gjennomkokt eller fullstendig varmebehandlet slik at alle råvarer er denaturert,</article></article></li><li data-li-identifier="2)" data-name="2)"><article class="listArticle" id="paragraf-6-ledd-1-punkt-1-ledd-1-punkt-2"><article class="legalP" id="paragraf-6-ledd-1-punkt-1-ledd-1-punkt-2-ledd-1">er tydelig merket som bestemt til konsum,</article></article></li><li data-li-identifier="3)" data-name="3)"><article class="listArticle" id="paragraf-6-ledd-1-punkt-1-ledd-1-punkt-3"><article class="legalP" id="paragraf-6-ledd-1-punkt-1-ledd-1-punkt-3-ledd-1">er forsvarlig emballert eller forseglet i rene beholdere, og</article></article></li><li data-li-identifier="4)" data-name="4)"><article class="listArticle" id="paragraf-6-ledd-1-punkt-1-ledd-1-punkt-4"><article class="legalP" id="paragraf-6-ledd-1-punkt-1-ledd-1-punkt-4-ledd-1">følges av et handelsdokument og er merket på et offisielt språk i EØS-landet, slik at dokumentet og merkingen sammen gir opplysninger om karakter, mengde, antall forpakninger av sammensatt produkt, opprinnelsesland, produsent og ingredienser.</article></article></li></ul></article></article></li><li data-li-identifier="b)" data-name="b)"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">Sammensatte produkter og næringsmidler som er opplistet i vedlegg II.</article></article></li></ul></article></article><article class="legalArticle" data-lovdata-URL="LTI/forskrift/2008-06-26-726/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tilsyn mm.</span></h2><article class="legalP" id="paragraf-7-ledd-1">Mattilsynet fører tilsyn med at bestemmelsene i forskriften og enkeltvedtak fastsatt med hjemmel i forskriften blir oppfylt, jf. matloven § 23. Mattilsynet kan fastsette enkeltvedtak for å sikre at bestemmelsene i forskriften blir oppfylt, herunder om smittesanering, stenging, virksomhetskarantene og tvangsmulkt, jf. matloven § 23 til § 26.</article></article><article class="legalArticle" data-lovdata-URL="LTI/forskrift/2008-06-26-726/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Dispensasjon</span></h2><article class="legalP" id="paragraf-8-ledd-1">Mattilsynet kan i særskilte tilfelle dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="LTI/forskrift/2008-06-26-726/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Straff</span></h2><article class="legalP" id="paragraf-9-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til matloven § 28.</article></article><article class="legalArticle" data-lovdata-URL="LTI/forskrift/2008-06-26-726/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Denne forskriften trer i kraft straks.</article></article><section class="section" data-name="vedleggI" id="kapittel-1" data-lovdata-URL="LTI/forskrift/2008-06-26-726/KAPITTEL_1"><h2>Vedlegg I. Liste over levende dyr og produkter, som skal underkastes veterinærkontroll</h2><article class="defaultP">For å lese vedlegg I i pdf, se: (pdf)</article></section><section class="section" data-name="vedleggII" id="kapittel-2" data-lovdata-URL="LTI/forskrift/2008-06-26-726/KAPITTEL_2"><h2>Vedlegg II. Næringsmidler, som i henhold til denne forskrifts § 6 b, ikke skal underkastes veterinær grensekontroll i henhold til direktiv 97/78/EF</h2><ul class="defaultList"><li><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Kjeks og småkaker</article></article></li><li><article class="listArticle" id="kapittel-2-punkt-2"><article class="legalP" id="kapittel-2-punkt-2-ledd-1">Brød</article></article></li><li><article class="listArticle" id="kapittel-2-punkt-3"><article class="legalP" id="kapittel-2-punkt-3-ledd-1">Kaker</article></article></li><li><article class="listArticle" id="kapittel-2-punkt-4"><article class="legalP" id="kapittel-2-punkt-4-ledd-1">Sjokolade</article></article></li><li><article class="listArticle" id="kapittel-2-punkt-5"><article class="legalP" id="kapittel-2-punkt-5-ledd-1">Konfektprodukter (herunder slikkerier)</article></article></li><li><article class="listArticle" id="kapittel-2-punkt-6"><article class="legalP" id="kapittel-2-punkt-6-ledd-1">Tomme gelatinkapsler</article></article></li><li><article class="listArticle" id="kapittel-2-punkt-7"><article class="legalP" id="kapittel-2-punkt-7-ledd-1">Kosttilskudd i forbrukerpakninger som inneholder små mengder av animalske produkter og kosttilskudd som inneholder glukosamin, chondroitin eller chitosan</article></article></li><li><article class="listArticle" id="kapittel-2-punkt-8"><article class="legalP" id="kapittel-2-punkt-8-ledd-1">Kjøttekstrakter og kjøttkonsentrater</article></article></li><li><article class="listArticle" id="kapittel-2-punkt-9"><article class="legalP" id="kapittel-2-punkt-9-ledd-1">Oliven med fiskefyll</article></article></li><li><article class="listArticle" id="kapittel-2-punkt-10"><article class="legalP" id="kapittel-2-punkt-10-ledd-1">Pasta og nudler som ikke er blandet eller fylt med kjøttprodukter</article></article></li><li><article class="listArticle" id="kapittel-2-punkt-11"><article class="legalP" id="kapittel-2-punkt-11-ledd-1">Suppekraft og aromaer i forbrukerpakninger med innhold av kjøttekstrakt, kjøttkonsentrat, animalsk fett eller fiskeolje, pulver eller ekstrakt.</article></article></li></ul></section><section class="section" id="kapittel-3" data-lovdata-URL="LTI/forskrift/2008-06-26-726/KAPITTEL_3"><h2>Rettelser</h2><article class="defaultP" data-text-size="small"><strong>Publisert:</strong> I 2008 hefte 12 (Rettelse)</article><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">I § 3 skal bokstaven <i>I</i> ved begynnelsen av første ledd fjernes.</article> <article class="defaultP" margin-top="true">§ 5 andre ledd første komma skal lyde:</article><article class="legalP" id="kapittel-3-ledd-1">Andre sammensatte produkter jf. <i>§ 4</i> b) og c),</article> <article class="defaultP" margin-top="true">Vedlegg II overskriften skal lyde:</article><span class="futuretitle" id="kapittel-3-foreslåttittel-1"><i>Vedlegg II. Næringsmidler, som i henhold til forskriftens § 6 b, ikke skal underkastes veterinær grensekontroll</i></span></section></main></body></html>