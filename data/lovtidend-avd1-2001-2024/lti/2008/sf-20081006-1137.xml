<!DOCTYPE html><html lang="no"><head><title>Forskrift om delvis allmenngjøring av Verkstedsoverenskomsten for skips- og verftsindustrien</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-10-06-1137</dd><dt class="dokid">DokumentID</dt><dd class="dokid">LTI/forskrift/2008-10-06-1137</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 11 s 1609</dd><dt class="dateInForce">I kraft fra</dt><dd class="dateInForce">2008-12-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-04-58/§3</li></ul></dd><dt class="dateOfPublication">Kunngjort</dt><dd class="dateOfPublication">2008-10-28 13:20</dd><dt class="journalNumber">Journalnummer</dt><dd class="journalNumber">2008-0900</dd><dt class="titleShort">Korttittel</dt><dd class="titleShort">Forskr. om allmenngj. av Verkstedsoverenskomsten</dd><dt class="title">Tittel</dt><dd class="title">Forskrift om delvis allmenngjøring av Verkstedsoverenskomsten for skips- og verftsindustrien</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Tariffnemnda 6. oktober 2008 med hjemmel i lov 4. juni 1993 nr. 58 om allmenngjøring av tariffavtaler m.v. (allmenngjøringsloven) § 3.</dd><dt class="refid">RefID</dt><dd class="refid">forskrift/2008-10-06-1137</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om delvis allmenngjøring av Verkstedsoverenskomsten for skips- og verftsindustrien<ul class="tocSubUl"><li>Kap. I. Innledende bestemmelser<ul class="tocSubUl"><li>§ 1. Grunnlaget for allmenngjøring</li><li>§ 2. Virkeområde og gjennomføringsansvar</li></ul></li><li>Kap. II. Lønns- og arbeidsvilkår<ul class="tocSubUl"><li>§ 3. Lønnsbestemmelser</li><li>§ 4. Regulering av lønn i forskriftens virketid</li><li>§ 5. Arbeidstid</li><li>§ 6. Godtgjøring for overtid</li><li>§ 7. Utgifter til reise, kost og losji</li><li>§ 8. Krav til spise- og hvilerom og innkvartering</li><li>§ 9. Arbeidstøy</li></ul></li><li>Kap. III. Fravikelighet m.m.<ul class="tocSubUl"><li>§ 10. Fravikelighet</li><li>§ 11. Lønns- og arbeidsvilkår i lov eller forskrift</li></ul></li><li>Kap. IV. Ikrafttreden m.m.<ul class="tocSubUl"><li>§ 12. Ikrafttreden og opphør</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2008-10-06-1137" id="dokument"><h1>Forskrift om delvis allmenngjøring av Verkstedsoverenskomsten for skips- og verftsindustrien</h1><section class="section" data-name="kapI" id="kapittel-1" data-lovdata-URL="LTI/forskrift/2008-10-06-1137/KAPITTEL_1"><h2>Kap. I. Innledende bestemmelser</h2><article class="legalArticle" data-lovdata-URL="LTI/forskrift/2008-10-06-1137/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Grunnlaget for allmenngjøring</span></h3><article class="legalP" id="kapittel-1-paragraf-1-ledd-1">Forskriften er fastsatt på grunnlag av Verkstedsoverenskomsten (VO) 2008–2010 mellom Næringslivets Hovedorganisasjon og Norsk Industri på den ene siden og Landsorganisasjonen i Norge og Fellesforbundet på den annen side.</article></article><article class="legalArticle" data-lovdata-URL="LTI/forskrift/2008-10-06-1137/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde og gjennomføringsansvar</span></h3><article class="legalP" id="kapittel-1-paragraf-2-ledd-1">Forskriften gjelder faglærte og ufaglærte arbeidstakere som utfører produksjons-, montasje- og installasjonsarbeid i skips- og verftsindustrien.</article><article class="legalP" id="kapittel-1-paragraf-2-ledd-2">Med faglært arbeidstaker menes arbeidstaker med offentlig godkjent fag- eller svennebrev eller tilsvarende kompetanse som formelt kan likestilles med fag- eller svennebrev innenfor det fagfelt arbeidstaker utfører arbeid. Med ufaglært arbeidstaker menes arbeidstaker som ikke har slikt fag- eller svennebrev.</article><article class="legalP" id="kapittel-1-paragraf-2-ledd-3">Forskriften gjelder ikke lærlinger og personer på arbeidsmarkedstiltak.</article><article class="legalP" id="kapittel-1-paragraf-2-ledd-4">Arbeidsgiver og den som i arbeidsgivers sted leder virksomhet som utfører arbeidsoppdrag som nevnt i første ledd skal sikre at bestemmelsene i forskriften gjennomføres.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2008-10-06-1137/KAPITTEL_2"><h2>Kap. II. Lønns- og arbeidsvilkår</h2><article class="legalArticle" data-lovdata-URL="LTI/forskrift/2008-10-06-1137/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Lønnsbestemmelser</span></h3><article class="legalP" id="kapittel-2-paragraf-1-ledd-1">Arbeidstakere som utfører produksjons-, montasje- og installasjonsarbeid i skips- og verftsindustrien, jf. § 2, skal ha en lønn pr. time på minst:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">kr 126,67 for faglærte.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">kr 120,90 for ufaglærte.</article></article></li></ul></article><article class="legalP" id="kapittel-2-paragraf-1-ledd-2">Med unntak for arbeidstakere som blir inntatt på arbeidsstedet skal det for arbeidsoppdrag hvor overnatting utenfor hjemmet er nødvendig, betales et tillegg til timelønnen på:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-ledd-2-punkt-1"><article class="legalP" id="kapittel-2-paragraf-1-ledd-2-punkt-1-ledd-1">kr 25,32 for faglærte.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-ledd-2-punkt-2"><article class="legalP" id="kapittel-2-paragraf-1-ledd-2-punkt-2-ledd-1">kr 24,18 for ufaglærte.</article></article></li></ul></article><article class="legalP" id="kapittel-2-paragraf-1-ledd-3">På arbeidsplasser med skiftarbeid skal det betales et tillegg pr. time på:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-ledd-3-punkt-1"><article class="legalP" id="kapittel-2-paragraf-1-ledd-3-punkt-1-ledd-1">For toskiftarbeid (36,5 timer pr. uke):</article></article></li><li><article class="listArticle" id="kapittel-2-paragraf-1-ledd-3-punkt-2"><article class="legalP" id="kapittel-2-paragraf-1-ledd-3-punkt-2-ledd-1">1. skift: inntil lørdag kl. 14.00: intet</article></article></li><li><article class="listArticle" id="kapittel-2-paragraf-1-ledd-3-punkt-3"><article class="legalP" id="kapittel-2-paragraf-1-ledd-3-punkt-3-ledd-1">2. skift: kr 13,99</article></article></li><li><article class="listArticle" id="kapittel-2-paragraf-1-ledd-3-punkt-4"><article class="legalP" id="kapittel-2-paragraf-1-ledd-3-punkt-4-ledd-1">For skiftarbeid etter kl. 14.00 på dager før søn- og helligdager: kr 29,89</article></article></li><li><article class="listArticle" id="kapittel-2-paragraf-1-ledd-3-punkt-5"><article class="legalP" id="kapittel-2-paragraf-1-ledd-3-punkt-5-ledd-1">Fra kl. 14.00 på jul-, nyttårs-, påske- og pinseaften: kr 42,86</article></article></li><li><article class="listArticle" id="kapittel-2-paragraf-1-ledd-3-punkt-6"><article class="legalP" id="kapittel-2-paragraf-1-ledd-3-punkt-6-ledd-1">Enhver time utover kl. 24.00 betales med tillegg som for 3. skift.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-ledd-3-punkt-7"><article class="legalP" id="kapittel-2-paragraf-1-ledd-3-punkt-7-ledd-1">For treskiftarbeid (35,5 timer pr. uke):</article></article></li><li><article class="listArticle" id="kapittel-2-paragraf-1-ledd-3-punkt-8"><article class="legalP" id="kapittel-2-paragraf-1-ledd-3-punkt-8-ledd-1">1. skift: inntil lørdag kl. 14.00: intet</article></article></li><li><article class="listArticle" id="kapittel-2-paragraf-1-ledd-3-punkt-9"><article class="legalP" id="kapittel-2-paragraf-1-ledd-3-punkt-9-ledd-1">2. skift: kr 14,42</article></article></li><li><article class="listArticle" id="kapittel-2-paragraf-1-ledd-3-punkt-10"><article class="legalP" id="kapittel-2-paragraf-1-ledd-3-punkt-10-ledd-1">3. skift: kr 21,46</article></article></li><li><article class="listArticle" id="kapittel-2-paragraf-1-ledd-3-punkt-11"><article class="legalP" id="kapittel-2-paragraf-1-ledd-3-punkt-11-ledd-1">For skiftarbeid etter kl. 14.00 på dager før søn- og helligdager: kr 30,76</article></article></li><li><article class="listArticle" id="kapittel-2-paragraf-1-ledd-3-punkt-12"><article class="legalP" id="kapittel-2-paragraf-1-ledd-3-punkt-12-ledd-1">Fra kl. 14.00 på jul-, nyttårs-, påske- og pinseaften: kr 44,06.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-1-ledd-3-punkt-13"><article class="legalP" id="kapittel-2-paragraf-1-ledd-3-punkt-13-ledd-1">For helkontinuerlig treskiftarbeid (33,6 timer pr. uke):</article></article></li><li><article class="listArticle" id="kapittel-2-paragraf-1-ledd-3-punkt-14"><article class="legalP" id="kapittel-2-paragraf-1-ledd-3-punkt-14-ledd-1">1. skift: inntil lørdag kl. 14.00: intet</article></article></li><li><article class="listArticle" id="kapittel-2-paragraf-1-ledd-3-punkt-15"><article class="legalP" id="kapittel-2-paragraf-1-ledd-3-punkt-15-ledd-1">2. skift: kr 15,28</article></article></li><li><article class="listArticle" id="kapittel-2-paragraf-1-ledd-3-punkt-16"><article class="legalP" id="kapittel-2-paragraf-1-ledd-3-punkt-16-ledd-1">3. skift: kr 22,67</article></article></li><li><article class="listArticle" id="kapittel-2-paragraf-1-ledd-3-punkt-17"><article class="legalP" id="kapittel-2-paragraf-1-ledd-3-punkt-17-ledd-1">For skiftarbeid etter kl. 14.00 på dager før søn- og helligdager: kr 32,48</article></article></li><li><article class="listArticle" id="kapittel-2-paragraf-1-ledd-3-punkt-18"><article class="legalP" id="kapittel-2-paragraf-1-ledd-3-punkt-18-ledd-1">Fra kl. 14.00 på jul-, nyttårs-, påske- og pinseaften: kr 46,56.</article></article></li></ul></article><article class="legalP" id="kapittel-2-paragraf-1-ledd-4">Ved omregning fra ordinær arbeidstid, 37,5 timer pr. uke, til avvikende arbeidstidsordninger, brukes følgende tabell:<ul class="defaultList"><li><article class="listArticle" id="kapittel-2-paragraf-1-ledd-4-punkt-1"><article class="legalP" id="kapittel-2-paragraf-1-ledd-4-punkt-1-ledd-1">fra 37,5 timer-36,5 timer: 2,74&#xa0;%</article></article></li><li><article class="listArticle" id="kapittel-2-paragraf-1-ledd-4-punkt-2"><article class="legalP" id="kapittel-2-paragraf-1-ledd-4-punkt-2-ledd-1">fra 37,5 timer-35,5 timer: 5,63&#xa0;%</article></article></li><li><article class="listArticle" id="kapittel-2-paragraf-1-ledd-4-punkt-3"><article class="legalP" id="kapittel-2-paragraf-1-ledd-4-punkt-3-ledd-1">fra 37,5 timer-33,6 timer: 11,61&#xa0;%.</article></article></li></ul></article></article><article class="legalArticle" data-lovdata-URL="LTI/forskrift/2008-10-06-1137/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Regulering av lønn i forskriftens virketid</span></h3><article class="legalP" id="kapittel-2-paragraf-2-ledd-1">Satsene i § 3 skal endres i samsvar med nye reguleringssatser som måtte følge av eventuelle tariffrevisjoner mv.</article></article><article class="legalArticle" data-lovdata-URL="LTI/forskrift/2008-10-06-1137/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Arbeidstid</span></h3><article class="legalP" id="kapittel-2-paragraf-3-ledd-1">Den ordinære arbeidstid må ikke overstige 37,5 timer pr. uke.</article><article class="legalP" id="kapittel-2-paragraf-3-ledd-2">Ved skiftarbeid gjelder følgende grenser:<ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-3-ledd-2-punkt-1"><article class="legalP" id="kapittel-2-paragraf-3-ledd-2-punkt-1-ledd-1">toskiftsordninger: 36,5 timer pr. uke i gjennomsnitt</article></article></li><li data-li-identifier="-" data-name="-"><article class="listArticle" id="kapittel-2-paragraf-3-ledd-2-punkt-2"><article class="legalP" id="kapittel-2-paragraf-3-ledd-2-punkt-2-ledd-1">treskiftsordninger: 35,5 timer pr. uke i gjennomsnitt</article></article></li><li data-li-identifier="-" data-name="-"><article class="listArticle" id="kapittel-2-paragraf-3-ledd-2-punkt-3"><article class="legalP" id="kapittel-2-paragraf-3-ledd-2-punkt-3-ledd-1">helkontinuerlig skift: 33,6 timer pr. uke i gjennomsnitt.</article></article></li></ul></article><article class="legalP" id="kapittel-2-paragraf-3-ledd-3">Andre arbeidstidsordninger kan avtales i samsvar med reglene i lov 17. juni 2005 nr. 62 om arbeidsmiljø, arbeidstid og stillingsvern kap. 10.</article></article><article class="legalArticle" data-lovdata-URL="LTI/forskrift/2008-10-06-1137/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Godtgjøring for overtid</span></h3><article class="legalP" id="kapittel-2-paragraf-4-ledd-1">Det skal betales et tillegg for arbeid utover ordinær arbeidstid med 50&#xa0;% av timesatsen. For arbeid utover ordinær arbeidstid i tidsrommet mellom kl. 21.00 og kl. 06.00 og på søndager og helligdager skal det betales et tillegg på 100&#xa0;% av timesatsen.</article></article><article class="legalArticle" data-lovdata-URL="LTI/forskrift/2008-10-06-1137/§7" data-name="§7" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Utgifter til reise, kost og losji</span></h3><article class="legalP" id="kapittel-2-paragraf-5-ledd-1">For arbeidsoppdrag hvor overnatting utenfor hjemmet er nødvendig, skal arbeidsgiver etter nærmere avtale dekke nødvendige reiseutgifter ved arbeidsoppdragets begynnelse og slutt, og for et rimelig antall hjemreiser.</article><article class="legalP" id="kapittel-2-paragraf-5-ledd-2">Før arbeidsgiver sender arbeidstaker på oppdrag utenfor sitt hjemsted, skal det være avtalt ordninger vedrørende kost og losji. Arbeidsgiver skal som hovedregel sørge for kost og losji, men fast diettsats, betaling etter regning e.l. kan avtales.</article></article><article class="legalArticle" data-lovdata-URL="LTI/forskrift/2008-10-06-1137/§8" data-name="§8" id="kapittel-2-paragraf-6"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Krav til spise- og hvilerom og innkvartering</span></h3><article class="legalP" id="kapittel-2-paragraf-6-ledd-1">Når et arbeid igangsettes plikter virksomheten å skaffe rommelige spise- og hvilerom med tilfredsstillende oppvarming, for opphold i hviletiden.</article><article class="legalP" id="kapittel-2-paragraf-6-ledd-2">For innkvartering gjelder arbeidsmiljøloven § 4-4 fjerde ledd og bestemmelser gitt i medhold av loven § 4-4 femte ledd.</article></article><article class="legalArticle" data-lovdata-URL="LTI/forskrift/2008-10-06-1137/§9" data-name="§9" id="kapittel-2-paragraf-7"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Arbeidstøy</span></h3><article class="legalP" id="kapittel-2-paragraf-7-ledd-1">Arbeidsgiver holder nødvendig arbeidstøy og vernefottøy tilpasset årstiden og arbeidsplassen.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2008-10-06-1137/KAPITTEL_3"><h2>Kap. III. Fravikelighet m.m.</h2><article class="legalArticle" data-lovdata-URL="LTI/forskrift/2008-10-06-1137/§10" data-name="§10" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Fravikelighet</span></h3><article class="legalP" id="kapittel-3-paragraf-1-ledd-1">Forskriften kommer ikke til anvendelse dersom arbeidstaker samlet sett er omfattet av gunstigere lønns- og arbeidsvilkår etter avtale eller etter det lands rett som ellers gjelder for arbeidsforholdet.</article></article><article class="legalArticle" data-lovdata-URL="LTI/forskrift/2008-10-06-1137/§11" data-name="§11" id="kapittel-3-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Lønns- og arbeidsvilkår i lov eller forskrift</span></h3><article class="legalP" id="kapittel-3-paragraf-2-ledd-1">Bestemmelser i lov eller andre forskrifter som vanligvis gjelder for arbeidsforhold, kommer også til anvendelse for arbeidsforhold som omfattes av forskriften her, herunder<ul class="defaultList"><li data-li-identifier="-" data-name="-"><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">lov 17. juni 2005 nr. 62 om arbeidsmiljø, arbeidstid og stillingsvern mv.</article></article></li><li data-li-identifier="-" data-name="-"><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">lov 29. april 1988 nr. 21 om ferie og</article></article></li><li data-li-identifier="-" data-name="-"><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">lov 26. april 1947 nr. 1 om 1. og 17. mai som høgtidsdager.</article></article></li></ul></article><article class="legalP" id="kapittel-3-paragraf-2-ledd-2">Forskriften gjelder med de begrensninger som følger av lov 17. juni 2005 nr. 62 om arbeidsmiljø, arbeidstid og stillingsvern mv. § 1-7.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2008-10-06-1137/KAPITTEL_4"><h2>Kap. IV. Ikrafttreden m.m.</h2><article class="legalArticle" data-lovdata-URL="LTI/forskrift/2008-10-06-1137/§12" data-name="§12" id="kapittel-4-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttreden og opphør</span></h3><article class="legalP" id="kapittel-4-paragraf-1-ledd-1">Forskriften trer i kraft 1. desember 2008.</article><article class="legalP" id="kapittel-4-paragraf-1-ledd-2">Forskriften opphører å gjelde 1 måned etter at Verkstedsoverenskomsten mellom LO og NHO 2008–2010 blir avløst av ny tariffavtale eller hvis Tariffnemnda treffer nytt vedtak om allmenngjøring av tariffavtalen.</article></article></section></main></body></html>