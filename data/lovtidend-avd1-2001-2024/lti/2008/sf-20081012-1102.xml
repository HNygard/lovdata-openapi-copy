<!DOCTYPE html><html lang="no"><head><title>Forskrift om offentlig administrasjon av filial av bank med hovedsete i fremmed stat</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-10-12-1102</dd><dt class="dokid">DokumentID</dt><dd class="dokid">LTI/forskrift/2008-10-12-1102</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 11 s 1546</dd><dt class="dateInForce">I kraft fra</dt><dd class="dateInForce">2008-10-12</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-12-06-75/§1-1</li><li>lov/1996-12-06-75/§4-1</li><li>forskrift/1996-12-06-1138</li></ul></dd><dt class="dateOfPublication">Kunngjort</dt><dd class="dateOfPublication">2008-10-14 14:35</dd><dt class="journalNumber">Journalnummer</dt><dd class="journalNumber">2008-0862</dd><dt class="titleShort">Korttittel</dt><dd class="titleShort">Forskrift om off. administrasjon av bankfilial</dd><dt class="title">Tittel</dt><dd class="title">Forskrift om offentlig administrasjon av filial av bank med hovedsete i fremmed stat</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 12. oktober 2008 med hjemmel i lov 6. desember 1996 nr. 75 om sikringsordninger for banker, forsikringsselskapenes garantiordninger og offentlig administrasjon m.v. av finansinstitusjoner § 1-1 fjerde ledd og § 4-1 tredje ledd, jf. delegeringsvedtak 6. desember 1996 nr. 1138.</dd><dt class="refid">RefID</dt><dd class="refid">forskrift/2008-10-12-1102</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om offentlig administrasjon av filial av bank med hovedsete i fremmed stat<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li></ul></dd></dl></header><main class="documentBody" data-lovdata-URL="LTI/forskrift/2008-10-12-1102" id="dokument"><h1>Forskrift om offentlig administrasjon av filial av bank med hovedsete i fremmed stat</h1><article class="legalArticle" data-lovdata-URL="LTI/forskrift/2008-10-12-1102/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Når en bank med hovedsete i fremmed stat og med filial i Norge ikke dekker sine forpliktelser i Norge etter hvert som de forfaller, samtidig som banken dekker sine forpliktelser etter hvert som de forfaller i hjemlandet eller de tiltak som er iverksatt fra hjemstatens myndigheter overfor banken med sikte på å sikre fortsatt drift ikke har effekt for filialen i Norge, kan Finansdepartementet treffe vedtak om at filialen i Norge settes under offentlig administrasjon.</article><article class="legalP" id="paragraf-1-ledd-2">Vedtak om offentlig administrasjon omfatter alle bankens eiendeler og forpliktelser i Norge.</article></article><article class="legalArticle" data-lovdata-URL="LTI/forskrift/2008-10-12-1102/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Vedtak etter § 1 om offentlig administrasjon av filial av bank med hovedsete i annen EØS-stat kan treffes når Finansdepartementet anser det som et nødvendig og forholdsmessig tiltak for å sikre at sentrale hensyn etter EØS-regler som svarer til direktiv 2001/24/EF blir overholdt.</article></article><article class="legalArticle" data-lovdata-URL="LTI/forskrift/2008-10-12-1102/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Bestemmelsene i lov 6. desember 1996 nr. 75 om sikringsordninger for banker, forsikringsselskapenes garantiordninger og offentlig administrasjon m.v. av finansinstitusjoner (banksikringsloven) § 4-1, § 4-5 første ledd tredje og fjerde punktum, tredje og fjerde ledd, og § 4-6 til § 4-13 gjelder tilsvarende for offentlig administrasjon av filial i Norge av bank med hovedsete i fremmed stat.</article><article class="legalP" id="paragraf-3-ledd-2">I vedtak etter § 1 kan det gis nærmere bestemmelser om lovens anvendelse på filialen.</article></article><article class="legalArticle" data-lovdata-URL="LTI/forskrift/2008-10-12-1102/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Konkursloven § 87 om sikkerhetsstillelse for bostyrer gjelder tilsvarende for administrasjonsstyrets medlemmer.</article></article><article class="legalArticle" data-lovdata-URL="LTI/forskrift/2008-10-12-1102/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Kredittilsynet kan gi nærmere regler om gjennomføringen av administrasjonen etter § 1.</article></article><article class="legalArticle" data-lovdata-URL="LTI/forskrift/2008-10-12-1102/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Forskriften trer i kraft straks.</article></article></main></body></html>