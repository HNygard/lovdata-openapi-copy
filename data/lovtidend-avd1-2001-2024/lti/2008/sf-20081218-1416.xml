<!DOCTYPE html><html lang="no"><head><title>Forskrift om regulering av fisket etter tobis og øyepål i 2009</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-12-18-1416</dd><dt class="dokid">DokumentID</dt><dd class="dokid">LTI/forskrift/2008-12-18-1416</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 14 s 1995</dd><dt class="dateInForce">I kraft fra</dt><dd class="dateInForce">2009-01-01 – 2009-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§11</li><li>lov/2008-06-06-37/§12</li><li>lov/2008-06-06-37/§16</li><li>lov/1999-03-26-15/§20</li></ul></dd><dt class="dateOfPublication">Kunngjort</dt><dd class="dateOfPublication">2008-12-19 15:10</dd><dt class="journalNumber">Journalnummer</dt><dd class="journalNumber">2008-1166</dd><dt class="titleShort">Korttittel</dt><dd class="titleShort">Forskrift om fisket etter tobis og øyepål, 2009</dd><dt class="title">Tittel</dt><dd class="title">Forskrift om regulering av fisket etter tobis og øyepål i 2009</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 18. desember 2008 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 11, § 12 og § 16 og lov 26. mars 1999 nr. 15 om retten til å delta i fiske og fangst (deltakerloven) § 20.</dd><dt class="refid">RefID</dt><dd class="refid">forskrift/2008-12-18-1416</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter tobis og øyepål i 2009<ul class="tocSubUl"><li>Kapittel 1. Fiskeforbud<ul class="tocSubUl"><li>§ 1. Generelt forbud</li></ul></li><li>Kapittel 2. Øyepål<ul class="tocSubUl"><li>§ 2. Deltakelse og maksimalkvote</li><li>§ 3. Bifangst av øyepål</li><li>§ 4. Totalkvote i EU-sonen</li></ul></li><li>Kapittel 3. Tobis<ul class="tocSubUl"><li>§ 5. Forsøksfiske</li><li>§ 6. Totalkvote i EU-sonen</li></ul></li><li>Kapittel 4. Fellesbestemmelser<ul class="tocSubUl"><li>§ 7. Kvoteutnyttelse</li><li>§ 8. Overføring av fangst</li><li>§ 9. Avkortning av kvote ved dumping eller neddreping</li><li>§ 10. Bemyndigelse</li><li>§ 11. Straff</li><li>§ 12. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2008-12-18-1416" id="dokument"><h1>Forskrift om regulering av fisket etter tobis og øyepål i 2009</h1><section class="section" data-name="kap1" id="kapittel-1" data-lovdata-URL="LTI/forskrift/2008-12-18-1416/KAPITTEL_1"><h2>Kapittel 1. Fiskeforbud</h2><article class="legalArticle" data-lovdata-URL="LTI/forskrift/2008-12-18-1416/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Generelt forbud</span></h3><article class="legalP" id="kapittel-1-paragraf-1-ledd-1">Det er forbudt for norske fartøy å fiske og lande øyepål og tobis i 2009.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2008-12-18-1416/KAPITTEL_2"><h2>Kapittel 2. Øyepål</h2><article class="legalArticle" data-lovdata-URL="LTI/forskrift/2008-12-18-1416/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Deltakelse og maksimalkvote</span></h3><article class="legalP" id="kapittel-2-paragraf-1-ledd-1">Uten hinder av § 1 kan norske fartøy med adgang til å delta fiske og lande øyepål i perioden fra og med 1. juni til og med 31. august 2009.</article><article class="legalP" id="kapittel-2-paragraf-1-ledd-2">Fiskeridirektoratet fastsetter maksimalkvoter for fartøy med pelagisk tråltillatelse og nordsjøtråltillatelse på grunnlag av en basiskvote (100&#xa0;% av konsesjonskapasitet). Kvotene til det enkelte fartøy fremkommer ved å multiplisere basiskvoten for fartøyet med den faktoren en får ved å dividere de respektive gruppekvotene med summen av basiskvotene. Fiskeridirektoratet fastsetter faktoren og kan endre denne.</article><article class="legalP" id="kapittel-2-paragraf-1-ledd-3">For fartøy med pelagisk tråltillatelse og nordsjøtråltillatelse nyttes fastsatt konsesjonskapasitet, jf. forskrift 13. oktober 2006 nr. 1157 om spesielle tillatelser til å drive enkelte former for fiske og fangst (konsesjonsforskriften) § 2-8 annet ledd og § 2-12 annet ledd.</article></article><article class="legalArticle" data-lovdata-URL="LTI/forskrift/2008-12-18-1416/§3" data-name="§3" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Bifangst av øyepål</span></h3><article class="legalP" id="kapittel-2-paragraf-2-ledd-1">Uten hinder av § 1 kan øyepål fiskes som bifangst i et direkte fiske etter andre arter.</article></article><article class="legalArticle" data-lovdata-URL="LTI/forskrift/2008-12-18-1416/§4" data-name="§4" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Totalkvote i EU-sonen</span></h3><article class="legalP" id="kapittel-2-paragraf-3-ledd-1">Norske fartøy kan fiske inntil 1&#xa0;000 tonn øyepål i EU-sonen i ICES statistikkområdet IV.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2008-12-18-1416/KAPITTEL_3"><h2>Kapittel 3. Tobis</h2><article class="legalArticle" data-lovdata-URL="LTI/forskrift/2008-12-18-1416/§5" data-name="§5" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Forsøksfiske</span></h3><article class="legalP" id="kapittel-3-paragraf-1-ledd-1">Norske fartøy med adgang til å delta kan fiske og lande tobis i perioden fra og med 1. april til og med 6. mai 2009 i EU-sonen i ICES statistikkområdet IV.</article><article class="legalP" id="kapittel-3-paragraf-1-ledd-2">For norske fartøy skjer deltakelse i perioden angitt i første ledd etter kunngjøring og skriftlig påmelding til Fiskeridirektoratet. Etter påmeldingsfristens utløp avgjøres deltakelsen ved loddtrekning.</article><article class="legalP" id="kapittel-3-paragraf-1-ledd-3">Fiskeridirektoratet kan fastsette nærmere kriterier for deltakelse og gjennomføring av fisket etter tobis i perioden angitt i første ledd.</article></article><article class="legalArticle" data-lovdata-URL="LTI/forskrift/2008-12-18-1416/§6" data-name="§6" id="kapittel-3-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Totalkvote i EU-sonen</span></h3><article class="legalP" id="kapittel-3-paragraf-2-ledd-1">Norske fartøy kan fiske inntil 20&#xa0;000 tonn tobis i EU-sonen i ICES statistikkområdet IV.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2008-12-18-1416/KAPITTEL_4"><h2>Kapittel 4. Fellesbestemmelser</h2><article class="legalArticle" data-lovdata-URL="LTI/forskrift/2008-12-18-1416/§7" data-name="§7" id="kapittel-4-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Kvoteutnyttelse</span></h3><article class="legalP" id="kapittel-4-paragraf-1-ledd-1">Hvert fartøy kan bare fiske og lande en kvote. Uten hinder av dette kan hvert fartøy fiske og lande kvote utvekslet eller tildelt i medhold av bestemmelser om spesielle kvoteordninger.</article><article class="legalP" id="kapittel-4-paragraf-1-ledd-2">Ved kjøp av fartøy kan ny eier ikke fiske og lande mer enn det som gjenstår av den nye eiers kvote etter fradrag for det som fartøyet totalt har fisket og levert i reguleringsåret. Dette gjelder også når fartøyet erverves til utskiftning av et annet fartøy. Fiskeridirektoratets regionkontor kan gjøre unntak fra bestemmelsen i dette ledd for fartøy som erverves til erstatning for fartøy som på grunn av havari eller forlis har vesentlig driftsavbrudd. Det er en forutsetning at vilkårene for bruk av leiefartøy ellers er oppfylt.</article><article class="legalP" id="kapittel-4-paragraf-1-ledd-3">Ved utskiftning av fartøy kan erstatningsfartøyet heller ikke fiske og lande mer enn det som gjenstår av den nye eiers kvote etter fradrag for det som han selv har fisket og landet med annet fartøy i vedkommendes eie i reguleringsåret.</article><article class="legalP" id="kapittel-4-paragraf-1-ledd-4">Når det ved utskifting gjøres fradrag etter andre ledd eller tredje ledd, skal det fangstkvantum som er størst av de to alternativene trekkes fra.</article></article><article class="legalArticle" data-lovdata-URL="LTI/forskrift/2008-12-18-1416/§8" data-name="§8" id="kapittel-4-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Overføring av fangst</span></h3><article class="legalP" id="kapittel-4-paragraf-2-ledd-1">Det kvantum som kan fiskes med det enkelte fartøy kan ikke overføres til annet fartøy. Det er også forbudt å motta og å lande fangst som er fisket av et annet fartøy.</article></article><article class="legalArticle" data-lovdata-URL="LTI/forskrift/2008-12-18-1416/§9" data-name="§9" id="kapittel-4-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Avkortning av kvote ved dumping eller neddreping</span></h3><article class="legalP" id="kapittel-4-paragraf-3-ledd-1">Er tobis eller øyepål forsettlig eller uaktsomt dumpet eller på annen måte drept ned, kan Fiskeridirektoratets regionkontor fatte vedtak om en forholdsmessig avkortning av kvoten. Fiskeridirektoratet er klageinstans.</article></article><article class="legalArticle" data-lovdata-URL="LTI/forskrift/2008-12-18-1416/§10" data-name="§10" id="kapittel-4-paragraf-4"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Bemyndigelse</span></h3><article class="legalP" id="kapittel-4-paragraf-4-ledd-1">Fiskeridirektoratet kan stoppe fisket etter tobis i EU-sonen når områdekvoten er beregnet oppfisket.</article><article class="legalP" id="kapittel-4-paragraf-4-ledd-2">Fiskeridirektoratet kan endre denne forskrift og fastsette nærmere bestemmelser som er nødvendige for å oppnå en rasjonell og hensiktsmessig utøvelse eller gjennomføring av fisket.</article></article><article class="legalArticle" data-lovdata-URL="LTI/forskrift/2008-12-18-1416/§11" data-name="§11" id="kapittel-4-paragraf-5"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Straff</span></h3><article class="legalP" id="kapittel-4-paragraf-5-ledd-1">Den som forsettlig eller uaktsomt overtrer bestemmelser i denne forskriften straffes etter § 60, § 61 og § 64 i lov 6. juni 2008 nr. 37 om forvaltning av viltlevande marine ressursar (havressurslova). På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2008-12-18-1416/§12" data-name="§12" id="kapittel-4-paragraf-6"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-6-ledd-1">Denne forskrift trer i kraft 1. januar 2009 og gjelder til og med 31. desember 2009.</article></article></section></main></body></html>