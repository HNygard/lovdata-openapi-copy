<!DOCTYPE html><html lang="no"><head><title>Forskrift om endring i forskrift om elektronisk kommunikasjonsnett og elektronisk kommunikasjonstjeneste (ekomforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-01-14-40</dd><dt class="dokid">DokumentID</dt><dd class="dokid">LTI/forskrift/2008-01-14-40</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 1 s 260</dd><dt class="dateInForce">I kraft fra</dt><dd class="dateInForce">2008-01-15, 2008-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-02-16-401</li><li>forskrift/2001-02-14-163</li><li>forskrift/2001-09-17-1087</li><li>forskrift/1994-03-03-190</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-07-04-83/§1-4</li><li>forskrift/2003-07-04-881</li></ul></dd><dt class="dateOfPublication">Kunngjort</dt><dd class="dateOfPublication">2008-01-22 13:55</dd><dt class="lastupdated">Rettet</dt><dd class="lastupdated">2008-01-25 (endr § 10-6)</dd><dt class="journalNumber">Journalnummer</dt><dd class="journalNumber">2008-0039</dd><dt class="titleShort">Korttittel</dt><dd class="titleShort">Endr. i ekomforskriften</dd><dt class="title">Tittel</dt><dd class="title">Forskrift om endring i forskrift om elektronisk kommunikasjonsnett og elektronisk kommunikasjonstjeneste (ekomforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 14. januar 2008 med hjemmel i lov 4. juli 2003 nr. 83 om elektronisk kommunikasjon (ekomloven) § 1-4, jf. funksjonsfordeling 4. juli 2003 nr. 881 innen myndigheten etter lov om elektronisk kommunikasjon. <br /> <strong>EØS-henvisninger:</strong> EØS-avtalen vedlegg XI nr. 5cu (forordning (EF) nr. 717/2007) og nr. 5cp (forordning (EF) nr. 460/2004).</dd><dt class="refid">RefID</dt><dd class="refid">forskrift/2008-01-14-40</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om elektronisk kommunikasjonsnett og elektronisk kommunikasjonstjeneste (ekomforskriften)<ul class="tocSubUl"><li>I<ul class="tocSubUl"><li>§ 1-10. Krav til skriftlig fullmakt</li><li>§ 2-7. Internasjonal gjesting i mobilnett</li><li>§ 5a-1. Fellesfakturert telefontjeneste</li><li>§ 5a-2. Kostnadskontroll</li><li>§ 5a-3. Informasjonsplikt</li><li>§ 5a-4. Innsamlingsaksjoner</li><li>§ 5a-5. Innholdsmessige krav til tjenesten mv.</li><li>§ 5a-6. Klageordning</li><li>§ 6-3. Plikt til å utveksle nummeropplysningsinformasjon</li><li>§ 6-5. Implementering av nummerserier</li><li>§ 8-6. Planer for konkursvern</li><li>§ 8-7. Gjennomføring av forordning (EF) nr. 460/2004</li><li>§ 10-1. Brukerklagenemnda for elektronisk kommunikasjon</li><li>§ 10-1a. Brukerklagenemndas finansiering</li><li>§ 10-3. Tilsyn og sanksjoner</li><li>§ 10-3a. Utmåling av overtredelsesbotens størrelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2008-01-14-40" id="dokument"><h1>Forskrift om endring i forskrift om elektronisk kommunikasjonsnett og elektronisk kommunikasjonstjeneste (ekomforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2008-01-14-40/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 16. februar 2004 nr. 401 om elektronisk kommunikasjonsnett og elektronisk kommunikasjonstjeneste (ekomforskriften) gjøres følgende endringer:</article> <article class="defaultP" margin-top="true">§ 1-3 nytt fjerde ledd skal lyde:</article><article class="legalP" id="kapittel-1-ledd-2">Netteier plikter å dokumentere hvordan nettet er bygget og skal oppbevare dokumentasjon utarbeidet av virksomhet som installerer eller vedlikeholder nett, med unntak av nett som bare omfatter en husstand, jf. forskrift 4. mars 2005 nr. 200 om autorisasjon for installatør av elektronisk kommunikasjonsnett og radioutstyr (autorisasjonsforskriften) § 9, slik at den er tilgjengelig ved kontroll så lenge anlegget er i drift, jf. § 10-4.</article> <article class="defaultP" margin-top="true">§ 1-4 oppheves.</article> <article class="defaultP" margin-top="true">§ 1-6 tredje ledd skal lyde:</article><article class="legalP" id="kapittel-1-ledd-3">Informasjon om målt kvalitet skal sendes Post- og teletilsynet på fastsatt skjema hvert halvår til fastsatt tid, og offentliggjøres av tilbyder. Post- og teletilsynet kan gi pålegg om offentliggjøringen.</article> <article class="defaultP" margin-top="true">Ny § 1-10 skal lyde:</article><article class="futureLegalArticle" data-name="§1-10" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-10</span>. <span class="legalArticleTitle">Krav til skriftlig fullmakt</span></span><article class="legalP" id="kapittel-1-foreslåttparagraf-1-ledd-1">Tilbyder som mottar sluttbruker skal ved videresalg av abonnement for elektronisk kommunikasjon og ved annet avtaleinngåelse om levering av telefontjeneste eller internettilgang, innhente skriftlig fullmakt fra sluttbruker før skifte av tilbyder.</article><article class="legalP" id="kapittel-1-foreslåttparagraf-1-ledd-2">Forvalgt tilbyder skal før etablering av fast forvalg, innhente skriftlig fullmakt fra sluttbruker. Plikt til å innhente skriftlig fullmakt gjelder tilsvarende ved bytte av forvalgt tilbyder eller ved opphør av fast forvalg.</article><article class="legalP" id="kapittel-1-foreslåttparagraf-1-ledd-3">Tilbyder som mottar sluttbruker skal ved bruk av tilbyderportabilitet, jf. § 3-5, innhente skriftlig fullmakt fra sluttbruker før flytting.</article><article class="legalP" id="kapittel-1-foreslåttparagraf-1-ledd-4">Som skriftlig fullmakt anses også fullmakt avgitt pr. e-post, SMS eller telefaks. Fullmakten skal inneholde positivt samtykke og entydig identifisering av sluttbruker. Fullmakten skal dokumenteres på forespørsel.</article><article class="legalP" id="kapittel-1-foreslåttparagraf-1-ledd-5">Post- og teletilsynet kan fastsette nærmere krav til fullmakten, herunder fastsette vilkår for bruk av e-post og SMS.</article></article> <article class="defaultP" margin-top="true">§ 2-2 annet ledd oppheves.</article> <article class="defaultP" margin-top="true">§ 2-2 nåværende tredje ledd blir annet ledd.</article> <article class="defaultP" margin-top="true">§ 2-3 skal lyde:</article><article class="legalP" id="kapittel-1-ledd-4">Minimumstilbud om overføringskapasitet etter ekomloven § 4-12 er:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">båndbredde for vanlig talekvalitet basert på EN 300 448 og EN 300 451</article></article></li><li data-li-identifier="2." data-name="2."><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">båndbredde for spesiell talekvalitet basert på EN 300 451, EN 300 449 og EN 300 452</article></article></li><li data-li-identifier="3." data-name="3."><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">64 kbit/s digital basert på EN 300 288 og EN 300 289</article></article></li><li data-li-identifier="4." data-name="4."><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1">2048 kbit/s digital ustrukturert basert på EN 300 418 og EN 300 247</article></article></li><li data-li-identifier="5." data-name="5."><article class="listArticle" id="kapittel-1-ledd-4-punkt-5"><article class="legalP" id="kapittel-1-ledd-4-punkt-5-ledd-1">2048 kbit/s digital strukturert basert på EN 300 418 og EN 300 419.</article></article></li></ul></article> <article class="defaultP" margin-top="true">Ny § 2-7 skal lyde:</article><article class="futureLegalArticle" data-name="§2-7" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2-7</span>. <span class="legalArticleTitle">Internasjonal gjesting i mobilnett</span></span><article class="legalP" id="kapittel-1-foreslåttparagraf-2-ledd-1">EØS-avtalen vedlegg XI nr. 5cu (europaparlaments- og rådsforordning (EF) nr. 717/2007 av 27. juni 2007 om internasjonal gjesting i offentlig mobiltelefonnett i Fellesskapet osv.) gjelder som forskrift med de tilpasninger som følger av vedlegg XI, protokoll 1 til avtalen og avtalen for øvrig.</article></article> <article class="defaultP" margin-top="true">§ 3-2 første ledd skal lyde:</article><article class="legalP" id="kapittel-1-ledd-5">Tilbyder etter § 3-1 annet ledd skal tilby:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">Fast forvalg som omfatter all trafikk til alle nummer i nasjonal nummerplan med unntak av trafikk til standardiserte spesialnummer. Unntaket for standardiserte spesialnummer gjelder ikke nummer til nummeropplysningstjenester i nummerserie 18xx og landsomfattende informasjonstjenester i nummerserie 17x.</article></article></li><li data-li-identifier="2." data-name="2."><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">Fast forvalg som omfatter all trafikk til utlandet.</article></article></li></ul></article> <article class="defaultP" margin-top="true">§ 3-3 første og annet ledd oppheves.</article> <article class="defaultP" margin-top="true">§ 3-3 nåværende tredje og fjerde ledd blir første og annet ledd.</article> <article class="defaultP" margin-top="true">§ 3-5 skal lyde:</article><article class="legalP" id="kapittel-1-ledd-6">Med tilbyderportabilitet menes sluttbrukers adgang til å beholde nummer, navn eller adresse ved bytte av tilbyder av elektronisk kommunikasjonstjeneste. Tilbyder som nytter fem- eller åttesifrede nummer eller standardiserte spesialnummer etter nummerforskriften § 16, skal avgi nummer til annen tilbyder som sluttbruker krever nummeret flyttet til.</article> <article class="defaultP" margin-top="true">§ 4-1 annet ledd annet punktum skal lyde:</article><article class="legalP" id="kapittel-1-ledd-7">Med programvaregrensesnitt menes kommunikasjonsprogram mellom nytteprogram og operativsystem, herunder Application Program Interface (API), som benyttes av innholds- og tjenestetilbydere for å kunne levere digitale radio- og fjernsynstjenester.</article> <article class="defaultP" margin-top="true">Nytt kapittel 5a skal lyde:</article><span class="futuretitle" id="kapittel-1-foreslåttittel-1">Kapittel 5a. Fellesfakturert tjeneste</span><article class="futureLegalArticle" data-name="§5a-1" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5a-1</span>. <span class="legalArticleTitle">Fellesfakturert telefontjeneste</span></span><article class="legalP" id="kapittel-1-foreslåttparagraf-3-ledd-1">Fellesfakturert telefontjeneste kan bare tilbys over særskilte nummerserier fastsatt av myndigheten jf. ekomloven § 7-1.</article></article><article class="futureLegalArticle" data-name="§5a-2" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 5a-2</span>. <span class="legalArticleTitle">Kostnadskontroll</span></span><article class="legalP" id="kapittel-1-foreslåttparagraf-4-ledd-1">Tilbyder skal vederlagsfritt tilby sluttbruker å kunne begrense tilgangen til fellesfakturert tjeneste. Sluttbruker skal kunne sperre for all tilgang til fellesfakturert tjeneste eller et predefinert utvalg av nummer.</article><article class="legalP" id="kapittel-1-foreslåttparagraf-4-ledd-2">Sluttbruker skal vederlagsfritt og på en enkel måte kunne sperre for bruk av fellesfakturerte tjenester i Norge over et gitt beløp per måned. Nederste beløpsgrense skal ikke være høyere enn kr 250,-. Sluttbruker skal informeres om at fastsatt beløpsgrense er nådd og tilbyder skal så langt mulig sikre at videre bruk av fellesfakturerte tjenester blir sperret.</article><article class="legalP" id="kapittel-1-foreslåttparagraf-4-ledd-3">Tilbyder skal sikre at sluttbruker, eventuelt bruker dersom denne er en annen enn sluttbruker, vederlagsfritt og på en enkel måte kan stoppe løpende avtaler om levering av fellesfakturert tjeneste. Løpende fellesfakturert sms-tjeneste skal kunne stoppes ved å sende meldingen STOPP.</article></article><article class="futureLegalArticle" data-name="§5a-3" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5a-3</span>. <span class="legalArticleTitle">Informasjonsplikt</span></span><article class="legalP" id="kapittel-1-foreslåttparagraf-5-ledd-1">Tilbyder skal vederlagsfritt informere sluttbruker om adgangen til å sperre for bruk av fellesfakturert tjeneste og om de ulike beløpsgrenser for sperring jf. § 5a-2. Tilbyder skal sikre at bruker vederlagsfritt informeres om prisen for tjenesten. Prisinformasjon skal gis på en hensiktsmessig måte for bruker før fellesfakturert tjeneste leveres, med unntak for nummeropplysningstjeneste der prisinformasjon kan gis i etterkant.</article></article><article class="futureLegalArticle" data-name="§5a-4" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 5a-4</span>. <span class="legalArticleTitle">Innsamlingsaksjoner</span></span><article class="legalP" id="kapittel-1-foreslåttparagraf-6-ledd-1">Tilbyder skal sikre at innsamlingsaksjoner levert som fellesfakturert tjeneste er registrert i Stiftelsen Innsamlingskontrollen i Norge, eller at det foreligger uttalelse fra ekstern revisor om tilfredsstillende regnskaps- og kontrollfunksjoner.</article></article><article class="futureLegalArticle" data-name="§5a-5" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 5a-5</span>. <span class="legalArticleTitle">Innholdsmessige krav til tjenesten mv.</span></span><article class="legalP" id="kapittel-1-foreslåttparagraf-7-ledd-1">Innhold som leveres som fellesfakturert tjeneste må være lovlig, herunder skal tjenesten ikke inneholde ulovlig pornografisk innhold, ærekrenkende ytringer eller stride mot regler om markedsføring, lotteri, personvern, immaterielle rettigheter med videre.</article><article class="legalP" id="kapittel-1-foreslåttparagraf-7-ledd-2">Tilbyder skal særlig sikre at barn og unge under 18 år ikke tilbys fellesfakturert tjeneste med grove voldsskildringer eller pornografisk innhold. Tilbyder som tilbyr tjenester til barn og unge under 18 år skal ha avtale med innholdsleverandør med særlige krav til slike tjenester. Tilbyder skal tilby sluttbruker å registrere fødselsdato på bruker av mobiltelefon.</article></article><article class="futureLegalArticle" data-name="§5a-6" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 5a-6</span>. <span class="legalArticleTitle">Klageordning</span></span><article class="legalP" id="kapittel-1-foreslåttparagraf-8-ledd-1">Tilbyder skal ha en tilfredsstillende ordning for behandling av klager på fellesfakturert tjeneste.</article><article class="legalP" id="kapittel-1-foreslåttparagraf-8-ledd-2">Behandling av klager på fellesfakturert tjeneste skal følge klageordningen i § 10-1. Ved klager på innholdsmessige krav til fellesfakturert tjeneste, jf. § 5a-5 annet ledd, kan Medietilsynet konsulteres. Klager på fellesfakturerte tjenesters lovlighet etter § 5a-5, første ledd omfattes ikke av klageordningen i § 10-1.</article><article class="legalP" id="kapittel-1-foreslåttparagraf-8-ledd-3">Klageordningen skal finansieres av de tilbyderne som tilbyr eller videreformidler fellesfakturerte tjenester og som fakturerer sluttbruker. Informasjon om klageordning skal offentliggjøres jevnlig og på en hensiktsmessig måte.</article></article> <article class="defaultP" margin-top="true">§ 5-1 fjerde ledd skal lyde:</article><article class="legalP" id="kapittel-1-ledd-8">For leveringspliktig tilbyder gjelder leveringsplikten frem til koplingspunktet mot privat elektronisk kommunikasjonsnett når netteier har valgt annen tilbyder som tilbyr tjeneste i det private elektroniske kommunikasjonsnettet.</article> <article class="defaultP" margin-top="true">§ 6-2 første ledd annet punktum skal lyde:</article><article class="legalP" id="kapittel-1-ledd-9">Oversikten skal inneholde opplysninger som muliggjør entydig identifisering av de registrerte og opplysninger som muliggjør geografisk lokalisering av de registrerte i forbindelse med nødanrop, jf. § 6-3 annet ledd og ekomloven § 2-6.</article> <article class="defaultP" margin-top="true">§ 6-3 overskriften og første og annet ledd skal lyde:</article><article class="futureLegalArticle" data-name="§6-3" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 6-3</span>. <span class="legalArticleTitle">Plikt til å utveksle nummeropplysningsinformasjon</span></span><article class="legalP" id="kapittel-1-foreslåttparagraf-9-ledd-1">Tilbyder av offentlig telefontjeneste plikter på en objektiv, ikke-diskriminerende måte og til kostnadsorienterte priser å stille nummeropplysningsinformasjon etter § 6-2 til rådighet på forespørsel fra tilbydere av opplysningstjeneste, når informasjonen skal nyttes i nummeropplysningsvirksomhet. Nummeropplysningsvirksomhet omfatter ikke verdiøkende virksomhet i egen eller andres salgs- og markedsføringsøyemed til annen bruk enn nummeropplysning.</article><article class="legalP" id="kapittel-1-foreslåttparagraf-9-ledd-2">Nummeropplysningsinformasjon som skal overføres etter første ledd er:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-9-ledd-2-punkt-1"><article class="legalP" id="kapittel-1-foreslåttparagraf-9-ledd-2-punkt-1-ledd-1">Unik ID; fødselsdato eller organisasjonsnummer</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-9-ledd-2-punkt-2"><article class="legalP" id="kapittel-1-foreslåttparagraf-9-ledd-2-punkt-2-ledd-1">brukers etternavn, fornavn og mellomnavn for personlige brukere eller firmanavn. Når juridisk eier av abonnement og bruker ikke er den samme, skal bare brukers navn overføres</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-9-ledd-2-punkt-3"><article class="legalP" id="kapittel-1-foreslåttparagraf-9-ledd-2-punkt-3-ledd-1">gatenavn eller postadresse</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-9-ledd-2-punkt-4"><article class="legalP" id="kapittel-1-foreslåttparagraf-9-ledd-2-punkt-4-ledd-1">husnummer</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-9-ledd-2-punkt-5"><article class="legalP" id="kapittel-1-foreslåttparagraf-9-ledd-2-punkt-5-ledd-1">postnummer</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-9-ledd-2-punkt-6"><article class="legalP" id="kapittel-1-foreslåttparagraf-9-ledd-2-punkt-6-ledd-1">poststed</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-9-ledd-2-punkt-7"><article class="legalP" id="kapittel-1-foreslåttparagraf-9-ledd-2-punkt-7-ledd-1">telefonnummer, herunder angivelse av hovednummer når dette er registrert eller meldt av sluttbruker</article></article></li><li data-li-identifier="8." data-name="8."><article class="listArticle" id="kapittel-1-foreslåttparagraf-9-ledd-2-punkt-8"><article class="legalP" id="kapittel-1-foreslåttparagraf-9-ledd-2-punkt-8-ledd-1">brukstype, det vil si om nummeret brukes til fasttelefon, mobiltelefon eller telefaks.</article></article></li></ul></article></article> <article class="defaultP" margin-top="true">§ 6-3 fjerde ledd nytt tredje punktum skal lyde:</article><article class="legalP" id="kapittel-1-ledd-10">Der unik identitet har flere nummer angis endring av nummer som sletting av eksisterende oppføring og ny oppføring.</article> <article class="defaultP" margin-top="true">Ny § 6-5 skal lyde:</article><article class="futureLegalArticle" data-name="§6-5" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 6-5</span>. <span class="legalArticleTitle">Implementering av nummerserier</span></span><article class="legalP" id="kapittel-1-foreslåttparagraf-10-ledd-1">Tilbydere av offentlig telefontjeneste skal gjensidig implementere hverandres nummerserier vederlagsfritt slik at alle-til-alle-kommunikasjon blir mulig.</article></article> <article class="defaultP" margin-top="true">Nye § 8-6 og § 8-7 skal lyde:</article><article class="futureLegalArticle" data-name="§8-6" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 8-6</span>. <span class="legalArticleTitle">Planer for konkursvern</span></span><article class="legalP" id="kapittel-1-foreslåttparagraf-11-ledd-1">Tilbyder etter § 8-1 første ledd skal levere planer etter ekomloven § 2-11. Planer for fortsatt levering av elektronisk kommunikasjon ved konkurs, åpning av gjeldsforhandling eller som følge av betalingsinnstilling skal minimum inneholde:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-11-ledd-1-punkt-1"><article class="legalP" id="kapittel-1-foreslåttparagraf-11-ledd-1-punkt-1-ledd-1">Tilbyders navn, organisasjonsnummer, adresse, telefon, telefaks, e-postadresse og kontaktperson</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-11-ledd-1-punkt-2"><article class="legalP" id="kapittel-1-foreslåttparagraf-11-ledd-1-punkt-2-ledd-1">konkretisering av tiltak for å sikre egne brukere i minimum to uker i situasjon som nevnt i ekomloven § 2-11, første ledd, første punktum</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-11-ledd-1-punkt-3"><article class="legalP" id="kapittel-1-foreslåttparagraf-11-ledd-1-punkt-3-ledd-1">rutiner for varsling av myndighetene ved begjæring om gjeldsforhandlinger eller konkurs</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-11-ledd-1-punkt-4"><article class="legalP" id="kapittel-1-foreslåttparagraf-11-ledd-1-punkt-4-ledd-1">oversikt over elektroniske kommunikasjonsnett og -tjenester som inngår i egen infrastruktur, herunder innleid overføringskapasitet</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-11-ledd-1-punkt-5"><article class="legalP" id="kapittel-1-foreslåttparagraf-11-ledd-1-punkt-5-ledd-1">oversikt over egne brukere med samfunnskritisk funksjon.</article></article></li></ul></article><article class="legalP" id="kapittel-1-foreslåttparagraf-11-ledd-2">Planer sendes til Post- og teletilsynet årlig per 31. desember og ved vesentlige endringer i opplysningene.</article><article class="legalP" id="kapittel-1-foreslåttparagraf-11-ledd-3">I særlige tilfeller kan Post- og teletilsynet frita fra plikten til å utarbeide planer.</article></article><article class="futureLegalArticle" data-name="§8-7" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 8-7</span>. <span class="legalArticleTitle">Gjennomføring av forordning (EF) nr. 460/2004</span></span><article class="legalP" id="kapittel-1-foreslåttparagraf-12-ledd-1">EØS-avtalen vedlegg XI nr. 5cp (forordning (EF) nr. 460/2004 av 10. mars 2004) om opprettelse av det europeiske byrå for nett- og informasjonssikkerhet (ENISA) gjelder som forskrift med de tilpasninger som følger av vedlegg XI, protokoll 1 til avtalen og avtalen for øvrig.</article></article> <article class="defaultP" margin-top="true">§ 9-2 nytt annet ledd skal lyde:</article><article class="legalP" id="kapittel-1-ledd-11">Eier av privat elektronisk kommunikasjonsnett i boligsammenslutninger og næringsbygg, kontorlokaler mv. har ansvar for at tjenester formidles til den enkelte beboer og andre sluttbrukere med samme kvalitet som tilbyder av elektronisk kommunikasjonstjeneste leverer i grensesnittet mellom offentlig og privat nett. Eier har også ansvar for at den enkelte beboer og andre sluttbrukere får tilgang til leveringspliktige tjenester og funksjonalitet dersom de ønsker det, til minst like gode vilkår som det tilbyder med leveringsplikt tilbyr.</article> <article class="defaultP" margin-top="true">§ 9-7 oppheves.</article> <article class="defaultP" margin-top="true">§ 10-1 og ny § 10-1a skal lyde:</article><article class="futureLegalArticle" data-name="§10-1" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 10-1</span>. <span class="legalArticleTitle">Brukerklagenemnda for elektronisk kommunikasjon</span></span><article class="legalP" id="kapittel-1-foreslåttparagraf-13-ledd-1">Brukerklagenemnda skal behandle klager fra sluttbruker vedrørende tvister med tilbyder knyttet til leveringspliktig tjeneste, avtale om kjøp av annen offentlig telefontjeneste og Internettilgang. Slike tvister kan blant annet gjelde inngåelse og oppfyllelse av abonnementsavtale, kvalitet, fakturering og erstatning. Nemnda skal ikke behandle tvister om grensene for leveringsplikten.</article><article class="legalP" id="kapittel-1-foreslåttparagraf-13-ledd-2">Nye tilbydere plikter å melde fra til Brukerklagenemnda så snart de begynner å tilby tjenester som nevnt i første ledd.</article><article class="legalP" id="kapittel-1-foreslåttparagraf-13-ledd-3">Klageadgangen er subsidiær, slik at sluttbruker først må rette klagen til tilbyder. Sluttbruker kan likevel bringe tvisten direkte inn for Brukerklagenemnda dersom:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-13-ledd-3-punkt-1"><article class="legalP" id="kapittel-1-foreslåttparagraf-13-ledd-3-punkt-1-ledd-1">Tilbyder ikke skriftlig har orientert klager om forventet behandlingstid innen to uker etter at tilbyder mottok klagen, eller</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-13-ledd-3-punkt-2"><article class="legalP" id="kapittel-1-foreslåttparagraf-13-ledd-3-punkt-2-ledd-1">tilbyder ikke har gitt endelig svar på klagen innen rimelig tid.</article></article></li></ul><p class="leddfortsettelse">Så lenge en tvist er til behandling i Brukerklagenemnda, kan den ikke bringes inn for de alminnelige domstolene.</p></article><article class="legalP" id="kapittel-1-foreslåttparagraf-13-ledd-4">Post- og teletilsynet kan fastsette nærmere bestemmelser om nemndas organisering og saksbehandling.</article></article><article class="futureLegalArticle" data-name="§10-1a" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 10-1a</span>. <span class="legalArticleTitle">Brukerklagenemndas finansiering</span></span><article class="legalP" id="kapittel-1-foreslåttparagraf-14-ledd-1">Brukerklagenemnda skal finansieres av tilbyderne som omfattes av § 10-1 første ledd gjennom:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-14-ledd-1-punkt-1"><article class="legalP" id="kapittel-1-foreslåttparagraf-14-ledd-1-punkt-1-ledd-1">En årlig grunnavgift på inntil 10 rettsgebyr</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-14-ledd-1-punkt-2"><article class="legalP" id="kapittel-1-foreslåttparagraf-14-ledd-1-punkt-2-ledd-1">et klagegebyr fordelt på tilbyderne basert på en forholdsmessig andel av det antall skriftlige klager Brukerklagenemnda har mottatt vedrørende den aktuelle tilbyder.</article></article></li></ul><p class="leddfortsettelse">Brukerklagenemndas styre kan fastsette et høyere beløp enn angitt i punkt 1 for tilbydere med høy relevant omsetning og kan differensiere avgiften for disse.</p></article><article class="legalP" id="kapittel-1-foreslåttparagraf-14-ledd-2">Brukerklagenemndas styre skal innen første desember hvert år utarbeide og vedta et budsjett for en forsvarlig drift det påfølgende kalenderåret. Budsjettet skal umiddelbart oversendes Post- og teletilsynet til orientering.</article><article class="legalP" id="kapittel-1-foreslåttparagraf-14-ledd-3">Klagegebyrene skal stå i forhold til de budsjetterte utgiftene. Gebyr for nye tilbydere beregnes ut fra snitt av innbetalte gebyrer i siste tertialbudsjett og avregnes i forhold til resterende måneder i budsjettperioden. Brukerklagenemndas styre kan, dersom det er nødvendig for å sikre forsvarlig drift, kreve tilleggsinnbetalinger i løpet av driftsåret. Beslutning om tilleggsinnbetaling skal umiddelbart oversendes Post- og teletilsynet til orientering.</article></article> <article class="defaultP" margin-top="true">§ 10-3 og ny § 10-3a skal lyde:</article><article class="futureLegalArticle" data-name="§10-3" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 10-3</span>. <span class="legalArticleTitle">Tilsyn og sanksjoner</span></span><article class="legalP" id="kapittel-1-foreslåttparagraf-15-ledd-1">Post- og teletilsynet fører tilsyn med gjennomføringen av forskriften, med unntak av § 5a-5 annet ledd, og kan gjennomføre sanksjoner etter ekomloven kapittel 10.</article></article><article class="futureLegalArticle" data-name="§10-3a" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 10-3a</span>. <span class="legalArticleTitle">Utmåling av overtredelsesbotens størrelse</span></span><article class="legalP" id="kapittel-1-foreslåttparagraf-16-ledd-1">Ved utmåling av overtredelsesbot skal det legges særlig vekt på overtredelsens grovhet, overtredelsens varighet, utvist skyld og foretakets omsetning.</article><article class="legalP" id="kapittel-1-foreslåttparagraf-16-ledd-2">Ved vurdering av overtredelsens grovhet skal det særlig tas hensyn til:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-16-ledd-2-punkt-1"><article class="legalP" id="kapittel-1-foreslåttparagraf-16-ledd-2-punkt-1-ledd-1">Overtredelsens art</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-16-ledd-2-punkt-2"><article class="legalP" id="kapittel-1-foreslåttparagraf-16-ledd-2-punkt-2-ledd-1">foretakets gevinst</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-16-ledd-2-punkt-3"><article class="legalP" id="kapittel-1-foreslåttparagraf-16-ledd-2-punkt-3-ledd-1">dens faktiske innvirkning på markedet</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-16-ledd-2-punkt-4"><article class="legalP" id="kapittel-1-foreslåttparagraf-16-ledd-2-punkt-4-ledd-1">størrelsen på det berørte markedet og</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-16-ledd-2-punkt-5"><article class="legalP" id="kapittel-1-foreslåttparagraf-16-ledd-2-punkt-5-ledd-1">om overtrederen har hatt en ledende eller passiv rolle i overtredelsen.</article></article></li></ul><p class="leddfortsettelse">Andre momenter som kan påvirke utmålingen av overtredelsesboten er blant annet:</p><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-16-ledd-2-punkt-6"><article class="legalP" id="kapittel-1-foreslåttparagraf-16-ledd-2-punkt-6-ledd-1">Om avtaler eller tiltak er gjennomført</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-16-ledd-2-punkt-7"><article class="legalP" id="kapittel-1-foreslåttparagraf-16-ledd-2-punkt-7-ledd-1">om foretaket ved retningslinjer, instruksjon, opplæring, kontroll eller andre tiltak kunne ha forebygget overtredelsen</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-16-ledd-2-punkt-8"><article class="legalP" id="kapittel-1-foreslåttparagraf-16-ledd-2-punkt-8-ledd-1">økonomien til det konsern foretaket er en del av og</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-16-ledd-2-punkt-9"><article class="legalP" id="kapittel-1-foreslåttparagraf-16-ledd-2-punkt-9-ledd-1">om foretaket har bistått myndigheten i forbindelse med utredning av overtredelsen.</article></article></li></ul></article><article class="legalP" id="kapittel-1-foreslåttparagraf-16-ledd-3">Post- og teletilsynet kan ilegge overtredelsesbot på inntil 1 prosent av foretakets omsetning dersom foretak eller noen som handler på vegne av foretaket forsettlig eller uaktsomt begår overtredelser som nevnt i ekomloven § 10-13. Omsetning er foretakets samlede salgsinntekt for siste regnskapsår. Når en sammenslutning av foretak er overtreder og overtredelsen angår medlemsforetakenes aktiviteter, er omsetning den samlede salgsinntekten til de medlemmene som er aktive på de markeder som berøres av overtredelsen.</article><article class="legalP" id="kapittel-1-foreslåttparagraf-16-ledd-4">Post- og teletilsynet kan ilegge fysisk person som forsettlig eller uaktsomt begår overtredelser som nevnt i ekomloven § 10-13 overtredelsesbot på inntil 30 rettsgebyr.</article><article class="legalP" id="kapittel-1-foreslåttparagraf-16-ledd-5">Post- og teletilsynet kan i forskrift fastsette standardisert overtredelsesbot på inntil 30 rettsgebyr for foretak eller noen som handler på vegne av foretak, og for person som nevnt i fjerde ledd.</article></article> <article class="defaultP" margin-top="true">§ 10-6 nye tredje til sjette ledd skal lyde:</article><article class="legalP" id="kapittel-1-ledd-12">Forskrift 14. januar 2008 nr. 40 om endring i ekomforskriften trer i kraft 15. januar 2008, med unntak av kapittel 5a Fellesfakturert tjeneste som trer i kraft 1. juli 2008.</article><article class="legalP" id="kapittel-1-ledd-13">Fra 15. januar 2008 oppheves forskrift 14. februar 2001 nr. 163 om kabel-tv-nett.</article><article class="legalP" id="kapittel-1-ledd-14">Fra 15. januar 2008 oppheves forskrift 17. september 2001 nr. 1087 om auksjon av tillatelser til frekvenser i 900 og 1800 MHz båndene.</article><article class="legalP" id="kapittel-1-ledd-15">Fra 1. juli 2008 oppheves forskrift 3. mars 1994 nr. 190 om teletorgtjenester.</article></section><section class="section" data-name="kapII" id="kapittel-2" data-lovdata-URL="LTI/forskrift/2008-01-14-40/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 15. januar 2008 med unntak av kapittel 5a Fellesfakturert tjeneste som trer i kraft 1. juli 2008.</article></section></main></body></html>