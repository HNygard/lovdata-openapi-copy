<!DOCTYPE html><html lang="no"><head><title>Forskrift om endring i forskrift for ressursforvaltning i petroleumsvirksomheten (ressursforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-12-29-1625</dd><dt class="dokid">DokumentID</dt><dd class="dokid">LTI/forskrift/2008-12-29-1625</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 1 s 167</dd><dt class="dateInForce">I kraft fra</dt><dd class="dateInForce">2009-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-06-18-749</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-11-29-72/§10-18</li><li>forskrift/1997-06-27-653/§46</li><li>forskrift/1997-06-27-653/§47</li><li>forskrift/1997-06-27-653/§48</li><li>forskrift/1997-06-27-653/§53</li><li>forskrift/1997-06-27-653/§67</li><li>forskrift/1997-06-27-653/§74</li><li>forskrift/1991-10-04-1016</li></ul></dd><dt class="dateOfPublication">Kunngjort</dt><dd class="dateOfPublication">2009-01-23 15:00</dd><dt class="journalNumber">Journalnummer</dt><dd class="journalNumber">2008-1277</dd><dt class="titleShort">Korttittel</dt><dd class="titleShort">Endr. i ressursforskriften</dd><dt class="title">Tittel</dt><dd class="title">Forskrift om endring i forskrift for ressursforvaltning i petroleumsvirksomheten (ressursforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Oljedirektoratet 29. desember 2008 med hjemmel i lov 29. november 1996 nr. 72 om petroleumsvirksomhet § 10-18, jf. forskrift 27. juni 1997 nr. 653 til lov om petroleumsvirksomhet § 46, § 47, § 48, § 53, § 67 og § 74, jf. delegeringsvedtak 4. oktober 1991 nr. 1016.</dd><dt class="refid">RefID</dt><dd class="refid">forskrift/2008-12-29-1625</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift for ressursforvaltning i petroleumsvirksomheten (ressursforskriften)<ul class="tocSubUl"><li>I<ul class="tocSubUl"><li>§ 4. Særskilte opplysninger i forbindelse med undersøkelsesaktivitet</li><li>§ 5. Fartøy som foretar seismisk undersøkelse på norsk kontinentalsokkel</li><li>§ 6. Fiskerikyndig person om bord i fartøy som foretar seismisk undersøkelse</li><li>§ 7. Traséundersøkelser og andre grunnundersøkelser</li><li>§ 11. Betegnelse for grunne borehull og andre undersøkelser</li><li>§ 12. Betegnelse for innretninger</li><li>§ 21. Loggbok for fiskerikyndig person</li></ul></li><li>II</li><li>Merknad</li></ul></li></ul></dd></dl></header><main class="documentBody" data-lovdata-URL="LTI/forskrift/2008-12-29-1625" id="dokument"><h1>Forskrift om endring i forskrift for ressursforvaltning i petroleumsvirksomheten (ressursforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2008-12-29-1625/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 18. juni 2001 nr. 749 for ressursforvaltning i petroleumsvirksomheten (ressursforskriften) gjøres følgende endringer:</article> <article class="defaultP" margin-top="true">§ 4, § 5, § 6 og § 7 skal lyde:</article><article class="futureLegalArticle" data-name="§4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Særskilte opplysninger i forbindelse med undersøkelsesaktivitet</span></span><article class="legalP" id="kapittel-1-foreslåttparagraf-1-ledd-1">Følgende opplysninger skal sendes inn til Oljedirektoratet, Fiskeridirektoratet, Havforskningsinstituttet og Forsvarsdepartementet:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">Senest fem uker før undersøkelsesaktiviteten starter: <ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1-punkt-1-ledd-1">betegnelse på undersøkelsen,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-1-ledd-1-punkt-2-ledd-1">hvilken undersøkelses- eller utvinningstillatelse undersøkelsen skal foretas i medhold av,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-1-ledd-1-punkt-3-ledd-1">navn på innehaver av undersøkelsestillatelse,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-1-punkt-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-1-ledd-1-punkt-4-ledd-1">type undersøkelsesaktivitet som skal utføres (seismisk 2D eller 3D, elektromagnetisk, grunne boringer mv.),</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-ledd-1-punkt-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-1-ledd-1-punkt-5-ledd-1">navn på den som skal utføre undersøkelsen,</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-1-ledd-1-punkt-1-ledd-1-punkt-6"><article class="legalP" id="kapittel-1-foreslåttparagraf-1-ledd-1-punkt-1-ledd-1-punkt-6-ledd-1">tidspunkt for planlagt oppstart og avslutning,</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-1-ledd-1-punkt-1-ledd-1-punkt-7"><article class="legalP" id="kapittel-1-foreslåttparagraf-1-ledd-1-punkt-1-ledd-1-punkt-7-ledd-1">undersøkelsens planlagte lengde, både båt-km og CDP-km,</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-1-ledd-1-punkt-1-ledd-1-punkt-8"><article class="legalP" id="kapittel-1-foreslåttparagraf-1-ledd-1-punkt-1-ledd-1-punkt-8-ledd-1">undersøkelsesområdet (blokk, – nødvendig antall geografiske koordinater – minst fire. Hele undersøkelsesområdet må oppgis, inkludert areal for nødvendig kalibrering og testing av utstyr i forbindelse med undersøkelsen samt området som kreves for å snu fartøyet),</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-1-ledd-1-punkt-1-ledd-1-punkt-9"><article class="legalP" id="kapittel-1-foreslåttparagraf-1-ledd-1-punkt-1-ledd-1-punkt-9-ledd-1">antall luftkanoner og samlet kammervolum, eventuelt andre signalkilder,</article></article></li><li data-li-identifier="j)" data-name="j)"><article class="listArticle" id="kapittel-1-foreslåttparagraf-1-ledd-1-punkt-1-ledd-1-punkt-10"><article class="legalP" id="kapittel-1-foreslåttparagraf-1-ledd-1-punkt-1-ledd-1-punkt-10-ledd-1">antall hydrofonkabler samt slepets lengde,</article></article></li><li data-li-identifier="k)" data-name="k)"><article class="listArticle" id="kapittel-1-foreslåttparagraf-1-ledd-1-punkt-1-ledd-1-punkt-11"><article class="legalP" id="kapittel-1-foreslåttparagraf-1-ledd-1-punkt-1-ledd-1-punkt-11-ledd-1">navn på fartøy,</article></article></li><li data-li-identifier="l)" data-name="l)"><article class="listArticle" id="kapittel-1-foreslåttparagraf-1-ledd-1-punkt-1-ledd-1-punkt-12"><article class="legalP" id="kapittel-1-foreslåttparagraf-1-ledd-1-punkt-1-ledd-1-punkt-12-ledd-1">fartøyenes kallesignal, IMO-nummer og nasjonalitet,</article></article></li><li data-li-identifier="m)" data-name="m)"><article class="listArticle" id="kapittel-1-foreslåttparagraf-1-ledd-1-punkt-1-ledd-1-punkt-13"><article class="legalP" id="kapittel-1-foreslåttparagraf-1-ledd-1-punkt-1-ledd-1-punkt-13-ledd-1">eventuelt anløp av indre norske farvann,</article></article></li><li data-li-identifier="n)" data-name="n)"><article class="listArticle" id="kapittel-1-foreslåttparagraf-1-ledd-1-punkt-1-ledd-1-punkt-14"><article class="legalP" id="kapittel-1-foreslåttparagraf-1-ledd-1-punkt-1-ledd-1-punkt-14-ledd-1">navn på fiskerikyndig person dersom vedkommende allerede er avklart,</article></article></li><li data-li-identifier="o)" data-name="o)"><article class="listArticle" id="kapittel-1-foreslåttparagraf-1-ledd-1-punkt-1-ledd-1-punkt-15"><article class="legalP" id="kapittel-1-foreslåttparagraf-1-ledd-1-punkt-1-ledd-1-punkt-15-ledd-1">format på de innsamlede dataene,</article></article></li><li data-li-identifier="p)" data-name="p)"><article class="listArticle" id="kapittel-1-foreslåttparagraf-1-ledd-1-punkt-1-ledd-1-punkt-16"><article class="legalP" id="kapittel-1-foreslåttparagraf-1-ledd-1-punkt-1-ledd-1-punkt-16-ledd-1">om dataene skal være omsettelige eller ikke,</article></article></li><li data-li-identifier="q)" data-name="q)"><article class="listArticle" id="kapittel-1-foreslåttparagraf-1-ledd-1-punkt-1-ledd-1-punkt-17"><article class="legalP" id="kapittel-1-foreslåttparagraf-1-ledd-1-punkt-1-ledd-1-punkt-17-ledd-1">vurdering av om undersøkelsesaktiviteten kan skade særlig sårbare miljøressurser.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">Ukentlig mens undersøkelsesaktiviteten pågår: <ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-2-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-2-ledd-1-punkt-1-ledd-1">betegnelse på undersøkelsen,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1-punkt-2-ledd-1">hvilken undersøkelses- eller utvinningstillatelse undersøkelsen skal foretas i medhold av,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-2-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-2-ledd-1-punkt-3-ledd-1">navn på innehaver av undersøkelsestillatelse,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-1-punkt-2-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-2-ledd-1-punkt-4-ledd-1">dato for oppstart av undersøkelsen. Dato for avslutning medtas på siste ukemelding,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-ledd-1-punkt-2-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-2-ledd-1-punkt-5-ledd-1">status for aktiviteten, for eksempel antall kilometer skutt totalt og i løpet av siste uke, både båt-km og CDP-km,</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-1-ledd-1-punkt-2-ledd-1-punkt-6"><article class="legalP" id="kapittel-1-foreslåttparagraf-1-ledd-1-punkt-2-ledd-1-punkt-6-ledd-1">navn på fartøy, kallesignal og navn på fiskerikyndig person,</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-1-ledd-1-punkt-2-ledd-1-punkt-7"><article class="legalP" id="kapittel-1-foreslåttparagraf-1-ledd-1-punkt-2-ledd-1-punkt-7-ledd-1">eventuelt anløp av indre norske farvann.</article></article></li></ul></article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">Endring av undersøkelser, jf. petroleumsforskriften § 6: <ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-3-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-3-ledd-1-punkt-1-ledd-1">dersom aktiviteten ikke påbegynnes til fastsatt tidspunkt, skal rettighetshaver så snart som mulig sende ny melding om oppstartstidspunkt for aktiviteten til myndighetene som angitt i punkt 1,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-3-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-3-ledd-1-punkt-2-ledd-1">dersom aktiviteten ønskes videreført ut over fastsatt tidspunkt for avslutning, skal rettighetshaver senest ti virkedager før fastsatt tidspunkt for avslutning sende opplysninger for aktiviteten til myndighetene som angitt i første ledd.</article></article></li></ul></article><article class="legalP" id="kapittel-1-foreslåttparagraf-1-ledd-1-punkt-3-ledd-2">Oljedirektoratet kan gjøre unntak fra fristene angitt ovenfor.</article></article></li></ul></article><article class="legalP" id="kapittel-1-foreslåttparagraf-1-ledd-2">Bestemmelsene i § 4 gjelder også for trasé- og andre grunnundersøkelser som omfatter seismisk datainnsamling.</article></article><article class="futureLegalArticle" data-name="§5" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Fartøy som foretar seismisk undersøkelse på norsk kontinentalsokkel</span></span><article class="legalP" id="kapittel-1-foreslåttparagraf-2-ledd-1">Fartøy som foretar seismisk undersøkelse, skal holde forsvarlig avstand til fartøy som driver fiske og fra faststående og flytende fiskeredskap. Særlig aktsomhet skal utvises når større ansamlinger av fiskefartøy observeres.</article><article class="legalP" id="kapittel-1-foreslåttparagraf-2-ledd-2">Fartøy som foretar seismiske undersøkelser, skal ha fiskerikyndig person om bord når det er nødvendig av hensyn til fiskerivirksomheten i området. I tvilstilfeller har Oljedirektoratet avgjørende myndighet.</article><article class="legalP" id="kapittel-1-foreslåttparagraf-2-ledd-3">Valg av fiskerikyndig person for den enkelte undersøkelsen skal meldes til Fiskeridirektoratets regionkontor i<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-3-punkt-1"><article class="legalP" id="kapittel-1-foreslåttparagraf-2-ledd-3-punkt-1-ledd-1">Region Sør for seismisk undersøkelse i området sør for 62° N</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-3-punkt-2"><article class="legalP" id="kapittel-1-foreslåttparagraf-2-ledd-3-punkt-2-ledd-1">Region Møre og Romsdal for seismisk undersøkelse i området mellom 62° N og 67° N</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-3-punkt-3"><article class="legalP" id="kapittel-1-foreslåttparagraf-2-ledd-3-punkt-3-ledd-1">Region Troms for seismisk undersøkelse i området nord for 67° N.</article></article></li></ul></article><article class="legalP" id="kapittel-1-foreslåttparagraf-2-ledd-4">Dersom seismisk undersøkelse skal foregå innenfor flere av de ovennevnte områdene, skal den fiskerikyndige personen meldes til regionkontoret i det området hvor hoveddelen av aktiviteten skal foregå.</article><article class="legalP" id="kapittel-1-foreslåttparagraf-2-ledd-5">Melding om navn på fiskerikyndig person for undersøkelsen, samt navn på fartøy, tidsrom og arbeidsområde, skal sendes vedkommende regionkontor senest fem virkedager før den seismiske undersøkelsen planlegges startet.</article><article class="legalP" id="kapittel-1-foreslåttparagraf-2-ledd-6">Den fiskerikyndige skal ha en rådgivende funksjon for undersøkelsen innenfor sitt fagområde og skal sikres en fri og uavhengig stilling.</article><article class="legalP" id="kapittel-1-foreslåttparagraf-2-ledd-7">Rettighetshaveren og/eller den som står for driften av fartøyet skal gjøre relevante bestemmelser og data tilgjengelig for den fiskerikyndige.</article><article class="legalP" id="kapittel-1-foreslåttparagraf-2-ledd-8">Følgefartøy skal ha en passiv rolle i forhold til tredjepart.</article><article class="legalP" id="kapittel-1-foreslåttparagraf-2-ledd-9">Oljedirektoratet kan gjøre unntak fra fristen angitt ovenfor.</article></article><article class="futureLegalArticle" data-name="§6" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Fiskerikyndig person om bord i fartøy som foretar seismisk undersøkelse</span></span><article class="legalP" id="kapittel-1-foreslåttparagraf-3-ledd-1">Den fiskerikyndige personen skal som hovedregel være aktiv fisker og/eller ha nødvendige kunnskaper med hensyn til<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">de farvannene det seismiske fartøyet skal operere i,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">den fiskeriaktiviteten som foregår i det aktuelle farvannet,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">navigasjon,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1">seismisk datainnsamling,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-1-punkt-5"><article class="legalP" id="kapittel-1-foreslåttparagraf-3-ledd-1-punkt-5-ledd-1">det norske og det engelske språk.</article></article></li></ul></article><article class="legalP" id="kapittel-1-foreslåttparagraf-3-ledd-2">Den fiskerikyndige skal ha gjennomført og bestått prøve for godkjent kurs.</article><article class="legalP" id="kapittel-1-foreslåttparagraf-3-ledd-3">Den fiskerikyndige personen skal i løpet av de siste fem årene ha vært aktiv fisker og/eller fiskerikyndig person i minst tolv måneder til sammen. Det må til enhver tid kunne dokumenteres at dette kravet er oppfylt. Manglende dokumentasjon kan medføre at vedkommende person strykes fra Fiskeridirektoratets register over fiskerikyndige personer.</article><article class="legalP" id="kapittel-1-foreslåttparagraf-3-ledd-4">Den fiskerikyndige personen har plikt til å gjøre seg kjent med innholdet i tillatelsen og andre relevante bestemmelser.</article></article><article class="futureLegalArticle" data-name="§7" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Traséundersøkelser og andre grunnundersøkelser</span></span><article class="legalP" id="kapittel-1-foreslåttparagraf-4-ledd-1">Rettighetshaver skal senest fem uker før traséundersøkelser og andre grunnundersøkelser påbegynnes sende følgende opplysninger til Oljedirektoratet med kopi til Fiskeridirektoratet, Havforskningsinstituttet og Forsvarsdepartementet:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">formålet med undersøkelsene,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">tid, varighet og sted for undersøkelsene,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-ledd-1-punkt-3"><article class="legalP" id="kapittel-1-foreslåttparagraf-4-ledd-1-punkt-3-ledd-1">undersøkelsesmetoder,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-4-ledd-1-punkt-4"><article class="legalP" id="kapittel-1-foreslåttparagraf-4-ledd-1-punkt-4-ledd-1">hvilket fartøy som skal benyttes,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-4-ledd-1-punkt-5"><article class="legalP" id="kapittel-1-foreslåttparagraf-4-ledd-1-punkt-5-ledd-1">hvor dypt det eventuelt skal bores.</article></article></li></ul><p class="leddfortsettelse">Bestemmelsene i § 4 gjelder også for trasé- og andre grunnundersøkelser som omfatter seismisk datainnsamling.</p></article><article class="legalP" id="kapittel-1-foreslåttparagraf-4-ledd-2">Fartøy som foretar trasé- og andre grunnundersøkelser skal ha fiskerikyndig person om bord når det er nødvendig av hensyn til fiskerivirksomheten i området. I tvilstilfeller har Oljedirektoratet avgjørende myndighet. Melding om navn på fiskerikyndig person for undersøkelsen, samt navn på fartøy, tidsrom og arbeidsområde, skal sendes vedkommende regionkontor i Fiskeridirektoratet senest 5 virkedager før aktiviteten påbegynnes.</article><article class="legalP" id="kapittel-1-foreslåttparagraf-4-ledd-3">Oljedirektoratet kan gjøre unntak fra fristene i første og annet ledd.</article><article class="legalP" id="kapittel-1-foreslåttparagraf-4-ledd-4">Ved traséundersøkelser og andre grunnundersøkelser kan det ikke bores dypere enn 200 meter under sjøbunnen.</article><article class="legalP" id="kapittel-1-foreslåttparagraf-4-ledd-5">Før traséundersøkelser skal det sendes inn kart til Oljedirektoratet som viser den planlagte traseen og eventuelle prospektive områder. Målestokk og UTM-koordinater skal angis.</article></article> <article class="defaultP" margin-top="true">§ 11 og § 12 skal lyde:</article><article class="futureLegalArticle" data-name="§11" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Betegnelse for grunne borehull og andre undersøkelser</span></span><article class="legalP" id="kapittel-1-foreslåttparagraf-5-ledd-1">Oljedirektoratet fastsetter betegnelse og klassifisering av undersøkelser, herunder trasé- og grunnundersøkelser.</article><article class="legalP" id="kapittel-1-foreslåttparagraf-5-ledd-2">Identifikasjon for grunne borehull skal følge det samme systemet som for brønner/brønnbaner.</article></article><article class="futureLegalArticle" data-name="§12" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Betegnelse for innretninger</span></span><article class="legalP" id="kapittel-1-foreslåttparagraf-6-ledd-1">Permanent plasserte innretninger skal betegnes med kvadrant/blokknummeret og bokstaver fra A til Z, med unntak av U og T, for hvert felt eller blokk. Ved behov kan AA, AB mv. benyttes.</article></article> <article class="defaultP" margin-top="true">§ 21 skal lyde:</article><article class="futureLegalArticle" data-name="§21" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 21</span>. <span class="legalArticleTitle">Loggbok for fiskerikyndig person</span></span><article class="legalP" id="kapittel-1-foreslåttparagraf-7-ledd-1">Den fiskerikyndige personen skal føre loggbok (dagbok) etter fastsatt mal for den tiden vedkommende er om bord i det seismiske fartøyet. Loggboken skal etter endt tokt oppbevares hos rettighetshaveren i 2 år. Et eksemplar av loggboken skal innen to uker etter endt tokt sendes til Oljedirektoratet, Fiskeridirektoratet og Fiskeridirektoratets regionkontor i det aktuelle området.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2008-12-29-1625/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2009.</article></section><section class="section" id="kapittel-3" data-lovdata-URL="LTI/forskrift/2008-12-29-1625/KAPITTEL_3"><h2>Merknad</h2><article class="defaultP">I merknad til forskrift om ressursforvaltning gjøres følgende endringer:</article> <article class="defaultP" margin-top="true">Merknadskapittel 2 overskriften skal lyde:</article> <article class="defaultP" margin-top="true"><i>Merknadskapittel 2 Om undersøkelsestillatelse</i></article> <article class="defaultP" margin-top="true">Merknad til § 4 skal lyde:</article> <article class="defaultP" margin-top="true"><i>Til § 4 Særskilte opplysninger i forbindelse med undersøkelsesaktivitet</i></article><article class="legalP" id="kapittel-3-ledd-1">Denne paragrafen utdyper petroleumsforskriften § 6 med hensyn til hvilke opplysninger som skal sendes inn i forbindelse med undersøkelsesaktivitet. Plikt til å sende inn disse opplysningene har til nå vært fastsatt som vilkår i den enkelte undersøkelsestillatelse, samtidig som de har inngått i et eget skjema som Oljedirektoratet har utarbeidet i forbindelse med innsendelse av opplysninger før og under undersøkelsesaktivitet. Denne bestemmelsen medfører derfor ingen endring med hensyn til innsendelse av opplysninger. Kravet om at navn på fartøyer skal meldes, gjelder alle fartøy som er involvert i undersøkelsen.</article><article class="legalP" id="kapittel-3-ledd-2">I henhold til meldeplikten starter aktiviteten når kilden aktiveres.</article> <article class="defaultP" margin-top="true">Merknad til § 6 skal lyde:</article> <article class="defaultP" margin-top="true"><i>Til § 6 Fiskerikyndig person om bord i fartøy som foretar seismisk undersøkelse</i></article><article class="legalP" id="kapittel-3-ledd-3">Denne paragrafen er i hovedsak en videreføring av tidligere bestemmelser gitt i forskrift om fiskerikyndig person om bord i seismisk fartøy § 11. Nytt er en klargjøring av at den fiskerikyndige har plikt til å sette seg inn i hva retten til undersøkelse omfatter. Det stilles også krav om at den fiskerikyndige må vedlikeholde kunnskap og kompetanse for å bli stående i Fiskeridirektoratets register.</article><article class="legalP" id="kapittel-3-ledd-4">Når det gjelder bestemmelsene om at den fiskerikyndige må ha gjennomgått og bestått kurs, utsettes ikrafttredelse av denne regelen til 1. juni 2009, slik at det er gitt mulighet til å gjennomføre kurset.</article> <article class="defaultP" margin-top="true">Merknad til § 8 Boreprogram skal lyde:</article> <article class="defaultP" margin-top="true"><i>Boreprogram:</i></article><article class="legalP" id="kapittel-3-ledd-5">For geofaglig innhold i boreprogram vises det til NORSOK-standard D-010 Drilling and well operations, revisjon 3.</article><article class="legalP" id="kapittel-3-ledd-6">For letebrønner og utvinningsbrønner med letemål bør følgende informasjon være med i programmet:<ul class="defaultList"><li data-li-identifier="-" data-name="-"><article class="listArticle" id="kapittel-3-ledd-6-punkt-1"><article class="legalP" id="kapittel-3-ledd-6-punkt-1-ledd-1">Brønninformasjon: utvinningstillatelse, rettighetshavere, brønnavn, borerigg (navn, eier, vanndyp, RKB/rotasjonsbord etc.), koordinater, kort historikk for utvinningstillatelsen.</article></article></li><li data-li-identifier="-" data-name="-"><article class="listArticle" id="kapittel-3-ledd-6-punkt-2"><article class="legalP" id="kapittel-3-ledd-6-punkt-2-ledd-1">Geologisk bakgrunn: regional geologisk plassering, kart med koordinater over utvinningstillatelsen med prospektomriss og brønnplassering, litologisk kolonne med dyp, formasjoner og utfyllende tekst, trykk, temperatur.</article></article></li><li data-li-identifier="-" data-name="-"><article class="listArticle" id="kapittel-3-ledd-6-punkt-3"><article class="legalP" id="kapittel-3-ledd-6-punkt-3-ledd-1">Prospektomtale: kart (tid og dyp), geologisk omtale, hastigheter, kryssende seismiske linjer gjennom brønnen, minst en geoseismisk seksjon, volum med sannsynlighet.</article></article></li><li data-li-identifier="-" data-name="-"><article class="listArticle" id="kapittel-3-ledd-6-punkt-4"><article class="legalP" id="kapittel-3-ledd-6-punkt-4-ledd-1">Datainnsamling: type og mottager (inkl. OD), kriterier (for bl.a. kjerning, WL), tabell med planlagt formasjonsevaluering.</article></article></li><li data-li-identifier="-" data-name="-"><article class="listArticle" id="kapittel-3-ledd-6-punkt-5"><article class="legalP" id="kapittel-3-ledd-6-punkt-5-ledd-1">Organisasjonskart med posisjon, telefon, e-postadresse.</article></article></li></ul></article></section></main></body></html>