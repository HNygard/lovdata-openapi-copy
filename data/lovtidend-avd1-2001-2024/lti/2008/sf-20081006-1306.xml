<!DOCTYPE html><html lang="no"><head><title>Forskrift om krav til bachelorgraden ved Høgskolen i Bodø</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-10-06-1306</dd><dt class="dokid">DokumentID</dt><dd class="dokid">LTI/forskrift/2008-10-06-1306</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 13 s 1810</dd><dt class="dateInForce">I kraft fra</dt><dd class="dateInForce">2009-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-05-13-4277</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li><li>forskrift/2005-12-16-1574/§17</li></ul></dd><dt class="dateOfPublication">Kunngjort</dt><dd class="dateOfPublication">2008-12-12 15:15</dd><dt class="journalNumber">Journalnummer</dt><dd class="journalNumber">2008-1024</dd><dt class="titleShort">Korttittel</dt><dd class="titleShort">Forskrift om krav til bachelorgrad ved HiBo</dd><dt class="title">Tittel</dt><dd class="title">Forskrift om krav til bachelorgraden ved Høgskolen i Bodø</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret for Høgskolen i Bodø 6. oktober 2008 med hjemmel i lov 1. april 2005 nr. 15 om universiteter og høyskoler § 3-3, jf. forskrift 16. desember 2005 nr. 1574 om grader og yrkesutdanninger, beskyttet tittel og normert studietid ved universiteter og høyskoler § 17.</dd><dt class="refid">RefID</dt><dd class="refid">forskrift/2008-10-06-1306</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om krav til bachelorgraden ved Høgskolen i Bodø<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Krav til innhold i og oppbygging av bachelorgraden</li><li>§ 4. Krav til minste studieenhet</li><li>§ 5. Godkjenning/godskriving av annen utdanning, faglig overlapping</li><li>§ 6. Bekreftelse på oppnådd bachelorgrad</li><li>§ 7. Forutsetninger for å tilkjennes ny grad</li><li>§ 8. Klagebehandling</li><li>§ 9. Utfyllende regler</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2008-10-06-1306" id="dokument"><h1>Forskrift om krav til bachelorgraden ved Høgskolen i Bodø</h1><article class="legalArticle" data-lovdata-URL="LTI/forskrift/2008-10-06-1306/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften omhandler krav til innhold i og oppbygging av bachelorgrad ved Høgskolen i Bodø. Bachelorgraden er forutsatt å skulle ha en normert studietid på tre år (180 studiepoeng), og er første grad (lavere grad) innenfor gradsstrukturen: Bachelor-Master-Ph.D.</article></article><article class="legalArticle" data-lovdata-URL="LTI/forskrift/2008-10-06-1306/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskriften menes med:</article> <article class="defaultP" margin-top="true"><i>Studiepoeng</i></article><article class="legalP" id="paragraf-2-ledd-2">Mål på omfanget av et studium, der et fullt studieår er normert til 60 studiepoeng.</article> <article class="defaultP" margin-top="true"><i>Emne</i></article><article class="legalP" id="paragraf-2-ledd-3">Den minste studiepoenggivende enhet som kan inngå i et fag, en emnegruppe, et studium eller en grad.</article> <article class="defaultP" margin-top="true"><i>Fag</i></article><article class="legalP" id="paragraf-2-ledd-4">Samling av beslektede emner som er samlet under én felles fagbetegnelse.</article> <article class="defaultP" margin-top="true"><i>Emnegruppe</i></article><article class="legalP" id="paragraf-2-ledd-5">Kombinasjon av emner fra ett eller flere fag/fagområder som i en studieplan er definert som en samlet enhet.</article> <article class="defaultP" margin-top="true"><i>Studieprogram</i></article><article class="legalP" id="paragraf-2-ledd-6">Ett- eller flerårig studieløp (60 studiepoeng eller mer) med definert innhold i henhold til fastsatt studieplan, og som fører fram til avsluttende eksamen, og eventuelt til en grad.</article></article><article class="legalArticle" data-lovdata-URL="LTI/forskrift/2008-10-06-1306/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til innhold i og oppbygging av bachelorgraden</span></h2><article class="legalP" id="paragraf-3-ledd-1">Bachelorgrad oppnås på grunnlag av eksamen i fag/emner, emnegrupper eller studieprogram av minimum 180 studiepoengs omfang. Bachelorgraden ved Høgskolen i Bodø oppnås på ett av følgende grunnlag:<ul class="defaultList"><li data-li-identifier="1." data-name="1."><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Treårig studium (180 studiepoeng), som i henhold til nasjonalt fastsatt rammeplan gir bachelorgrad.</article></article></li><li data-li-identifier="2." data-name="2."><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Treårig studieprogram (180 studiepoeng), som i henhold til vedtak i styret for Høgskolen i Bodø gir bachelorgrad.</article></article></li><li data-li-identifier="3." data-name="3."><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Tre år normert studium (180 studiepoeng) med faglig spesialisering på minimum 80 studiepoeng kombinert med fordypning i annet fag, emner eller emnegrupper av minimum 30 studiepoengs omfang.</article></article></li><li data-li-identifier="4." data-name="4."><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">Ett studieprogram av minimum 120 studiepoengs omfang kombinert med godkjent påbygging eller spesialisering innenfor samme eller annet fag/fagområde av minimum 60 studiepoengs omfang.</article></article></li></ul></article><article class="legalP" id="paragraf-3-ledd-2">Graden kan omfatte inntil 10 studiepoeng tilsvarende Examen philosophicum.</article><article class="legalP" id="paragraf-3-ledd-3">Graden kan også omfatte inntil 10 studiepoeng Examen facultatum.</article></article><article class="legalArticle" data-lovdata-URL="LTI/forskrift/2008-10-06-1306/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til minste studieenhet</span></h2><article class="legalP" id="paragraf-4-ledd-1">Enheter som kan inngå i grunnlaget for bachelorgraden under § 3-3, ut over ex.phil./ex.fac., er fullførte emner/emnegrupper på minimum 10 studiepoeng. Mindre enheter kan godkjennes dersom de samlet kan vurderes å utgjøre minimum 10 studiepoeng innenfor samme fag/fagområde. Øverste faglige instans ved det fakultetet som gir bachelorgraden eller har ansvaret for det aktuelle faget, avgjør om mindre enheter kan godkjennes å utgjøre minimum 10 studiepoeng innenfor samme fag/fagområde.</article></article><article class="legalArticle" data-lovdata-URL="LTI/forskrift/2008-10-06-1306/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Godkjenning/godskriving av annen utdanning, faglig overlapping</span></h2><article class="legalP" id="paragraf-5-ledd-1">Det kan etter søknad gis fritak for fag/emne/emnegruppe som er forutsatt å inngå i en bachelorgrad ved Høgskolen i Bodø, med bakgrunn i godskriving/innpassing av tilsvarende fag/emne/emnegruppe avlagt ved annen høgre utdanningsinstitusjon. Studenter som tar fag/emner/emnegrupper ved annen institusjon som planlagt del av bachelorgraden ved Høgskolen i Bodø, bør søke om forhåndsgodkjenning.</article><article class="legalP" id="paragraf-5-ledd-2">Øverste faglige instans ved det fakultetet som gir bachelorgraden eller har ansvaret for det fagområdet som søknad om fritak gjelder, avgjør om det skal gis fritak på grunnlag av fag/emner/emnegrupper avlagt ved annen høgre utdanningsinstitusjon.</article><article class="legalP" id="paragraf-5-ledd-3">Innenfor bachelorgraden kan det ikke inngå faglig overlapping på mer enn 10 studiepoeng.</article></article><article class="legalArticle" data-lovdata-URL="LTI/forskrift/2008-10-06-1306/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Bekreftelse på oppnådd bachelorgrad</span></h2><article class="legalP" id="paragraf-6-ledd-1">Minst 60 av studiepoengene som inngår i grunnlaget for graden må være avlagt ved Høgskolen i Bodø. I særlige tilfeller kan styret for høgskolen bestemme at bachelorgrad skal utstedes selv om mindre enn 60 studiepoeng er avlagt ved Høgskolen i Bodø.<ul class="defaultList"><li data-li-identifier="1." data-name="1."><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">Bekreftelse på oppnådd bachelorgrad (vitnemål) etter § 3 nr. 1 og 2 utstedes automatisk for alle som har oppfylt kravene til fullført bachelorgrad ved Høgskolen i Bodø på normert studietid.</article></article></li><li data-li-identifier="2." data-name="2."><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">Bekreftelse på oppnådd bachelorgrad (vitnemål) etter § 3 nr. 3 og 4 utstedes etter søknad, forutsatt at søkeren kan dokumentere å oppfylle de kravene som er satt.</article></article></li><li data-li-identifier="3." data-name="3."><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">For oppnådd bachelorgrad etter § 3 nr. 1 og 2 angis graden på vitnemålet som «Bachelor i &lt;tittel på studieprogram&gt;». For oppnådd bachelorgrad etter § 3 nr. 3 og 4 angis graden på vitnemålet normalt som «Bachelor» uten faglig tilleggsbetegnelse.</article></article></li><li data-li-identifier="4." data-name="4."><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">Vitnemål etter § 3 nr. 3 og 4 utstedes av det fakultet der studenten har avlagt flest studiepoeng.</article></article></li></ul></article></article><article class="legalArticle" data-lovdata-URL="LTI/forskrift/2008-10-06-1306/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Forutsetninger for å tilkjennes ny grad</span></h2><article class="legalP" id="paragraf-7-ledd-1">En student som tidligere er tildelt en bachelorgrad, må ha gjennomført minst 60 nye studiepoeng, herunder ny fordypningsenhet, før det kan utstedes vitnemål for en ny bachelorgrad. Ny grad tildeles ikke for ny studieretning/spesialisering innenfor samme studieprogram.</article></article><article class="legalArticle" data-lovdata-URL="LTI/forskrift/2008-10-06-1306/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Klagebehandling</span></h2><article class="legalP" id="paragraf-8-ledd-1">Avslag om bekreftelse for oppnådd bachelorgrad (vitnemål) kan påklages etter forvaltningslovens bestemmelser. Klagen stiles til Høgskolen i Bodø og behandles av det fakultet som er ansvarlig for den aktuelle utdanningen.</article></article><article class="legalArticle" data-lovdata-URL="LTI/forskrift/2008-10-06-1306/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Utfyllende regler</span></h2><article class="legalP" id="paragraf-9-ledd-1">Rektor kan fastsette utfyllende regler innenfor rammen av bestemmelsene i denne forskrift.</article></article><article class="legalArticle" data-lovdata-URL="LTI/forskrift/2008-10-06-1306/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Denne forskrift trer i kraft fra 1. januar 2009. Fra samme dato oppheves forskrift 13. mai 2002 nr. 4277 om krav til bachelorgraden ved Høgskolen i Bodø.</article></article></main></body></html>