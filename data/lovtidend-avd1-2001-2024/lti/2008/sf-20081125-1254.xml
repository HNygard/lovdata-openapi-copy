<!DOCTYPE html><html lang="no"><head><title>Forskrift om endring i forskrift (Nr. 12) om beregning av merverdiavgift ved innførsel av varer</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-11-25-1254</dd><dt class="dokid">DokumentID</dt><dd class="dokid">LTI/forskrift/2008-11-25-1254</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 12 s 1731</dd><dt class="dateInForce">I kraft fra</dt><dd class="dateInForce">2009-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1975-12-12-2</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1969-06-19-66/§62</li><li>lov/1969-06-19-66/§66</li></ul></dd><dt class="dateOfPublication">Kunngjort</dt><dd class="dateOfPublication">2008-11-28 14:20</dd><dt class="journalNumber">Journalnummer</dt><dd class="journalNumber">2008-0967</dd><dt class="titleShort">Korttittel</dt><dd class="titleShort">Endr. i forskrift om mva. ved innførsel av varer</dd><dt class="title">Tittel</dt><dd class="title">Forskrift om endring i forskrift (Nr. 12) om beregning av merverdiavgift ved innførsel av varer</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 25. november 2008 med hjemmel i lov 19. juni 1969 nr. 66 om merverdiavgift § 62 fjerde ledd og § 66.</dd><dt class="refid">RefID</dt><dd class="refid">forskrift/2008-11-25-1254</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift (Nr. 12) om beregning av merverdiavgift ved innførsel av varer<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2008-11-25-1254" id="dokument"><h1>Forskrift om endring i forskrift (Nr. 12) om beregning av merverdiavgift ved innførsel av varer</h1><section class="section" data-name="kapI" id="kapittel-1" data-lovdata-URL="LTI/forskrift/2008-11-25-1254/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift (Nr. 12) 12. desember 1975 nr. 2 om beregning av merverdiavgift ved innførsel av varer gjøres følgende endringer:</article> <article class="defaultP" margin-top="true">§ 4 skal lyde:</article><article class="legalP" id="kapittel-1-ledd-2">Det skal ikke beregnes merverdiavgift av varer som innføres tollfritt etter tolloven § 5-1, § 5-2, § 5-3 første ledd bokstav a, § 5-4 første ledd bokstav a, c, d og f, § 5-5 og § 5-6 første ledd bokstav a, b og e.</article><article class="legalP" id="kapittel-1-ledd-3">Det skal ikke beregnes merverdiavgift av varer som innføres midlertidig tollfritt etter tolloven § 6-1, § 6-2 første ledd bokstav a, b, c, d, i, j og k og § 6-3 og § 6-4. Det skal heller ikke beregnes merverdiavgift av varer som innføres midlertidig tollfritt etter tolloven § 6-2 første ledd bokstav e for prøving, kontroll, testing og lignende i forbindelse med godkjenning av varer.</article><article class="legalP" id="kapittel-1-ledd-4">Det skal ikke beregnes merverdiavgift ved gjeninnførsel av varer etter reparasjon i tilfeller som nevnt i tolloven § 7-4 første ledd bokstav c.</article><article class="legalP" id="kapittel-1-ledd-5">Tollregionen kan kreve sikkerhetsstillelse for merverdiavgift av varer som innføres midlertidig etter tolloven § 6-2, § 6-3 og § 6-4.</article> <article class="defaultP" margin-top="true">§ 5 annet ledd skal lyde:</article><article class="legalP" id="kapittel-1-ledd-6">Toll- og avgiftsdirektoratet kan frita for merverdiavgift varer som er innført tollfritt etter tolloven § 5-4 første ledd bokstav e, forutsatt at eksportør og importør er en og samme person, institusjon eller firma.</article> <article class="defaultP" margin-top="true">§ 7 skal lyde:</article><article class="legalP" id="kapittel-1-ledd-7">For andre enn registreringspliktige og frivillig registrerte næringsdrivende gjelder følgende regler om tilbakebetaling:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">Toll- og avgiftsdirektoratet eller den det bemyndiger, kan tilbakebetale merverdiavgift for varer som innen ett år fra innførsel gjenutføres til utlandet i uforandret stand, dersom varene er feilsendt, er feilbestilt, levert for sent eller ikke er i overensstemmelse med mottakerens bestilling. Det samme gjelder ved gjenutførsel av varer som nevnt i tolloven § 6-2 første ledd bokstav b.</article></article></li><li data-li-identifier="b)" data-name="b)"><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">Ved gjenutførsel av varer som er mottatt til leie eller lån tilbakebetales merverdiavgift med fradrag av 5 pst. for hver måned eller del av måned regnet fra tidspunktet for tollbehandlingen.</article></article></li><li data-li-identifier="c)" data-name="c)"><article class="listArticle" id="kapittel-1-ledd-7-punkt-3"><article class="legalP" id="kapittel-1-ledd-7-punkt-3-ledd-1">Bokstav b gjelder tilsvarende ved gjenutførsel av anleggsmaskiner, anleggs- og transportmateriell som utenlandske firmaer har innført til midlertidig bruk her i landet. Det samme gjelder ved gjenutførsel av varer som er innført midlertidig tollfritt etter tolloven § 6-2 første ledd bokstav e for prøving og testing av varer som skal utføres og for varer som er innført midlertidig tollfritt etter tolloven § 6-2 første ledd bokstav f og g.</article></article></li><li data-li-identifier="d)" data-name="d)"><article class="listArticle" id="kapittel-1-ledd-7-punkt-4"><article class="legalP" id="kapittel-1-ledd-7-punkt-4-ledd-1">Ved feiltariffering, feilregning eller uriktig mengdebestemmelse eller verdiansettelse, får bestemmelsene i tolloven § 12-11 og § 12-12 fjerde ledd tilsvarende anvendelse.</article></article></li><li data-li-identifier="e)" data-name="e)"><article class="listArticle" id="kapittel-1-ledd-7-punkt-5"><article class="legalP" id="kapittel-1-ledd-7-punkt-5-ledd-1">Toll- og avgiftsdirektoratet eller den det bemyndiger, kan ellers tilbakebetale merverdiavgift for varer som gjenutføres innen 1 år fra innførselen i tilfelle hvor tollen blir eller kunne ha blitt tilbakebetalt.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2008-11-25-1254/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2009.</article></section></main></body></html>