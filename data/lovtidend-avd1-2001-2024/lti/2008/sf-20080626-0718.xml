<!DOCTYPE html><html lang="no"><head><title>Forskrift om posisjonsrapportering for fartøy i farvannene ved Svalbard</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-06-26-718</dd><dt class="dokid">DokumentID</dt><dd class="dokid">LTI/forskrift/2008-06-26-718</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 7 s 1200</dd><dt class="dateInForce">I kraft fra</dt><dd class="dateInForce">2008-07-18</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2008-04-11-342/§1</li><li>lov/1984-06-08-51/§2</li><li>lov/1984-06-08-51/§11</li></ul></dd><dt class="dateOfPublication">Kunngjort</dt><dd class="dateOfPublication">2008-06-27 14:40</dd><dt class="journalNumber">Journalnummer</dt><dd class="journalNumber">2008-0598</dd><dt class="titleShort">Korttittel</dt><dd class="titleShort">Forskrift om posisjon for fartøy ved Svalbard</dd><dt class="title">Tittel</dt><dd class="title">Forskrift om posisjonsrapportering for fartøy i farvannene ved Svalbard</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 26. juni 2008 med hjemmel i forskrift 11. april 2008 nr. 342 om havner og farvann på Svalbard § 1 første ledd, jf. lov 8. juni 1984 nr. 51 om havner og farvann m.v. § 2 tredje ledd og § 11 nr. 9.</dd><dt class="refid">RefID</dt><dd class="refid">forskrift/2008-06-26-718</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om posisjonsrapportering for fartøy i farvannene ved Svalbard<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li><li>§ 4. Plikt til å rapportere posisjoner</li><li>§ 5. Rapportens innhold</li><li>§ 6. Straffansvar</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2008-06-26-718" id="dokument"><h1>Forskrift om posisjonsrapportering for fartøy i farvannene ved Svalbard</h1><article class="legalArticle" data-lovdata-URL="LTI/forskrift/2008-06-26-718/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å sikre oversikt over fartøyers posisjoner og bevegelser av hensyn til sjøsikkerhet og miljø i farvannene ved Svalbard.</article></article><article class="legalArticle" data-lovdata-URL="LTI/forskrift/2008-06-26-718/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder i farvannene ved Svalbard.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" id="paragraf-2-ledd-2">Forskriften gjelder alle fartøyer som fører passasjerer og fartøyer med lengde på 24 meter eller mer.</article><article class="legalP" id="paragraf-2-ledd-3">Unntatt fra forskriften er militære fartøyer, herunder fartøyer under militær kommando, og fartøy som er pålagt automatisk sporing hver 6. time eller oftere.</article><article class="legalP" id="paragraf-2-ledd-4">Forskriften berører ikke reglene om at diplomatisk klarering må søkes på forhånd for adgang til farvannene ved Svalbard og anløp av havn som gjelder for fremmede statsskip.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. lov 27. juni 2003 nr. 57 § 1, jf. § 5.</article></footer></article><article class="legalArticle" data-lovdata-URL="LTI/forskrift/2008-06-26-718/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I denne forskriften forstås med:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1"><i>Farvannene ved Svalbard:</i> territorialfarvannet ved Svalbard, dvs. det indre farvann og sjøterritoriet ved Svalbard.</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1"><i>Fartøy:</i> enhver flytende innretning som kan brukes som transportmiddel, fremkomstmiddel, oppholdssted, produksjonssted eller lagersted, herunder undervannsfartøyer av enhver art.</article></article></li></ul></article></article><article class="legalArticle" data-lovdata-URL="LTI/forskrift/2008-06-26-718/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Plikt til å rapportere posisjoner</span></h2><article class="legalP" id="paragraf-4-ledd-1">Fartøyene skal rapportere til Kystverket slik:<ul class="defaultList"><li data-li-identifier="1." data-name="1."><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">Når fartøyet går inn i og ut av farvannet ved Svalbard,</article></article></li><li data-li-identifier="2." data-name="2."><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">når fartøyet ankommer eller avgår fra en havn, eller når fartøyet ankommer eller avgår ved ankring og</article></article></li><li data-li-identifier="3." data-name="3."><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">hver tolvte time når fartøyet er underveis.</article></article></li></ul></article></article><article class="legalArticle" data-lovdata-URL="LTI/forskrift/2008-06-26-718/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Rapportens innhold</span></h2><article class="legalP" id="paragraf-5-ledd-1">Fartøyene skal rapportere elektronisk eller ved hjelp av telefoni. Rapporten skal inneholde:<ul class="defaultList"><li data-li-identifier="1." data-name="1."><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">Fartøyets navn og kjenningssignal,</article></article></li><li data-li-identifier="2." data-name="2."><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">fartøyets posisjon, i grader, minutter og desimal minutt,</article></article></li><li data-li-identifier="3." data-name="3."><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">tidspunktet for posisjonen og</article></article></li><li data-li-identifier="4." data-name="4."><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">planlagt seilingsrute videre.</article></article></li></ul></article><article class="legalP" id="paragraf-5-ledd-2">Dersom fartøyet endrer den planlagte seilingsruten, skal det rapportere dette. Rapporten skal da, i tillegg til det som følger av første ledd nr. 1-3, inneholde ny planlagt seilingsrute.</article></article><article class="legalArticle" data-lovdata-URL="LTI/forskrift/2008-06-26-718/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Straffansvar</span></h2><article class="legalP" id="paragraf-6-ledd-1">Forsettlig eller uaktsom overtredelse av forskriften her, straffes med bøter etter lov 8. juni 1984 nr. 51 om havner og farvann m.v. § 28.</article></article><article class="legalArticle" data-lovdata-URL="LTI/forskrift/2008-06-26-718/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft 18. juli 2008.</article></article></main></body></html>