<!DOCTYPE html><html lang="no"><head><title>Forskrift om registrering, vurdering, godkjenning og begrensning av kjemikalier (REACH)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-05-30-516</dd><dt class="dokid">DokumentID</dt><dd class="dokid">LTI/forskrift/2008-05-30-516</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li><li>Justis- og politidepartementet</li><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 6 s 1006</dd><dt class="dateInForce">I kraft fra</dt><dd class="dateInForce">2008-05-30, 2008-06-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-12-19-1323</li><li>forskrift/1995-05-04-460</li><li>forskrift/1996-07-01-715</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§4</li><li>lov/1976-06-11-79/§5</li><li>lov/1976-06-11-79/§8a</li><li>forskrift/1977-08-05-2</li><li>forskrift/1990-09-07-730</li><li>lov/1981-03-13-6/§9</li><li>lov/1981-03-13-6/§49</li><li>lov/1981-03-13-6/§51</li><li>lov/1981-03-13-6/§78</li><li>lov/2005-06-17-62/§1-4</li><li>lov/2005-06-17-62/§3-1</li><li>lov/2005-06-17-62/§4-5</li><li>lov/2005-06-17-62/§5-4</li><li>lov/2002-06-14-20/§26</li><li>lov/2002-06-14-20/§27</li><li>lov/2002-06-14-20/§43</li></ul></dd><dt class="dateOfPublication">Kunngjort</dt><dd class="dateOfPublication">2008-05-30 15:05</dd><dt class="journalNumber">Journalnummer</dt><dd class="journalNumber">2008-0417</dd><dt class="titleShort">Korttittel</dt><dd class="titleShort">REACH-forskriften</dd><dt class="title">Tittel</dt><dd class="title">Forskrift om registrering, vurdering, godkjenning og begrensning av kjemikalier (REACH)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Miljøverndepartementet, Arbeids- og inkluderingsdepartementet og Justis- og politidepartementet 30. mai 2008 med hjemmel i lov 11. juni 1976 nr. 79 om kontroll med produkter og forbrukertjenester (produktkontrolloven) § 4, § 5 og § 8a, jf. forskrift 5. august 1977 nr. 2 om gjennomføring av lov om kontroll med produkter og forbrukertjenester og delegeringsvedtak 7. september 1990 nr. 730, lov 13. mars 1981 nr. 6 om vern mot forurensninger og om avfall (Forurensningsloven) § 9, § 49, § 51 og § 78, lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven) § 1-4 første ledd, § 3-1 tredje ledd, § 4-5 sjette ledd og § 5-4 tredje ledd og lov 14. juni 2002 nr. 20 om vern mot brann, eksplosjon og ulykker med farlig stoff og om brannvesenets redningsoppgaver (brann- og eksplosjonsvernloven) § 26 tredje ledd, § 27 og § 43 bokstav a og b. <br /> <strong>EØS-henvisninger:</strong> EØS-avtalen vedlegg II kap. XV nr. 12zc (forordning (EF) nr. 1907/2006).</dd><dt class="refid">RefID</dt><dd class="refid">forskrift/2008-05-30-516</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om registrering, vurdering, godkjenning og begrensning av kjemikalier (REACH)<ul class="tocSubUl"><li>§ 1. Forordningen</li><li>§ 2. Virkeområde</li><li>§ 3. Ansvarlig myndighet</li><li>§ 4. Unntak</li><li>§ 5. Tilsyn m.m.</li><li>§ 6. Klage</li><li>§ 7. Straff</li><li>§ 8. Ikrafttredelse og opphevelse av forskrifter</li><li>Forordning (EF) nr. 1907/2006</li></ul></li></ul></dd></dl></header><main class="documentBody" data-lovdata-URL="LTI/forskrift/2008-05-30-516" id="dokument"><h1>Forskrift om registrering, vurdering, godkjenning og begrensning av kjemikalier (REACH)</h1><article class="legalArticle" data-lovdata-URL="LTI/forskrift/2008-05-30-516/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forordningen</span></h2><article class="legalP" id="paragraf-1-ledd-1">EØS-avtalen vedlegg II kapittel XV nr. 12zc (forordning (EF) nr. 1907/2006) om registrering, vurdering, godkjenning og begrensning av kjemikalier (REACH) gjelder som forskrift med de endringer og tillegg som følger av vedlegg II kapittel XV, protokoll 1 til avtalen og avtalen for øvrig.</article></article><article class="legalArticle" data-lovdata-URL="LTI/forskrift/2008-05-30-516/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder i Norge, herunder petroleumsvirksomhet på norsk kontinentalsokkel.</article><article class="legalP" id="paragraf-2-ledd-2">Hele eller deler av forskriften kan gjøres gjeldende for Svalbard, Jan Mayen og bilandene fra den tid Kongen eller Miljøverndepartementet bestemmer.</article></article><article class="legalArticle" data-lovdata-URL="LTI/forskrift/2008-05-30-516/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ansvarlig myndighet</span></h2><article class="legalP" id="paragraf-3-ledd-1">Statens forurensningstilsyn er ansvarlig myndighet etter forordningen og fatter vedtak etter forordningen, herunder godkjenninger i henhold til kommisjonens vedtak etter avdeling VII kapittel 2 i forordningen.</article></article><article class="legalArticle" data-lovdata-URL="LTI/forskrift/2008-05-30-516/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Unntak</span></h2><article class="legalP" id="paragraf-4-ledd-1">I særlige tilfeller og forutsatt at det ikke vil stride mot forordningen eller internasjonale avtaler som Norge har inngått, kan Statens forurensningstilsyn eller den Miljøverndepartementet bemyndiger gjøre unntak fra denne forskriften.</article></article><article class="legalArticle" data-lovdata-URL="LTI/forskrift/2008-05-30-516/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilsyn m.m.</span></h2><article class="legalP" id="paragraf-5-ledd-1">Statens forurensningstilsyn, Arbeidstilsynet, Petroleumstilsynet, Direktoratet for samfunnssikkerhet og beredskap eller den Miljøverndepartementet, Arbeids- og inkluderingsdepartementet eller Justis- og politidepartementet bemyndiger, fører tilsyn med at denne forskriften overholdes innenfor sine respektive myndighetsområder.</article><article class="legalP" id="paragraf-5-ledd-2">Tilsynsmyndighetene kan på sine myndighetsområder fatte de vedtak som hjemmelslovene gir adgang til.</article></article><article class="legalArticle" data-lovdata-URL="LTI/forskrift/2008-05-30-516/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Klage</span></h2><article class="legalP" id="paragraf-6-ledd-1">Vedtak truffet av Statens forurensningstilsyn eller den Miljøverndepartementet bemyndiger, kan påklages til Miljøverndepartementet. Vedtak truffet av Arbeidstilsynets regioner kan påklages til Direktoratet for arbeidstilsynet. Vedtak truffet av Petroleumstilsynet eller den Arbeids- og inkluderingsdepartementet bemyndiger, kan påklages til Arbeids- og inkluderingsdepartementet. Vedtak truffet av Direktoratet for samfunnssikkerhet og beredskap eller den Justis- og politidepartementet bemyndiger, kan påklages til Justis- og politidepartementet.</article></article><article class="legalArticle" data-lovdata-URL="LTI/forskrift/2008-05-30-516/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Straff</span></h2><article class="legalP" id="paragraf-7-ledd-1">Ved overtredelse av denne forskrift eller vedtak fattet i medhold av den, kommer bestemmelsene om straff i hjemmelslovene til anvendelse, for så vidt overtredelsen ikke rammes av strengere straffebestemmelser.</article></article><article class="legalArticle" data-lovdata-URL="LTI/forskrift/2008-05-30-516/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse og opphevelse av forskrifter</span></h2><article class="legalP" id="paragraf-8-ledd-1">Denne forskrift trer i kraft straks. Fra samme dato oppheves forskrift 19. desember 1997 nr. 1323 om utarbeidelse og distribusjon av helse-, miljø- og sikkerhetsdatablad for farlige kjemikalier.</article><article class="legalP" id="paragraf-8-ledd-2">Fra 1. juni 2008 oppheves følgende forskrifter:<ul class="defaultList"><li><article class="listArticle" id="paragraf-8-ledd-2-punkt-1"><article class="legalP" id="paragraf-8-ledd-2-punkt-1-ledd-1">Forskrift 4. mai 1995 nr. 460 om vurdering og kontroll av risikoer ved eksisterende stoffer.</article></article></li><li><article class="listArticle" id="paragraf-8-ledd-2-punkt-2"><article class="legalP" id="paragraf-8-ledd-2-punkt-2-ledd-1">Forskrift 1. juli 1996 nr. 715 om forhåndsmelding av nye kjemiske stoffer.</article></article></li></ul></article></article><section class="section" id="kapittel-1" data-lovdata-URL="LTI/forskrift/2008-05-30-516/KAPITTEL_1"><h2>Forordning (EF) nr. 1907/2006</h2><article class="legalP" id="kapittel-1-ledd-1">Nedenfor gjengis EØS-avtalen vedlegg II kapittel XV nr. 12zc (forordning (EF) nr. 1907/2006 om registrering, vurdering, godkjenning og begrensning av kjemikalier) slik Miljøverndepartementet tolker denne delen av EØS-avtalen med de endringer og tillegg som følger av EØS-tilpasningen av rettsakten i samsvar med vedlegg II kapittel XV, protokoll 1 til avtalen og avtalen for øvrig.</article><article class="legalP" id="kapittel-1-ledd-2">Les forordning (EF) nr. 1907/2006 her: (pdf)</article></section></main></body></html>