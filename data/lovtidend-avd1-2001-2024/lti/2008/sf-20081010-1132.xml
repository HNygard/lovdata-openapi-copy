<!DOCTYPE html><html lang="no"><head><title>Forskrift om fordeling av tollkvoter for landbruksvarer</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-10-10-1132</dd><dt class="dokid">DokumentID</dt><dd class="dokid">LTI/forskrift/2008-10-10-1132</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 11 s 1595</dd><dt class="dateInForce">I kraft fra</dt><dd class="dateInForce">2008-10-10</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-06-20-907</li><li>forskrift/2005-12-22-1723</li><li>forskrift/2007-06-01-580</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1985-12-06-2107/§5</li><li>forskrift/1995-06-30-600</li></ul></dd><dt class="dateOfPublication">Kunngjort</dt><dd class="dateOfPublication">2008-10-24 14:20</dd><dt class="journalNumber">Journalnummer</dt><dd class="journalNumber">2008-0857</dd><dt class="titleShort">Korttittel</dt><dd class="titleShort">Forskrift om fordeling av landbrukstollkvoter</dd><dt class="title">Tittel</dt><dd class="title">Forskrift om fordeling av tollkvoter for landbruksvarer</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 10. oktober 2008 med hjemmel i tolltariffens innledende bestemmelser § 5 og delegeringsvedtak 30. juni 1995 nr. 600.</dd><dt class="refid">RefID</dt><dd class="refid">forskrift/2008-10-10-1132</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fordeling av tollkvoter for landbruksvarer<ul class="tocSubUl"><li>Kapittel I. Innledende bestemmelser<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Forvaltningsmyndighet</li><li>§ 4. Generelle vilkår for fordeling av tollkvote</li></ul></li><li>Kapittel II. Fordeling av tollkvoter etter søknadstidspunkt<ul class="tocSubUl"><li>§ 5. Vareomfang</li><li>§ 6. Minimums- og maksimumsandeler</li><li>§ 7. Søknad</li><li>§ 8. Fordeling av tollkvoten</li><li>§ 9. Prioritering av søknad</li><li>§ 10. Ubenyttet kvoteandel</li><li>§ 11. Omsetningsforbud</li></ul></li><li>Kapittel III. Fordeling av tollkvoter ved auksjon<ul class="tocSubUl"><li>§ 12. Vareomfang</li><li>§ 13. Tidspunkt for auksjoner</li><li>§ 14. Minimums- og maksimumsandel</li><li>§ 15. Krav til budgiver</li><li>§ 16. Krav til oppbevaring av brukernavn og passord mv.</li><li>§ 17. Bud</li><li>§ 18. Budfrist</li><li>§ 19. Budgivning</li><li>§ 20. Utsetting, stans og annullering</li><li>§ 21. Særlige bestemmelser om tildeling av kvoteandel</li><li>§ 22. Ubenyttet kvoteandel</li><li>§ 23. Omsetning av kvoteandel</li></ul></li><li>Kapittel IV. Fordeling av tollkvoter til mindre virksomheter som har foredling av viltkjøtt som hovedformål<ul class="tocSubUl"><li>§ 24. Vareomfang</li><li>§ 25. Krav til søkere</li><li>§ 26. Krav til søknaden</li><li>§ 27. Søknadsfrist og saksbehandling</li><li>§ 28. Krav til import, bearbeiding og videre omsetning</li><li>§ 29. Kvoteandelens størrelse</li><li>§ 30. Ubenyttet kvoteandel</li><li>§ 31. Omsetningsforbud</li></ul></li><li>Kapittel V. Fordeling av tollkvoter for ost fra EF<ul class="tocSubUl"><li>§ 32. Vareomfang</li><li>§ 33. Søknad</li><li>§ 34. Bankgaranti</li><li>§ 35. Fordeling på grunnlag av historisk import</li><li>§ 36. Ost til bearbeiding i industrien</li><li>§ 37. Fri kvote</li><li>§ 38. Ostetyper</li><li>§ 39. Rapportering</li><li>§ 40. Ubenyttet kvoteandel</li><li>§ 41. Omsetningsforbud</li></ul></li><li>Kapittel VI. Generelle bestemmelser<ul class="tocSubUl"><li>§ 42. Kunngjøring</li><li>§ 43. Opplysningsplikt</li><li>§ 44. Rapporteringsplikt</li><li>§ 45. Kontroll</li><li>§ 46. Tilbaketrekking av tildelt kvoteandel og tap av rett til å bli tildelt tollkvoter</li><li>§ 47. Dispensasjon</li><li>§ 48. Klage</li><li>§ 49. Ikrafttredelse</li><li>§ 50. Endringer i andre forskrifter</li></ul></li><li>Vedlegg 1. Tollkvoter omfattet av forskriften</li><li>Vedlegg 2. Ostetyper, jf. § 38</li></ul></li></ul></dd></dl></header><main class="documentBody" data-lovdata-URL="LTI/forskrift/2008-10-10-1132" id="dokument"><h1>Forskrift om fordeling av tollkvoter for landbruksvarer</h1><section class="section" data-name="kapI" id="kapittel-1" data-lovdata-URL="LTI/forskrift/2008-10-10-1132/KAPITTEL_1"><h2>Kapittel I. Innledende bestemmelser</h2><article class="legalArticle" data-lovdata-URL="LTI/forskrift/2008-10-10-1132/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Denne forskriften regulerer fordeling av tollkvoter for landbruksvarer som omfattes av vedlegg 1.</article></article><article class="legalArticle" data-lovdata-URL="LTI/forskrift/2008-10-10-1132/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I denne forskrift menes med:<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>Budgiver:</i> Virksomhet som er registrert hos Statens landbruksforvaltning og har fått tildelt brukernavn og passord for å delta på auksjon.</article></article></li><li data-li-identifier="2." data-name="2."><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>Kvoteandel:</i> Den andel av en tollkvote som tildeles en virksomhet gjennom auksjon eller annen form for tildeling.</article></article></li><li data-li-identifier="3." data-name="3."><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1"><i>Kvoteeier:</i> Virksomhet som har fått tildelt kvoteandel fra Statens landbruksforvaltning, jf. § 23.</article></article></li><li data-li-identifier="4." data-name="4."><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1"><i>Kvoteperiode:</i> Den periode kvoteandelen skal importeres innenfor (jf. vedlegg 1, kolonne V).</article></article></li><li data-li-identifier="5." data-name="5."><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1"><i>Kvotesøker:</i> Virksomhet som søker om å få tildelt kvoteandel.</article></article></li><li data-li-identifier="6." data-name="6."><article class="listArticle" id="kapittel-1-paragraf-2-ledd-1-punkt-6"><article class="legalP" id="kapittel-1-paragraf-2-ledd-1-punkt-6-ledd-1"><i>Kvoteår:</i> Perioden, maksimalt ett år, som tollkvoten gjelder for.</article></article></li><li data-li-identifier="7." data-name="7."><article class="listArticle" id="kapittel-1-paragraf-2-ledd-1-punkt-7"><article class="legalP" id="kapittel-1-paragraf-2-ledd-1-punkt-7-ledd-1"><i>Restkvote:</i> Den andel av tollkvoten som ikke er fordelt når ordinær fordeling er gjennomført.</article></article></li><li data-li-identifier="8." data-name="8."><article class="listArticle" id="kapittel-1-paragraf-2-ledd-1-punkt-8"><article class="legalP" id="kapittel-1-paragraf-2-ledd-1-punkt-8-ledd-1"><i>Skriftlig:</i> Også elektronisk melding dersom ikke Statens landbruksforvaltning på grunn av behov for sikker identifisering krever henvendelser per brev eller telefaks.</article></article></li></ul></article></article><article class="legalArticle" data-lovdata-URL="LTI/forskrift/2008-10-10-1132/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Forvaltningsmyndighet</span></h3><article class="legalP" id="kapittel-1-paragraf-3-ledd-1">Statens landbruksforvaltning gjennomfører kvotefordeling etter bestemmelsene i denne forskriften.</article></article><article class="legalArticle" data-lovdata-URL="LTI/forskrift/2008-10-10-1132/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Generelle vilkår for fordeling av tollkvote</span></h3><article class="legalP" id="kapittel-1-paragraf-4-ledd-1">For å få tildelt kvoteandel etter denne forskriften, må kvotesøker/budgiver være registrert i Foretaksregisteret og på forespørsel kunne fremvise attester som bekrefter:<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-4-ledd-1-punkt-1"><article class="legalP" id="kapittel-1-paragraf-4-ledd-1-punkt-1-ledd-1">registrering i Foretaksregisteret i Brønnøysund (firmaattest) og</article></article></li><li data-li-identifier="2." data-name="2."><article class="listArticle" id="kapittel-1-paragraf-4-ledd-1-punkt-2"><article class="legalP" id="kapittel-1-paragraf-4-ledd-1-punkt-2-ledd-1">at kvotesøker/budgiver har oppfylt sine forpliktelser med hensyn til betaling av skatter og avgifter, herunder betaling av merverdiavgift.</article></article></li></ul></article><article class="legalP" id="kapittel-1-paragraf-4-ledd-2">Attester som nevnt i første ledd må ikke være eldre enn 6 måneder på søknadstidspunktet, jf. § 7, § 26 og § 33 eller registreringstidspunktet, jf. § 15. For kjøper av kvoteandel i henhold til § 23, må attester som nevnt i første ledd ikke være eldre enn 6 måneder på overdragelsestidspunktet. Det kan videre kreves at kvotesøker/budgiver legger frem foretakets årsrapport inklusive revidert årsregnskap for avsluttede regnskapsår inntil tre år tilbake i tid.</article><article class="legalP" id="kapittel-1-paragraf-4-ledd-3">Første og andre ledd gjelder ikke ved fordeling av kvotene for islandshest og kjøtt til messer og lignende.</article><article class="legalP" id="kapittel-1-paragraf-4-ledd-4">Etter tildeling av kvoteandel må kvoteeier søke skriftlig om innførselstillatelse for tollkvoter som angitt i vedlegg 1, for den tildelte mengde. Ved fortollingen må det henvises til tillatelsen og fremlegges opprinnelsessertifikat i samsvar med de retningslinjer som til enhver tid er gitt av tollmyndighetene eller andre offentlige myndigheter.</article><article class="legalP" id="kapittel-1-paragraf-4-ledd-5">Tillatelsen skal oppbevares av kvoteeier og på forespørsel fremlegges for tollmyndighetene. Tildelt kvoterettighet har gyldighet for inntil ett år av gangen innenfor kvoteåret, jf. vedlegg 1, og må benyttes innenfor de frister som er angitt i tillatelsen.</article><article class="legalP" id="kapittel-1-paragraf-4-ledd-6">Statens landbruksforvaltning kan stille de vilkår som er nødvendig for å oppfylle formålet med den enkelte kvote, herunder fastsette godkjennelsesprosedyrer for hvem som kan bli tildelt kvoteandel, vilkår i tilknytning til kvoterettigheten og vilkår for anvendelsen av den importerte varen.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2008-10-10-1132/KAPITTEL_2"><h2>Kapittel II. Fordeling av tollkvoter etter søknadstidspunkt</h2><article class="legalArticle" data-lovdata-URL="LTI/forskrift/2008-10-10-1132/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Vareomfang</span></h3><article class="legalP" id="kapittel-2-paragraf-1-ledd-1">Bestemmelsene i dette kapitlet gjelder de tollkvoter som er markert med «S» i kolonne VII i vedlegg 1.</article></article><article class="legalArticle" data-lovdata-URL="LTI/forskrift/2008-10-10-1132/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Minimums- og maksimumsandeler</span></h3><article class="legalP" id="kapittel-2-paragraf-2-ledd-1">Før fordelingen kan Statens landbruksforvaltning fastsette en minimums- og maksimumsandel av hele tollkvoten som en kvotesøker kan få tildelt pr. søknad og totalt pr. kvoteår.</article></article><article class="legalArticle" data-lovdata-URL="LTI/forskrift/2008-10-10-1132/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Søknad</span></h3><article class="legalP" id="kapittel-2-paragraf-3-ledd-1">Kvotesøker må sende skriftlig søknad om kvoteandel til Statens landbruksforvaltning. Søknaden skal bl.a. inneholde søkers navn, adresse og foretaksnummer eller personnummer. Det skal søkes om en angitt mengde av angitt vare. Varebetegnelse og tolltariffens varenummer må være oppgitt, og være i overensstemmelse med det som er kunngjort.</article></article><article class="legalArticle" data-lovdata-URL="LTI/forskrift/2008-10-10-1132/§8" data-name="§8" id="kapittel-2-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Fordeling av tollkvoten</span></h3><article class="legalP" id="kapittel-2-paragraf-4-ledd-1">Statens landbruksforvaltning skal innenfor hele tollkvoten fordele kvoteandeler til søkerne etter søknadenes innbyrdes prioritet, jf. § 9, i samsvar med omsøkt mengde.</article><article class="legalP" id="kapittel-2-paragraf-4-ledd-2">Søknader som medfører at tollkvoten overstiges, avkortes med det overstigende kvantum. Søknader med samme prioritet avkortes forholdsmessig med utgangspunkt i omsøkt mengde.</article></article><article class="legalArticle" data-lovdata-URL="LTI/forskrift/2008-10-10-1132/§9" data-name="§9" id="kapittel-2-paragraf-5"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Prioritering av søknad</span></h3><article class="legalP" id="kapittel-2-paragraf-5-ledd-1">Statens landbruksforvaltning fastsetter en dato for første tildeling av kvoteandeler hvert kvoteår.</article><article class="legalP" id="kapittel-2-paragraf-5-ledd-2">Søknader som er innkommet i perioden fra kunngjøring, jf. § 42, fram til dato som nevnt i første ledd, skal gis prioritet som om de var innkommet på denne dato. Søknader mottatt før kunngjøring skal avvises.</article><article class="legalP" id="kapittel-2-paragraf-5-ledd-3">Senere innkomne søknader gis prioritet etter den dato de er registrert innkommet til Statens landbruksforvaltning. Søknader innkommet innen kl. 1500 blir registrert samme dag. Søknader innkommet samme dag gis lik prioritet.</article><article class="legalP" id="kapittel-2-paragraf-5-ledd-4">Ufullstendig søknad vil bli returnert til søker og gis prioritet fra den dato fullstendig søknad er innkommet til Statens landbruksforvaltning.</article></article><article class="legalArticle" data-lovdata-URL="LTI/forskrift/2008-10-10-1132/§10" data-name="§10" id="kapittel-2-paragraf-6"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Ubenyttet kvoteandel</span></h3><article class="legalP" id="kapittel-2-paragraf-6-ledd-1">Det innvilges ikke kvoteandel innenfor kvoteåret før tidligere tildelt andel av samme kvote er importert.</article><article class="legalP" id="kapittel-2-paragraf-6-ledd-2">Dersom kvoteeier blir kjent med at vedkommende ikke kommer til å benytte tildelt kvoteandel, skal det gis skriftlig melding om dette til Statens landbruksforvaltning. Helt eller delvis ubenyttet kvoteandel skal trekkes tilbake. Utstedt innførselstillatelse for tollkvote skal i slike tilfeller returneres Statens landbruksforvaltning.</article><article class="legalP" id="kapittel-2-paragraf-6-ledd-3">Kvoteandel som er trukket tilbake skal legges ut til ny fordeling.</article><article class="legalP" id="kapittel-2-paragraf-6-ledd-4">Ubenyttet kvoteandel kan ikke overføres fra et kvoteår til et annet.</article></article><article class="legalArticle" data-lovdata-URL="LTI/forskrift/2008-10-10-1132/§11" data-name="§11" id="kapittel-2-paragraf-7"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Omsetningsforbud</span></h3><article class="legalP" id="kapittel-2-paragraf-7-ledd-1">Kvoteandeler tildelt etter dette kapitlet kan ikke omsettes.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2008-10-10-1132/KAPITTEL_3"><h2>Kapittel III. Fordeling av tollkvoter ved auksjon</h2><article class="legalArticle" data-lovdata-URL="LTI/forskrift/2008-10-10-1132/§12" data-name="§12" id="kapittel-3-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Vareomfang</span></h3><article class="legalP" id="kapittel-3-paragraf-1-ledd-1">Bestemmelsene i dette kapitlet gjelder de tollkvoter som er markert med «A1», «A2», «A3», «A4», «A5» og «A6 » i kolonne VII i vedlegg 1.</article></article><article class="legalArticle" data-lovdata-URL="LTI/forskrift/2008-10-10-1132/§13" data-name="§13" id="kapittel-3-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Tidspunkt for auksjoner</span></h3><article class="legalP" id="kapittel-3-paragraf-2-ledd-1">Statens landbruksforvaltning fastsetter åpningstidspunktet for auksjonene innenfor følgende tidsrammer:</article><article class="legalP" id="kapittel-3-paragraf-2-ledd-2">Kvotefordelingen ved auksjon for reinsdyr til slakteri/reinkjøtt merket «A1» gjennomføres i oktober og januar. Inntil 40 prosent av antatt total kvote fordeles i oktober.</article><article class="legalP" id="kapittel-3-paragraf-2-ledd-3">Kvotefordeling ved auksjon for de produkter som er merket «A2» gjennomføres senest i november året før det året kvoten skal fordeles for.</article><article class="legalP" id="kapittel-3-paragraf-2-ledd-4">Kvotefordeling ved auksjon for de produkter som er merket «A3» gjennomføres senest i november samme år som kvoteperioden starter.</article><article class="legalP" id="kapittel-3-paragraf-2-ledd-5">Kvotefordeling ved auksjon for de produkter som er merket «A4» gjennomføres i januar hvert år det året kvotene skal fordeles for.</article><article class="legalP" id="kapittel-3-paragraf-2-ledd-6">Kvotene for oljefrø merket «A5» fordeles to ganger per år, medio august og ultimo november. Kvotene for matkorn og enkelte råvarer til kraftfôr fordeles medio august, ultimo november og primo mai. Medio august fordeles 25-55 prosent av det prognostiserte importbehovet. Ultimo november fordeles 25-55 prosent av importbehovet, justert i forhold til nye prognoser og tildelt kvote i august. Fordelingen i august og november kan ikke til sammen overstige 80 prosent av prognostisert importbehov i november. Ekstra kvoter kan fordeles utenom de ordinære tildelingstidspunkter.</article><article class="legalP" id="kapittel-3-paragraf-2-ledd-7">Kvoteandeler for matkorn og enkelte råvarer til kraftfôr som tildeles i august gjøres gjeldende fra 1. september til 31. august. Ved øvrige tildelinger er kvoteandelene for matkorn, oljefrø og enkelte råvarer til kraftfôr gyldige fra auksjonstidspunktet til 31. august.</article><article class="legalP" id="kapittel-3-paragraf-2-ledd-8">Kvotefordeling ved auksjon for de produkter som er merket «A6» gjennomføres senest i november året før det første av de to år kvotene skal fordeles for.</article><article class="legalP" id="kapittel-3-paragraf-2-ledd-9">Dersom hele eller deler av en tollkvote ikke fordeles, kan Statens landbruksforvaltning, dersom markedsmessige hensyn tilsier det, fordele restkvantumet ved å avholde tilleggsauksjon på et senere tidspunkt enn det som er nevnt ovenfor.</article></article><article class="legalArticle" data-lovdata-URL="LTI/forskrift/2008-10-10-1132/§14" data-name="§14" id="kapittel-3-paragraf-3"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Minimums- og maksimumsandel</span></h3><article class="legalP" id="kapittel-3-paragraf-3-ledd-1">Statens landbruksforvaltning kan fastsette en minimums- og maksimumsandel av tollkvoten som én budgiver kan få tildelt ved en auksjon.</article></article><article class="legalArticle" data-lovdata-URL="LTI/forskrift/2008-10-10-1132/§15" data-name="§15" id="kapittel-3-paragraf-4"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Krav til budgiver</span></h3><article class="legalP" id="kapittel-3-paragraf-4-ledd-1">For å delta på auksjon, må virksomheten ha registrert seg hos Statens landbruksforvaltning og fått utstedt brukernavn og passord. Brukernavn og passord som er utstedt til en auksjon, skal benyttes også ved deltakelse på senere auksjoner i løpet av kalenderåret.</article><article class="legalP" id="kapittel-3-paragraf-4-ledd-2">Registrering skal skje før auksjon og innen kunngjort frist. Det skal bl.a. opplyses om organisasjonsnummer, virksomhetens navn og postadresse, e-postadresse, telefonnummer, telefaksnummer og kontaktperson i virksomheten.</article><article class="legalP" id="kapittel-3-paragraf-4-ledd-3">Dersom registrering har skjedd innen kunngjort frist, utsteder Statens landbruksforvaltning brukernavn og passord som budgiver skal bruke ved auksjonen. Budgiver innenfor kvotene for svingelfrø, engrappfrø og raigrasfrø må i tillegg være registrert som såvareforretning.</article></article><article class="legalArticle" data-lovdata-URL="LTI/forskrift/2008-10-10-1132/§16" data-name="§16" id="kapittel-3-paragraf-5"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Krav til oppbevaring av brukernavn og passord mv.</span></h3><article class="legalP" id="kapittel-3-paragraf-5-ledd-1">Innehaver av brukernavn og passord skal oppbevare og benytte disse på en slik måte at de ikke gjøres tilgjengelig for uvedkommende.</article><article class="legalP" id="kapittel-3-paragraf-5-ledd-2">Dersom det oppstår mistanke om at brukernavn/passord er tapt, kommet på avveie eller på annen måte blir eller kan bli misbrukt, skal innehaveren straks varsle Statens landbruksforvaltning om dette. Statens landbruksforvaltning skal i slike tilfeller sperre brukernavnet og passordet. Dersom ikke særlige grunner taler mot det, utsteder Statens landbruksforvaltning nytt brukernavn og passord til innehaveren.</article></article><article class="legalArticle" data-lovdata-URL="LTI/forskrift/2008-10-10-1132/§17" data-name="§17" id="kapittel-3-paragraf-6"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Bud</span></h3><article class="legalP" id="kapittel-3-paragraf-6-ledd-1">Bud skal gis elektronisk i Statens landbruksforvaltnings auksjonssystem og anses som avgitt på det tidspunktet budet er registrert inn i auksjonssystemet.</article></article><article class="legalArticle" data-lovdata-URL="LTI/forskrift/2008-10-10-1132/§18" data-name="§18" id="kapittel-3-paragraf-7"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Budfrist</span></h3><article class="legalP" id="kapittel-3-paragraf-7-ledd-1">Frist for å legge inn første bud er 30 minutter før åpningstidspunktet for auksjonen, jf. § 13. Budgiver skal gis anledning til å legge inn bud i en periode på minimum 24 timer før fristen for å legge inn første bud går ut. I denne perioden kan budgiver endre sitt opprinnelige bud. Budet offentliggjøres ikke før åpningstidspunktet.</article><article class="legalP" id="kapittel-3-paragraf-7-ledd-2">Dersom en budgiver legger inn sitt første bud etter at fristen for dette har gått ut, avvises budet slik at budgiver utelukkes fra auksjonen.</article><article class="legalP" id="kapittel-3-paragraf-7-ledd-3">Etter åpningstidspunktet for auksjonen forlenges auksjonen med et tidsintervall angitt av Statens landbruksforvaltning. Tidsintervallet fornyes hver gang det legges inn nytt bud.</article></article><article class="legalArticle" data-lovdata-URL="LTI/forskrift/2008-10-10-1132/§19" data-name="§19" id="kapittel-3-paragraf-8"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Budgivning</span></h3><article class="legalP" id="kapittel-3-paragraf-8-ledd-1">Innenfor minimums- og maksimumsandel fastsatt av Statens landbruksforvaltning, jf. § 14, kan budgiver velge hvor stor mengde det bys på. Budprisen er bindende for budgiver. Mengden det bys på kan ikke økes uten at budprisen samtidig økes. Bud skal gis pr. hele kilo, med unntak for kornkvotene hvor budet skal gis pr. tonn.</article><article class="legalP" id="kapittel-3-paragraf-8-ledd-2">Bud for kvoter som auksjoneres i kilo skal gis i kronebeløp med to desimaler. Minimumsbudet skal være kr 0,01 pr. kilo og minste budøkning kr 0,01 pr. kilo. For kvoter som auksjoneres i tonn skal minstepris være kr 10 pr. tonn, og minste budøkning være i hele kroner og minimum kr 1 pr tonn.</article><article class="legalP" id="kapittel-3-paragraf-8-ledd-3">Tollkvoten fordeles til budgiver eller budgiverne med høyeste bud når auksjonen avsluttes. I tilfeller hvor denne eller disse ikke har lagt inn bud på hele kvoten, eller tildelingen begrenses av regelen om maksimalgrensen for kvoten, fordeles resterende kvote til budgiver eller budgivere med nest høyeste bud osv. inntil hele kvoten er fordelt. Ved like bud hvor mengden det er budt på til sammen medfører at totalt kvantum for kvoten overskrides, skal det foretas en forholdsvis avkorting i mengden som fordeles til budgivere med like bud.</article></article><article class="legalArticle" data-lovdata-URL="LTI/forskrift/2008-10-10-1132/§20" data-name="§20" id="kapittel-3-paragraf-9"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Utsetting, stans og annullering</span></h3><article class="legalP" id="kapittel-3-paragraf-9-ledd-1">Dersom det oppstår eller har oppstått problemer knyttet til Statens landbruksforvaltnings auksjonssystem, som kan ha betydning for gjennomføringen og resultatet av en auksjon, kan auksjonen utsettes, stanses eller annulleres. I slike tilfeller skal Statens landbruksforvaltning informere budgivere som har lagt inn bud på de auksjonene som blir rammet, om åpningstidspunkt for ny auksjon eller tidspunktet for når en stanset auksjon skal fortsette.</article></article><article class="legalArticle" data-lovdata-URL="LTI/forskrift/2008-10-10-1132/§21" data-name="§21" id="kapittel-3-paragraf-10"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Særlige bestemmelser om tildeling av kvoteandel</span></h3><article class="legalP" id="kapittel-3-paragraf-10-ledd-1">Budgivere som har fått tildelt kvoteandel plikter å betale faktura med auksjonsbeløpet innen fastsatt forfallsdato. Dersom faktura ikke betales innen fristen, faller retten til kvoteandel bort. Dersom markedsmessige hensyn tilsier det, skal kvoteandelen legges ut til ny auksjon på et senere tidspunkt.</article><article class="legalP" id="kapittel-3-paragraf-10-ledd-2">Når auksjonsbeløpet er innbetalt, må det sendes inn skriftlig informasjon om kvoteuttak.</article><article class="legalP" id="kapittel-3-paragraf-10-ledd-3">Innenfor tildelt kvoteandel utsteder Statens landbruksforvaltning innførselstillatelse for tollkvoter i samsvar med den informasjon som er oppgitt.</article></article><article class="legalArticle" data-lovdata-URL="LTI/forskrift/2008-10-10-1132/§22" data-name="§22" id="kapittel-3-paragraf-11"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Ubenyttet kvoteandel</span></h3><article class="legalP" id="kapittel-3-paragraf-11-ledd-1">Ubenyttet kvoteandel kan ikke overføres fra et kvoteår til et annet.</article></article><article class="legalArticle" data-lovdata-URL="LTI/forskrift/2008-10-10-1132/§23" data-name="§23" id="kapittel-3-paragraf-12"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Omsetning av kvoteandel</span></h3><article class="legalP" id="kapittel-3-paragraf-12-ledd-1">Ubenyttet kvoteandel tildelt etter bestemmelsene i dette kapitlet kan omsettes etter at auksjonsbeløpet er innbetalt.</article><article class="legalP" id="kapittel-3-paragraf-12-ledd-2">Kjøper må oppfylle vilkårene i § 4 jf. § 15 tredje ledd siste punktum. Selger skal gi Statens landbruksforvaltning skriftlig melding om overdragelse av kvoteandel. Innførselstillatelse for kvoteandel skal, dersom slik er utstedt, sendes Statens landbruksforvaltning. Dersom vilkårene i § 4 jf. § 15 tredje ledd er oppfylt, utstedes innførselstillatelse for tollkvote til kjøper i samsvar med § 21 annet og tredje ledd.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2008-10-10-1132/KAPITTEL_4"><h2>Kapittel IV. Fordeling av tollkvoter til mindre virksomheter som har foredling av viltkjøtt som hovedformål</h2><article class="legalArticle" data-lovdata-URL="LTI/forskrift/2008-10-10-1132/§24" data-name="§24" id="kapittel-4-paragraf-1"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Vareomfang</span></h3><article class="legalP" id="kapittel-4-paragraf-1-ledd-1">Bestemmelsene i dette kapitlet gjelder tollkvoter som er markert med «V» i kolonne VII i vedlegg 1.</article></article><article class="legalArticle" data-lovdata-URL="LTI/forskrift/2008-10-10-1132/§25" data-name="§25" id="kapittel-4-paragraf-2"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Krav til søkere</span></h3><article class="legalP" id="kapittel-4-paragraf-2-ledd-1">Kvoteandeler omfattet av dette kapitlet kan, med mindre særlige hensyn taler imot, tildeles mindre virksomheter som<ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">har foredlingsanlegg innenfor de i forskrift fastsatte geografiske virkeområdene for distriktspolitiske virkemidler, jf. forskrift 15. desember 2006 nr. 1455 om geografisk virkeområde og bruk av dei regional- og distriktspolitiske verkemidla.</article></article></li><li data-li-identifier="2." data-name="2."><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1">er autorisert i henhold til gjeldende forskrifter om hygiene og kontroll m.v. ved produksjon og frambud av kjøttprodukter, og</article></article></li><li data-li-identifier="3." data-name="3."><article class="listArticle" id="kapittel-4-paragraf-2-ledd-1-punkt-3"><article class="legalP" id="kapittel-4-paragraf-2-ledd-1-punkt-3-ledd-1">har en gjennomsnittlig årlig omsetning på høyst 40 millioner kroner i de tre forutgående år før søknadsåret.</article></article></li></ul></article></article><article class="legalArticle" data-lovdata-URL="LTI/forskrift/2008-10-10-1132/§26" data-name="§26" id="kapittel-4-paragraf-3"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Krav til søknaden</span></h3><article class="legalP" id="kapittel-4-paragraf-3-ledd-1">Kvoteandeler tildeles av Statens landbruksforvaltning på grunnlag av skriftlig søknad. Søknaden skal bl.a. angi/inneholde<ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-3-ledd-1-punkt-1"><article class="legalP" id="kapittel-4-paragraf-3-ledd-1-punkt-1-ledd-1">søkers navn, adresse og foretaksnummer,</article></article></li><li data-li-identifier="2." data-name="2."><article class="listArticle" id="kapittel-4-paragraf-3-ledd-1-punkt-2"><article class="legalP" id="kapittel-4-paragraf-3-ledd-1-punkt-2-ledd-1">søkers planer for bearbeiding og foredling av importert viltkjøtt,</article></article></li><li data-li-identifier="3." data-name="3."><article class="listArticle" id="kapittel-4-paragraf-3-ledd-1-punkt-3"><article class="legalP" id="kapittel-4-paragraf-3-ledd-1-punkt-3-ledd-1">varebetegnelse og tolltariffens varenummer for de typene viltkjøtt som ønskes importert,</article></article></li><li data-li-identifier="4." data-name="4."><article class="listArticle" id="kapittel-4-paragraf-3-ledd-1-punkt-4"><article class="legalP" id="kapittel-4-paragraf-3-ledd-1-punkt-4-ledd-1">hvilket kvantum som ønskes importert av hver vare hvert år,</article></article></li><li data-li-identifier="5." data-name="5."><article class="listArticle" id="kapittel-4-paragraf-3-ledd-1-punkt-5"><article class="legalP" id="kapittel-4-paragraf-3-ledd-1-punkt-5-ledd-1">hvorvidt søker ønsker kvoteandel i alle de tre påfølgende årene, og</article></article></li><li data-li-identifier="6." data-name="6."><article class="listArticle" id="kapittel-4-paragraf-3-ledd-1-punkt-6"><article class="legalP" id="kapittel-4-paragraf-3-ledd-1-punkt-6-ledd-1">dokumentasjon på gyldig autorisasjon iht. gjeldende forskrifter om hygiene og kontroll m.v. ved produksjon og frambud av kjøttprodukter, jf. § 25 første ledd.</article></article></li></ul></article></article><article class="legalArticle" data-lovdata-URL="LTI/forskrift/2008-10-10-1132/§27" data-name="§27" id="kapittel-4-paragraf-4"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Søknadsfrist og saksbehandling</span></h3><article class="legalP" id="kapittel-4-paragraf-4-ledd-1">Tildeling av kvoteandeler foregår hvert tredje år. Søknadsfrist kunngjøres av Statens landbruksforvaltning i forkant av fordelingen av tollkvoten for de tre påfølgende år, jf. § 42. Fullstendig søknad om kvoteandel, jf. § 26, må være Statens landbruksforvaltning i hende innen utløpet av søknadsfristen. For sent innkomne søknader kan kun behandles dersom det gjenstår kvote til fordeling.</article></article><article class="legalArticle" data-lovdata-URL="LTI/forskrift/2008-10-10-1132/§28" data-name="§28" id="kapittel-4-paragraf-5"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Krav til import, bearbeiding og videre omsetning</span></h3><article class="legalP" id="kapittel-4-paragraf-5-ledd-1">Kvoteeier skal selv forestå import av kvoteandelen.</article><article class="legalP" id="kapittel-4-paragraf-5-ledd-2">Varer importert i henhold til bestemmelsene i dette kapitlet skal anvendes til egen bearbeiding og verdistigning og selges på det norske markedet.</article></article><article class="legalArticle" data-lovdata-URL="LTI/forskrift/2008-10-10-1132/§29" data-name="§29" id="kapittel-4-paragraf-6"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Kvoteandelens størrelse</span></h3><article class="legalP" id="kapittel-4-paragraf-6-ledd-1">Søkere kan tildeles kvoteandel<ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-6-ledd-1-punkt-1"><article class="legalP" id="kapittel-4-paragraf-6-ledd-1-punkt-1-ledd-1">på mellom 10 og 30 tonn kjøtt av elg pr. kvoteår,</article></article></li><li data-li-identifier="2." data-name="2."><article class="listArticle" id="kapittel-4-paragraf-6-ledd-1-punkt-2"><article class="legalP" id="kapittel-4-paragraf-6-ledd-1-punkt-2-ledd-1">på mellom 2 og 4 tonn kjøtt av hjort pr. kvoteår,</article></article></li><li data-li-identifier="3." data-name="3."><article class="listArticle" id="kapittel-4-paragraf-6-ledd-1-punkt-3"><article class="legalP" id="kapittel-4-paragraf-6-ledd-1-punkt-3-ledd-1">på mellom 2 og 4 tonn kjøtt av skogsfugl og ryper pr. kvoteår for tre år, og</article></article></li><li data-li-identifier="4." data-name="4."><article class="listArticle" id="kapittel-4-paragraf-6-ledd-1-punkt-4"><article class="legalP" id="kapittel-4-paragraf-6-ledd-1-punkt-4-ledd-1">på mellom 2 og 4 tonn kjøtt av annet vilt pr. kvoteår.</article></article></li></ul><p class="leddfortsettelse">Kvoteandelen tildeles for de tre påfølgende kvoteårene. Størrelsen på virksomhetenes årlige kvoteandeler endres ikke i løpet av treårsperioden.</p></article><article class="legalP" id="kapittel-4-paragraf-6-ledd-2">Bestemmelsene i første ledd kan fravikes dersom særlige grunner foreligger.</article></article><article class="legalArticle" data-lovdata-URL="LTI/forskrift/2008-10-10-1132/§30" data-name="§30" id="kapittel-4-paragraf-7"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Ubenyttet kvoteandel</span></h3><article class="legalP" id="kapittel-4-paragraf-7-ledd-1">Dersom kvoteeier blir kjent med at vedkommende ikke kommer til å importere hele den tildelte kvoteandelen innenfor kvoteåret, skal det gis skriftlig melding om dette til Statens landbruksforvaltning. Statens landbruksforvaltning skal trekke tilbake helt eller delvis ubenyttet kvoteandel. Innførselstillatelse for tollkvoter skal i slike tilfeller returneres dersom slik tillatelse er utstedt.</article><article class="legalP" id="kapittel-4-paragraf-7-ledd-2">Kvoteandel som er trukket tilbake, eller som på annet grunnlag ikke blir tildelt den opprinnelige søker eller eier, skal legges ut til ny fordeling til andre kvoteeiere.</article><article class="legalP" id="kapittel-4-paragraf-7-ledd-3">Ubenyttet kvoteandel kan ikke overføres mellom to kvoteår.</article></article><article class="legalArticle" data-lovdata-URL="LTI/forskrift/2008-10-10-1132/§31" data-name="§31" id="kapittel-4-paragraf-8"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Omsetningsforbud</span></h3><article class="legalP" id="kapittel-4-paragraf-8-ledd-1">Kvoteandel tildelt etter bestemmelsene i dette kapitlet kan ikke omsettes.</article></article></section><section class="section" data-name="kapV" id="kapittel-5" data-lovdata-URL="LTI/forskrift/2008-10-10-1132/KAPITTEL_5"><h2>Kapittel V. Fordeling av tollkvoter for ost fra EF</h2><article class="legalArticle" data-lovdata-URL="LTI/forskrift/2008-10-10-1132/§32" data-name="§32" id="kapittel-5-paragraf-1"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Vareomfang</span></h3><article class="legalP" id="kapittel-5-paragraf-1-ledd-1">Bestemmelsene i dette kapitlet gjelder de tollkvoter som er markert med «H» i kolonne VII i vedlegg 1.</article></article><article class="legalArticle" data-lovdata-URL="LTI/forskrift/2008-10-10-1132/§33" data-name="§33" id="kapittel-5-paragraf-2"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Søknad</span></h3><article class="legalP" id="kapittel-5-paragraf-2-ledd-1">Med mindre annet er kunngjort, fordeles tollkvote for ost på grunnlag av skriftlig søknad til Statens landbruksforvaltning. Søknaden skal bl.a. inneholde søkers navn, adresse og foretaksnummer. Mengden det søkes om må angis. Dersom det søkes om kvoteandel for ost til bearbeiding i industrien, må dette angis særskilt.</article><article class="legalP" id="kapittel-5-paragraf-2-ledd-2">Søknaden skal være innkommet til Statens landbruksforvaltning innen kunngjort søknadsfrist, med unntak for de deler av kvoten som skal fordeles etter § 8 og § 9.</article></article><article class="legalArticle" data-lovdata-URL="LTI/forskrift/2008-10-10-1132/§34" data-name="§34" id="kapittel-5-paragraf-3"><h3 class="legalArticleHeader"><span class="legalArticleValue">§ 34</span>. <span class="legalArticleTitle">Bankgaranti</span></h3><article class="legalP" id="kapittel-5-paragraf-3-ledd-1">For å få tildelt kvoteandel etter reglene i § 35 og § 36 skal det stilles bankgaranti for et beløp på kr 10 pr. kg for kvoteandelen.</article><article class="legalP" id="kapittel-5-paragraf-3-ledd-2">Importen skal dokumenteres gjennom rapportering i henhold til § 39 så snart kvoteandelen er utnyttet, likevel senest to måneder etter kvoteårets utløp.</article><article class="legalP" id="kapittel-5-paragraf-3-ledd-3">Dersom kvoteandelen ikke utnyttes i samsvar med tildelt mengde og etter fastsatte vilkår, bringes bankgarantien til forfall etter følgende regler:<ul class="defaultList"><li data-li-identifier="1." data-name="1."><article class="listArticle" id="kapittel-5-paragraf-3-ledd-3-punkt-1"><article class="legalP" id="kapittel-5-paragraf-3-ledd-3-punkt-1-ledd-1">Ved utnyttelse på under 5 prosent av kvoteandelen forfaller hele garantien.</article></article></li><li data-li-identifier="2." data-name="2."><article class="listArticle" id="kapittel-5-paragraf-3-ledd-3-punkt-2"><article class="legalP" id="kapittel-5-paragraf-3-ledd-3-punkt-2-ledd-1">Ved utnyttelse av fra 5 til 95 prosent av kvoteandelen forfaller garantien for det beløp som tilsvarer forskjellen mellom 95 prosent av tildelt kvoteandel og den mengde som faktisk er importert.</article></article></li><li data-li-identifier="3." data-name="3."><article class="listArticle" id="kapittel-5-paragraf-3-ledd-3-punkt-3"><article class="legalP" id="kapittel-5-paragraf-3-ledd-3-punkt-3-ledd-1">Ved minimum 95 prosent utnyttelse av kvoteandelen frigis hele bankgarantien.</article></article></li><li data-li-identifier="4." data-name="4."><article class="listArticle" id="kapittel-5-paragraf-3-ledd-3-punkt-4"><article class="legalP" id="kapittel-5-paragraf-3-ledd-3-punkt-4-ledd-1">Ved ufullstendig eller for sen rapportering, jf. annet ledd, forfaller hele bankgarantien.</article></article></li></ul></article><article class="legalP" id="kapittel-5-paragraf-3-ledd-4">Forfalt garantibeløp kan ikke kreves refundert.</article><article class="legalP" id="kapittel-5-paragraf-3-ledd-5">Dersom dokumentasjonsplikten ikke kan overholdes innen fristen i annet ledd, og det godtgjøres at dette skyldes hindringer utenfor importørens kontroll som denne ikke med rimelighet kunne ventes å unngå eller overvinne følgene av, kan fristen utsettes for den del av kvoten det på grunn av slike forhold ikke er levert rapport for. Dersom kvoteandelen ikke er utnyttet i samsvar med tildelt mengde i henhold til fastsatte vilkår og importøren godtgjør at dette skyldes hindringer som nevnt ovenfor, kan garantien frigis for den del av kvoten som på grunn av hindringen ikke er utnyttet.</article><article class="legalP" id="kapittel-5-paragraf-3-ledd-6">Det må søkes om utsatt rapporteringsfrist og/eller frigivelse av garanti innen utløpet av den ordinære rapporteringsfristen etter annet ledd.</article></article><article class="legalArticle" data-lovdata-URL="LTI/forskrift/2008-10-10-1132/§35" data-name="§35" id="kapittel-5-paragraf-4"><h3 class="legalArticleHeader"><span class="legalArticleValue">§ 35</span>. <span class="legalArticleTitle">Fordeling på grunnlag av historisk import</span></h3><article class="legalP" id="kapittel-5-paragraf-4-ledd-1">3.430 tonn fordeles til kvotesøkere som<ul class="defaultList"><li data-li-identifier="1." data-name="1."><article class="listArticle" id="kapittel-5-paragraf-4-ledd-1-punkt-1"><article class="legalP" id="kapittel-5-paragraf-4-ledd-1-punkt-1-ledd-1">hadde andeler i ostekvoten fra EF som var større enn 10 tonn den 20. juni 2003,</article></article></li><li data-li-identifier="2." data-name="2."><article class="listArticle" id="kapittel-5-paragraf-4-ledd-1-punkt-2"><article class="legalP" id="kapittel-5-paragraf-4-ledd-1-punkt-2-ledd-1">er importører som i gjennomsnitt i 2001–2002 importerte mer enn 10 tonn ost med ordinær toll i henhold til den norske tolltariffen, eller</article></article></li><li data-li-identifier="3." data-name="3."><article class="listArticle" id="kapittel-5-paragraf-4-ledd-1-punkt-3"><article class="legalP" id="kapittel-5-paragraf-4-ledd-1-punkt-3-ledd-1">er foretak som produserer ost i Norge.</article></article></li></ul></article><article class="legalP" id="kapittel-5-paragraf-4-ledd-2">Kvotesøkere som omfattes av første ledd nr. 1, 2 og 3 får videreført kvoteandel tilsvarende grunnkvote pr. 1. januar 2006. Med grunnkvote menes andel av ostekvote tildelt for kvoteåret ved årets begynnelse.</article><article class="legalP" id="kapittel-5-paragraf-4-ledd-3">Det skjer én fordeling pr. kvoteår. Dersom kvotesøker har søkt om mindre kvoteandel enn det som kan fastsettes etter annet til fjerde ledd, skal restkvantum fordeles i henhold til § 37.</article></article><article class="legalArticle" data-lovdata-URL="LTI/forskrift/2008-10-10-1132/§36" data-name="§36" id="kapittel-5-paragraf-5"><h3 class="legalArticleHeader"><span class="legalArticleValue">§ 36</span>. <span class="legalArticleTitle">Ost til bearbeiding i industrien</span></h3><article class="legalP" id="kapittel-5-paragraf-5-ledd-1">340 tonn fordeles til kvotesøkere som ut fra historiske kriterier har hatt andeler i denne ostekvoten 20. juni 2003, samt til virksomheter som produserer bearbeidede landbruksvarer.</article><article class="legalP" id="kapittel-5-paragraf-5-ledd-2">Kvotesøkere som ut fra historiske kriterier har andeler i denne ostekvoten, skal få videreført kvoteandel tilsvarende grunnkvote for industriost pr. 1. januar 2006. Resterende kvantum fordeles i henhold til § 8 og § 9.</article><article class="legalP" id="kapittel-5-paragraf-5-ledd-3">Kvoteandelene skal benyttes til import av mozzarellaost og ostepulver til produksjon av bearbeidede landbruksvarer. Med bearbeidede landbruksvarer menes i denne paragraf varer som er omfattet av EØS-avtalens protokoll 3 tabell 1 vedlegg 3.</article></article><article class="legalArticle" data-lovdata-URL="LTI/forskrift/2008-10-10-1132/§37" data-name="§37" id="kapittel-5-paragraf-6"><h3 class="legalArticleHeader"><span class="legalArticleValue">§ 37</span>. <span class="legalArticleTitle">Fri kvote</span></h3><article class="legalP" id="kapittel-5-paragraf-6-ledd-1">730 tonn av kvoten fordeles i henhold til § 8, § 9 og denne paragrafen. Det fordeles minimum 2 tonn og maksimum 50 tonn pr. tildeling. Kvoteandelen skal utnyttes i samsvar med tildelt mengde og etter fastsatte vilkår.</article><article class="legalP" id="kapittel-5-paragraf-6-ledd-2">Andel av frikvoten kan ikke tildeles<ul class="defaultList"><li data-li-identifier="1." data-name="1."><article class="listArticle" id="kapittel-5-paragraf-6-ledd-2-punkt-1"><article class="legalP" id="kapittel-5-paragraf-6-ledd-2-punkt-1-ledd-1">virksomhet som oppfyller vilkårene i § 35 første ledd,</article></article></li><li data-li-identifier="2." data-name="2."><article class="listArticle" id="kapittel-5-paragraf-6-ledd-2-punkt-2"><article class="legalP" id="kapittel-5-paragraf-6-ledd-2-punkt-2-ledd-1">selskap som inngår i samme konsern som annen kvotesøker eller virksomhet nevnt i nr. 1,</article></article></li><li data-li-identifier="3." data-name="3."><article class="listArticle" id="kapittel-5-paragraf-6-ledd-2-punkt-3"><article class="legalP" id="kapittel-5-paragraf-6-ledd-2-punkt-3-ledd-1">virksomhet som er tilknyttet annen kvotesøker eller virksomhet nevnt i nr. 1 gjennom avtale eller eierforhold der forholdet medfører at en av virksomhetene har betydelig innflytelse over den andre, eller</article></article></li><li data-li-identifier="4." data-name="4."><article class="listArticle" id="kapittel-5-paragraf-6-ledd-2-punkt-4"><article class="legalP" id="kapittel-5-paragraf-6-ledd-2-punkt-4-ledd-1">virksomhet som eies av tredjeperson som også eier annen kvotesøker eller virksomhet nevnt i nr. 1, og tredjepersonens eierandel i hver av virksomhetene innebærer betydelig innflytelse.</article></article></li></ul></article><article class="legalP" id="kapittel-5-paragraf-6-ledd-3">Betydelig innflytelse etter tredje ledd skal normalt anses å foreligge når noen eier så mange aksjer eller andeler at de representerer minst 20&#xa0;% av stemmene i en virksomhet.</article><article class="legalP" id="kapittel-5-paragraf-6-ledd-4">Kvotesøker som nevnt i § 35 første ledd kan likevel søke om å bli tildelt andel i frikvoten dersom<ul class="defaultList"><li data-li-identifier="1." data-name="1."><article class="listArticle" id="kapittel-5-paragraf-6-ledd-4-punkt-1"><article class="legalP" id="kapittel-5-paragraf-6-ledd-4-punkt-1-ledd-1">det dokumenteres at den totale kvoteandel gitt i henhold til § 35 er benyttet fullt ut og det er frikvote igjen til fordeling, eller</article></article></li><li data-li-identifier="2." data-name="2."><article class="listArticle" id="kapittel-5-paragraf-6-ledd-4-punkt-2"><article class="legalP" id="kapittel-5-paragraf-6-ledd-4-punkt-2-ledd-1">søker har fått tildelt en kvoteandel på mindre enn 50 tonn. Kvotesøker kan da søke om å få tildelt andel av frikvoten slik at samlet kvoteandel utgjør 50 tonn.</article></article></li></ul></article></article><article class="legalArticle" data-lovdata-URL="LTI/forskrift/2008-10-10-1132/§38" data-name="§38" id="kapittel-5-paragraf-7"><h3 class="legalArticleHeader"><span class="legalArticleValue">§ 38</span>. <span class="legalArticleTitle">Ostetyper</span></h3><article class="legalP" id="kapittel-5-paragraf-7-ledd-1">Kvoteandel tildelt i henhold til § 35 annet ledd må benyttes til import av ost som faller inn under vedlegg 2. Innenfor denne andelen kan, dersom ikke annet er bestemt av Statens landbruksforvaltning, maksimalt 20 prosent av importert ost falle inn under tolltariffens varenummer 04.06.9091 og 04.06.9099.</article><article class="legalP" id="kapittel-5-paragraf-7-ledd-2">Statens landbruksforvaltning avgjør hvilke enkeltprodukter som faller innenfor kriteriene i vedlegg 2. For å oppfylle Norges folkerettslige forpliktelser kan Statens landbruksforvaltning gjøre unntak fra bestemmelsene i første ledd.</article></article><article class="legalArticle" data-lovdata-URL="LTI/forskrift/2008-10-10-1132/§39" data-name="§39" id="kapittel-5-paragraf-8"><h3 class="legalArticleHeader"><span class="legalArticleValue">§ 39</span>. <span class="legalArticleTitle">Rapportering</span></h3><article class="legalP" id="kapittel-5-paragraf-8-ledd-1">Kvoteeier som har fått tildelt kvoteandel i henhold til § 35 annet ledd og § 36, skal rapportere om utnyttelse av kvoteandelen. Det skal oppgis hvilke mengder av hvilke varer som er importert. Det skal i tillegg oppgis hvilke spesifikke oster i hvilke mengder som er importert innenfor de ostetyper som er angitt i vedlegg 2. Rapportene skal undertegnes av kvoteeier. Statens landbruksforvaltning kan kreve at rapportene bekreftes av revisor.</article></article><article class="legalArticle" data-lovdata-URL="LTI/forskrift/2008-10-10-1132/§40" data-name="§40" id="kapittel-5-paragraf-9"><h3 class="legalArticleHeader"><span class="legalArticleValue">§ 40</span>. <span class="legalArticleTitle">Ubenyttet kvoteandel</span></h3><article class="legalP" id="kapittel-5-paragraf-9-ledd-1">For kvoteeiere som har fått tildelt kvote etter § 36 annet ledd siste punktum eller § 37, innvilges ikke ny kvoteandel innenfor kvoteåret før eventuelt tidligere tildelt andel av samme tollkvote er importert.</article><article class="legalP" id="kapittel-5-paragraf-9-ledd-2">Ubenyttet kvoteandel som er tildelt etter § 35 til § 37 kan ikke overføres fra et kvoteår til et annet.</article></article><article class="legalArticle" data-lovdata-URL="LTI/forskrift/2008-10-10-1132/§41" data-name="§41" id="kapittel-5-paragraf-10"><h3 class="legalArticleHeader"><span class="legalArticleValue">§ 41</span>. <span class="legalArticleTitle">Omsetningsforbud</span></h3><article class="legalP" id="kapittel-5-paragraf-10-ledd-1">Det er ikke tillatt å omsette kvoteandeler tildelt etter dette kapittel.</article></article></section><section class="section" data-name="kapVI" id="kapittel-6" data-lovdata-URL="LTI/forskrift/2008-10-10-1132/KAPITTEL_6"><h2>Kapittel VI. Generelle bestemmelser</h2><article class="legalArticle" data-lovdata-URL="LTI/forskrift/2008-10-10-1132/§42" data-name="§42" id="kapittel-6-paragraf-1"><h3 class="legalArticleHeader"><span class="legalArticleValue">§ 42</span>. <span class="legalArticleTitle">Kunngjøring</span></h3><article class="legalP" id="kapittel-6-paragraf-1-ledd-1">Kvoter til fordeling og søknads- eller registreringsfrist kunngjøres på Statens landbruksforvaltning sitt nettsted. Aktører som på forhånd har meldt seg på Statens landbruksforvaltnings automatiske nyhetstjeneste kan få melding per e-post.</article></article><article class="legalArticle" data-lovdata-URL="LTI/forskrift/2008-10-10-1132/§43" data-name="§43" id="kapittel-6-paragraf-2"><h3 class="legalArticleHeader"><span class="legalArticleValue">§ 43</span>. <span class="legalArticleTitle">Opplysningsplikt</span></h3><article class="legalP" id="kapittel-6-paragraf-2-ledd-1">Statens landbruksforvaltning kan fra kvotesøker, budgiver og kvoteeier kreve de opplysninger som har betydning for kvotetildelingen og for oppfølging av at vilkår i tilknytning til kvoten overholdes. Opplysningene kan kreves dokumentert.</article></article><article class="legalArticle" data-lovdata-URL="LTI/forskrift/2008-10-10-1132/§44" data-name="§44" id="kapittel-6-paragraf-3"><h3 class="legalArticleHeader"><span class="legalArticleValue">§ 44</span>. <span class="legalArticleTitle">Rapporteringsplikt</span></h3><article class="legalP" id="kapittel-6-paragraf-3-ledd-1">Kvoteeier plikter å inngi dokumenterte oppgaver over utnyttelsen av tildelt kvote, herunder nødvendige spesifikasjoner for statistikkformål dersom Statens landbruksforvaltning krever det.</article></article><article class="legalArticle" data-lovdata-URL="LTI/forskrift/2008-10-10-1132/§45" data-name="§45" id="kapittel-6-paragraf-4"><h3 class="legalArticleHeader"><span class="legalArticleValue">§ 45</span>. <span class="legalArticleTitle">Kontroll</span></h3><article class="legalP" id="kapittel-6-paragraf-4-ledd-1">For å kontrollere at vilkår som er satt i forskriften eller i vedtak om tollnedsettelse i medhold av forskriften blir overholdt, kan Statens landbruksforvaltning kreve å få seg forelagt dokumenter og vareprøver, samt foreta stedlig kontroll hos kvoteeier. Kvoteeier plikter å yte bistand ved slik kontroll.</article></article><article class="legalArticle" data-lovdata-URL="LTI/forskrift/2008-10-10-1132/§46" data-name="§46" id="kapittel-6-paragraf-5"><h3 class="legalArticleHeader"><span class="legalArticleValue">§ 46</span>. <span class="legalArticleTitle">Tilbaketrekking av tildelt kvoteandel og tap av rett til å bli tildelt tollkvoter</span></h3><article class="legalP" id="kapittel-6-paragraf-5-ledd-1">Ved brudd på bestemmelsene i denne forskriften eller vilkår fastsatt med hjemmel i forskriften, kan Statens landbruksforvaltning trekke hele eller deler av kvoteandelen tilbake og/eller bestemme at kvotesøker, budgiver eller kvoteeier mister adgangen til å bli tildelt kvoteandeler etter denne forskrift i inntil tre år.</article></article><article class="legalArticle" data-lovdata-URL="LTI/forskrift/2008-10-10-1132/§47" data-name="§47" id="kapittel-6-paragraf-6"><h3 class="legalArticleHeader"><span class="legalArticleValue">§ 47</span>. <span class="legalArticleTitle">Dispensasjon</span></h3><article class="legalP" id="kapittel-6-paragraf-6-ledd-1">Statens landbruksforvaltning kan i særlige tilfeller dispensere fra forskriftens bestemmelser.</article></article><article class="legalArticle" data-lovdata-URL="LTI/forskrift/2008-10-10-1132/§48" data-name="§48" id="kapittel-6-paragraf-7"><h3 class="legalArticleHeader"><span class="legalArticleValue">§ 48</span>. <span class="legalArticleTitle">Klage</span></h3><article class="legalP" id="kapittel-6-paragraf-7-ledd-1">Enkeltvedtak fattet i medhold av denne forskriften kan påklages til Landbruks- og matdepartementet etter lov 10. februar 1967 om behandlingsmåten i forvaltningssaker (forvaltningsloven) kapittel VI.</article></article><article class="legalArticle" data-lovdata-URL="LTI/forskrift/2008-10-10-1132/§49" data-name="§49" id="kapittel-6-paragraf-8"><h3 class="legalArticleHeader"><span class="legalArticleValue">§ 49</span>. <span class="legalArticleTitle">Ikrafttredelse</span></h3><article class="legalP" id="kapittel-6-paragraf-8-ledd-1">Forskriften trer i kraft straks.</article><article class="legalP" id="kapittel-6-paragraf-8-ledd-2">Fra samme tidspunkt oppheves forskrift 20. juni 2003 nr. 907 om fordeling av tollkvoter for landbruksvarer.</article></article><article class="legalArticle" data-lovdata-URL="LTI/forskrift/2008-10-10-1132/§50" data-name="§50" id="kapittel-6-paragraf-9"><h3 class="legalArticleHeader"><span class="legalArticleValue">§ 50</span>. <span class="legalArticleTitle">Endringer i andre forskrifter</span></h3><article class="legalP" id="kapittel-6-paragraf-9-ledd-1">I forskrift 22. desember 2005 nr. 1723 om administrative tollnedsettelser for landbruksvarer gjøres følgende endringer:</article> <article class="defaultP" margin-top="true">§ 22 sjette ledd skal lyde:</article><article class="legalP" id="kapittel-6-paragraf-9-ledd-2">Når det gjelder prinsippene for kvotefordeling vises det til forskrift 10. oktober 2008 nr. 1132 om fordeling av tollkvoter for landbruksvarer.</article><article class="legalP" id="kapittel-6-paragraf-9-ledd-3">I forskrift 1. juni 2007 nr. 580 om tollnedsettelse for landbruksvarer som gjeninnføres etter bearbeiding i utlandet gjøres følgende endringer:</article> <article class="defaultP" margin-top="true">§ 4 tredje ledd skal lyde:</article><article class="legalP" id="kapittel-6-paragraf-9-ledd-4">Hver enkelt budgiver kan maksimalt få tildelt 50&#xa0;% av en kvote ved første gangs auksjon. Dersom hele eller deler av en kvote ikke fordeles ved denne auksjonen, kan Statens landbruksforvaltning fordele restkvantum ved å avholde tilleggsauksjon. Ved gjennomføring av auksjonene, gjelder bestemmelsene i forskrift om fordeling av tollkvoter for landbruksvarer (tollkvoteforskriften), så langt disse passer.</article></article></section><section class="section" data-name="vedlegg1" id="kapittel-7" data-lovdata-URL="LTI/forskrift/2008-10-10-1132/KAPITTEL_7"><h2>Vedlegg 1. Tollkvoter omfattet av forskriften</h2><article class="legalP" id="kapittel-7-ledd-1">Kvotene gjelder for de produkter som var omfattet av de varenummer i tolltariffen som gjaldt ved iverksettelsen av forskriften. Eventuelle endringer i tolltariffens varenummer medfører ingen endringer i hvilke produkter som kan importeres innenfor kvotene.</article><article class="legalP" id="kapittel-7-ledd-2">Tollsatser som fremgår av kolonne III er det som er avtalt ved avtaleinngåelse. I tillegg er det inngått frihandelsavtaler som kan åpne for import til lavere tollsatser enn det som fremkommer av kolonnen. Dette vil fremkomme i informasjon fra SLF i forkant av fordeling.</article> <article class="defaultP" margin-top="true">For å lese vedlegget i pdf, se her: (pdf)</article></section><section class="section" data-name="vedlegg2" id="kapittel-8" data-lovdata-URL="LTI/forskrift/2008-10-10-1132/KAPITTEL_8"><h2>Vedlegg 2. Ostetyper, jf. § 38</h2><article class="defaultP"><i>Tolltariffens varenummer 04.06.1009 – fersk ost og ostemasse</i><p class="leddfortsettelse">Alle typiske dessertfløteoster.</p><p class="leddfortsettelse">Alle oster med sau og/ eller geitemelk (Chevre)</p></article> <article class="defaultP" margin-top="true"><i>Tolltariffens varenummer 04.06.2000 – revet ost eller ostepulver</i><p class="leddfortsettelse">Mozzarella</p><p class="leddfortsettelse">Ostepulver til ostesnacksproduksjon</p></article> <article class="defaultP" margin-top="true"><i>Tolltariffens varenummer 04.06.3000 – smelteost</i><p class="leddfortsettelse">Typiske dessertsmelteoster</p></article> <article class="defaultP" margin-top="true"><i>Tolltariffens varenummer 04.06.4001 – roquefort</i><p class="leddfortsettelse">Roquefort</p></article> <article class="defaultP" margin-top="true"><i>Tolltariffens varenummer 04.06.4005 – gorgonzola</i><p class="leddfortsettelse">Karakteristiske Gorgonzolatyper av blåmugg</p></article> <article class="defaultP" margin-top="true"><i>Tolltariffens varenummer 04.06.4008 – upasteurisert blåmuggost</i><p class="leddfortsettelse">Upasteuriserte blåmuggoster av sauemelk</p><p class="leddfortsettelse">Upasteurisert blåmuggost av Stiltontypen</p></article> <article class="defaultP" margin-top="true"><i>Tolltariffens varenummer 04.06.4009 – annen blåmuggost</i><p class="leddfortsettelse">Andre blåmuggoster av sauemelk</p><p class="leddfortsettelse">Annen blåmuggost av Stiltontypen</p></article> <article class="defaultP" margin-top="true"><i>Tolltariffens varenummer 04.06.9030 – fetaost og fetalignende oster</i><p class="leddfortsettelse">Feta, av ku eller fåremelk</p></article> <article class="defaultP" margin-top="true"><i>Tolltariffens varenummer 04.06.9082 – camembert</i><p class="leddfortsettelse">Camembert</p></article> <article class="defaultP" margin-top="true"><i>Tolltariffens varenummer 04.06.9084 – brie</i><p class="leddfortsettelse">Brie</p></article> <article class="defaultP" margin-top="true"><i>Tolltariffens varenummer 04.06.9089 – annen hvitmuggost</i><p class="leddfortsettelse">Alle hvitmugg- og hvit-/ blåmuggoster</p></article> <article class="defaultP" margin-top="true"><i>Tolltariffens varenummer 04.06.9091 – andre oster, upasteuriserte</i><p class="leddfortsettelse">Upasteuriserte faste eksklusive oster</p><p class="leddfortsettelse">Upasteuriserte halvfaste eksklusive dessertoster</p><p class="leddfortsettelse">Upasteurisert mozzarella</p></article> <article class="defaultP" margin-top="true"><i>Tolltariffens varenummer 04.06.9099 – andre oster</i><p class="leddfortsettelse">Faste eksklusive oster</p><p class="leddfortsettelse">Halvfaste eksklusive dessertoster</p><p class="leddfortsettelse">Mozzarella.</p></article></section></main></body></html>