<!DOCTYPE html><html lang="no"><head><title>Lov om endringer i lov 26. mars 1999 nr. 14 om skatt av formue og inntekt (skatteloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2008-05-09-23</dd><dt class="dokid">DokumentID</dt><dd class="dokid">LTI/lov/2008-05-09-23</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 5 s 839</dd><dt class="dateInForce">I kraft fra</dt><dd class="dateInForce">2008-05-09</dd><dt class="changesToDocuments">Endrer</dt><dd class="changesToDocuments"><ul><li>lov/1999-03-26-14</li></ul></dd><dt class="dateOfPublication">Kunngjort</dt><dd class="dateOfPublication">2008-05-09 15:55</dd><dt class="journalNumber">Journalnummer</dt><dd class="journalNumber">2008-0368</dd><dt class="titleShort">Korttittel</dt><dd class="titleShort">Endringslov til skatteloven</dd><dt class="title">Tittel</dt><dd class="title">Lov om endringer i lov 26. mars 1999 nr. 14 om skatt av formue og inntekt (skatteloven)</dd><dt class="miscInformation">Annet om dokumentet</dt><dd class="miscInformation">Ot.prp.nr.31 (2007–2008), Innst.O.nr.46 (2007–2008) og Besl.O.nr.64 (2007–2008). Odels- og lagtingsvedtak hhv. 24. og 29. april 2008. Fremmet av Finansdepartementet.</dd><dt class="refid">RefID</dt><dd class="refid">lov/2008-05-09-23</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 26. mars 1999 nr. 14 om skatt av formue og inntekt (skatteloven)<ul class="tocSubUl"><li>I</li><li>II<ul class="tocSubUl"><li>§ 10-47. Særlig om utenlandsforhold</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2008-05-09-23" id="dokument"><h1>Lov om endringer i lov 26. mars 1999 nr. 14 om skatt av formue og inntekt (skatteloven)</h1><article class="legalP" id="ledd-1">I lov 26. mars 1999 nr. 14 om skatt av formue og inntekt (skatteloven) gjøres følgende endringer:</article><section class="section" data-name="kapI" id="kapittel-1" data-lovdata-URL="LTI/lov/2008-05-09-23/KAPITTEL_1"><h2 data-text-align="center">I</h2><article class="defaultP">§ 6-30 annet ledd første punktum skal lyde:</article><article class="legalP" id="kapittel-1-ledd-1">For øvrig omfatter minstefradraget fradrag for forsikringspremie mv. etter § 6-47 første ledd c til e.</article> <article class="defaultP" margin-top="true">§ 8-13 første ledd bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">strategisk og kommersiell ledelse samt daglig teknisk drift og vedlikehold av egne og innleide fartøyer, samt fartøyer i konsernforbundet selskap og poolsamarbeid som nevnt i § 8-11 første ledd d</article></article></li></ul></article> <article class="defaultP" margin-top="true">§ 10-64 bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">deltakeren dokumenterer at selskapet eller innretningen reelt er etablert i en EØS-stat og driver reell økonomisk aktivitet der, og Norge i medhold av skatteavtale eller annen folkerettslig overenskomst kan kreve utlevert opplysninger fra etableringsstaten. Dersom det ikke foreligger slik overenskomst, gjelder tilsvarende når deltakeren legger fram erklæring fra skattemyndighetene i etableringsstaten som bekrefter at dokumentasjonen er riktig.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/lov/2008-05-09-23/KAPITTEL_2"><h2 data-text-align="center">II</h2><article class="defaultP">§ 2-38 tredje ledd bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">inntekt eller tap på eierandel i selskap mv. som er hjemmehørende i lavskatteland utenfor EØS, jf. § 10-63, og inntekt på eierandel i selskap mv. som er hjemmehørende i lavskatteland innenfor EØS, jf. § 10-63 og som på tilsvarende vilkår som fastsatt i § 10-64 bokstav b ikke er reelt etablert og driver reell økonomisk aktivitet i et EØS-land, samt finansielt instrument med slike eierandeler som underliggende objekt,</article></article></li></ul></article> <article class="defaultP" margin-top="true">§ 2-38 femte ledd skal lyde:</article><article class="numberedLegalP" data-numerator="5" id="kapittel-2-nummer-1">(5) Første ledd fritar for skatteplikt etter § 10-13 bare dersom skattyter er reelt etablert og driver reell økonomisk aktivitet i et EØS-land på tilsvarende vilkår som fastsatt i § 10-64 bokstav b.</article> <article class="defaultP" margin-top="true">§ 5-15 første ledd bokstav g skal lyde:<ul class="defaultList"><li data-li-identifier="g." data-name="g."><article class="listArticle" id="kapittel-2-nummer-1-punkt-1"><article class="legalP" id="kapittel-2-nummer-1-punkt-1-ledd-1">ettergivelse av utdanningslån i Statens lånekasse for utdanning i medhold av lov om utdanningsstøtte § 10 tredje ledd,</article></article></li></ul></article> <article class="defaultP" margin-top="true">§ 10-47 skal lyde:</article><article class="futureLegalArticle" data-name="§10-47" id="kapittel-2-foreslåttparagraf-1"><span class="futureLegalArticleHeader">§ 10-47. <span class="legalArticleTitle">Særlig om utenlandsforhold</span></span><article class="numberedLegalP" data-numerator="1" id="kapittel-2-foreslåttparagraf-1-nummer-1">(1) Personlig deltaker som på grunn av skatteavtale med fremmed stat eller på grunn av begrenset skatteplikt til riket, jf. § 2-3, ikke kan skattlegges her for hele sin del av selskapets inntekt i inntektsåret eller noen av de fire forutgående årene, kan kreve at tillegg i alminnelig inntekt etter § 10-42 begrenses forholdsmessig etter nærmere regler som departementet fastsetter i forskrift.</article><article class="numberedLegalP" data-numerator="2" id="kapittel-2-foreslåttparagraf-1-nummer-2">(2) Personlig deltaker kan kreve at tillegg i alminnelig inntekt etter § 10-42 begrenses forholdsmessig også i andre tilfeller enn nevnt i første ledd, når det er åpenbart at utdelingen må anses tatt fra virksomhet som ikke er skattlagt i riket på grunn av skatteavtale med fremmed stat eller deltakerens begrensede skatteplikt til riket, jf. § 2-3.</article><article class="numberedLegalP" data-numerator="3" id="kapittel-2-foreslåttparagraf-1-nummer-3">(3) Første og annet ledd gjelder tilsvarende når personlig deltakers dødsbo eller konkursbo mottar utdeling fra selskapet.</article><article class="numberedLegalP" data-numerator="4" id="kapittel-2-foreslåttparagraf-1-nummer-4">(4) Krav etter første og annet ledd er betinget av at skattyter oppfyller nærmere dokumentasjonskrav som departementet fastsetter i forskrift.</article><article class="numberedLegalP" data-numerator="5" id="kapittel-2-foreslåttparagraf-1-nummer-5">(5) Krav etter første og annet ledd må fremsettes før utløpet av selvangivelsesfristen, eller om kravet ikke kan godtgjøres da, senest seks måneder etter at kravet kan godtgjøres. Kravet kan ikke under noen omstendighet fremsettes senere enn tre år etter inntektsåret.</article><article class="numberedLegalP" data-numerator="6" id="kapittel-2-foreslåttparagraf-1-nummer-6">(6) Departementet kan i forskrift gi nærmere regler om fradrag for skjerming i utenlandsforhold, jf. § 10-42 tredje og femte ledd.</article></article> <article class="defaultP" margin-top="true">§ 14-45 tredje ledd skal lyde:</article><article class="legalP" id="kapittel-2-ledd-1">Saldoen skal tillegges gevinster som ikke er inntektsført og fradras tap på driftsmidler som nevnt i § 14-52.</article> <article class="defaultP" margin-top="true">§ 18-3 tiende ledd skal lyde:</article><article class="legalP" id="kapittel-2-ledd-2">Av produksjon i kraftverk med generatorer som i inntektsåret har en samlet påstemplet merkeytelse under 5 500 kVA, fastsettes ikke grunnrenteinntekt. Grunnrenteinntekt fastsettes likevel av produksjon i kraftverk med generatorer som i inntektsåret har en samlet påstemplet merkeytelse på minst 1 500 kVA, der søknad om konsesjon, eller melding om konsesjonspliktsvurdering etter vannressursloven, første gang er registrert i Olje- og energidepartementet eller vedkommende vassdragsmyndighet etter 5. oktober 2007.</article></section><section class="section" data-name="kapIII" id="kapittel-3" data-lovdata-URL="LTI/lov/2008-05-09-23/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene under I trer i kraft straks med virkning fra og med inntektsåret 2007.</article><article class="legalP" id="kapittel-3-ledd-2">Endringene under II trer i kraft straks med virkning fra og med inntektsåret 2008.</article></section></main></body></html>