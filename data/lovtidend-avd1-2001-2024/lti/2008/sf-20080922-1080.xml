<!DOCTYPE html><html lang="no"><head><title>Forskrift om risikostyring og internkontroll</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-09-22-1080</dd><dt class="dokid">DokumentID</dt><dd class="dokid">LTI/forskrift/2008-09-22-1080</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 11 s 1524</dd><dt class="dateInForce">I kraft fra</dt><dd class="dateInForce">2009-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-06-20-1057</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1956-12-07-1/§4</li><li>lov/1988-06-10-40/§2-9b</li><li>lov/2002-07-05-64/§4-4</li><li>lov/2007-06-29-74/§11</li></ul></dd><dt class="dateOfPublication">Kunngjort</dt><dd class="dateOfPublication">2008-10-07 14:30</dd><dt class="journalNumber">Journalnummer</dt><dd class="journalNumber">2008-0847</dd><dt class="titleShort">Korttittel</dt><dd class="titleShort">Forskrift om risikostyring og internkontroll</dd><dt class="title">Tittel</dt><dd class="title">Forskrift om risikostyring og internkontroll</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kredittilsynet 22. september 2008 med hjemmel i lov 7. desember 1956 nr. 1 om tilsynet for kredittinstitusjoner, forsikringsselskaper og verdipapirhandel m.v. (kredittilsynsloven) § 4 nr. 2, lov 10. juni 1988 nr. 40 om finansieringsvirksomhet og finansinstitusjoner (finansieringsvirksomhetsloven) § 2-9b, lov 5. juli 2002 nr. 64 om registrering av finansielle instrumenter (verdipapirregisterloven) § 4-4 og lov 29. juni 2007 nr. 74 om regulerte markeder (børsloven) § 11.</dd><dt class="refid">RefID</dt><dd class="refid">forskrift/2008-09-22-1080</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om risikostyring og internkontroll<ul class="tocSubUl"><li>Kapittel 1. Innledende bestemmelser<ul class="tocSubUl"><li>§ 1. Virkeområde</li><li>§ 2. Forholdsmessighet</li></ul></li><li>Kapittel 2. Ansvar for risikostyring og internkontroll<ul class="tocSubUl"><li>§ 3. Styret</li><li>§ 4. Daglig leder</li><li>§ 5. Utkontraktering</li></ul></li><li>Kapittel 3. Risikostyring og internkontroll<ul class="tocSubUl"><li>§ 6. Risikostyring</li><li>§ 7. Gjennomføring av internkontrollen</li><li>§ 8. Dokumentasjon og rapportering</li></ul></li><li>Kapittel 4. Internrevisjon eller uavhengig bekreftelse<ul class="tocSubUl"><li>§ 9. Internrevisjon</li><li>§ 10. Uavhengig bekreftelse</li></ul></li><li>Kapittel 5. Unntak<ul class="tocSubUl"><li>§ 11. Unntak</li></ul></li><li>Kapittel 6. Ikrafttredelse<ul class="tocSubUl"><li>§ 12. Ikrafttredelse mv.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2008-09-22-1080" id="dokument"><h1>Forskrift om risikostyring og internkontroll</h1><section class="section" data-name="kap1" id="kapittel-1" data-lovdata-URL="LTI/forskrift/2008-09-22-1080/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="LTI/forskrift/2008-09-22-1080/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder for<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">Finansinstitusjoner</article></article></li><li data-li-identifier="2." data-name="2."><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">Regulerte markeder</article></article></li><li data-li-identifier="3." data-name="3."><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1">Verdipapirforetak</article></article></li><li data-li-identifier="4." data-name="4."><article class="listArticle" id="kapittel-1-paragraf-1-ledd-1-punkt-4"><article class="legalP" id="kapittel-1-paragraf-1-ledd-1-punkt-4-ledd-1">Forvaltningsselskaper for verdipapirfond</article></article></li><li data-li-identifier="5." data-name="5."><article class="listArticle" id="kapittel-1-paragraf-1-ledd-1-punkt-5"><article class="legalP" id="kapittel-1-paragraf-1-ledd-1-punkt-5-ledd-1">Pensjonsforetak</article></article></li><li data-li-identifier="6." data-name="6."><article class="listArticle" id="kapittel-1-paragraf-1-ledd-1-punkt-6"><article class="legalP" id="kapittel-1-paragraf-1-ledd-1-punkt-6-ledd-1">Oppgjørssentraler</article></article></li><li data-li-identifier="7." data-name="7."><article class="listArticle" id="kapittel-1-paragraf-1-ledd-1-punkt-7"><article class="legalP" id="kapittel-1-paragraf-1-ledd-1-punkt-7-ledd-1">Verdipapirregistre</article></article></li><li data-li-identifier="8." data-name="8."><article class="listArticle" id="kapittel-1-paragraf-1-ledd-1-punkt-8"><article class="legalP" id="kapittel-1-paragraf-1-ledd-1-punkt-8-ledd-1">E-pengeforetak</article></article></li><li data-li-identifier="9." data-name="9."><article class="listArticle" id="kapittel-1-paragraf-1-ledd-1-punkt-9"><article class="legalP" id="kapittel-1-paragraf-1-ledd-1-punkt-9-ledd-1">Forsikringsformidlingsvirksomhet</article></article></li><li data-li-identifier="10." data-name="10."><article class="listArticle" id="kapittel-1-paragraf-1-ledd-1-punkt-10"><article class="legalP" id="kapittel-1-paragraf-1-ledd-1-punkt-10-ledd-1">Eiendomsmeglingsforetak</article></article></li><li data-li-identifier="11." data-name="11."><article class="listArticle" id="kapittel-1-paragraf-1-ledd-1-punkt-11"><article class="legalP" id="kapittel-1-paragraf-1-ledd-1-punkt-11-ledd-1">Inkassoforetak</article></article></li><li data-li-identifier="12." data-name="12."><article class="listArticle" id="kapittel-1-paragraf-1-ledd-1-punkt-12"><article class="legalP" id="kapittel-1-paragraf-1-ledd-1-punkt-12-ledd-1">Regnskapsførerselskaper.</article></article></li></ul></article></article><article class="legalArticle" data-lovdata-URL="LTI/forskrift/2008-09-22-1080/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Forholdsmessighet</span></h3><article class="legalP" id="kapittel-1-paragraf-2-ledd-1">Foretakene skal tilpasse risikostyringen og internkontrollen etter arten, omfanget av og kompleksiteten i foretakets virksomhet.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2008-09-22-1080/KAPITTEL_2"><h2>Kapittel 2. Ansvar for risikostyring og internkontroll</h2><article class="legalArticle" data-lovdata-URL="LTI/forskrift/2008-09-22-1080/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Styret</span></h3><article class="legalP" id="kapittel-2-paragraf-1-ledd-1">Styret skal påse at foretaket har hensiktsmessige systemer for risikostyring og internkontroll, herunder:<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">at det er klar ansvarsdeling mellom styret og daglig ledelse fastsatt i instrukser for styret og daglig leder,</article></article></li><li data-li-identifier="2." data-name="2."><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">at foretaket har en klar organisasjonsstruktur,</article></article></li><li data-li-identifier="3." data-name="3."><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">fastsette mål og strategi for foretaket, samt overordnede retningslinjer for virksomheten. Det skal fremgå hvilken risikoprofil foretaket skal ha, samt hvilke risikorammer som gjelder der hvor dette er relevant,</article></article></li><li data-li-identifier="4." data-name="4."><article class="listArticle" id="kapittel-2-paragraf-1-ledd-1-punkt-4"><article class="legalP" id="kapittel-2-paragraf-1-ledd-1-punkt-4-ledd-1">fastsette prinsipper for risikostyring og internkontroll for foretaket som helhet og innenfor hvert enkelt virksomhetsområde,</article></article></li><li data-li-identifier="5." data-name="5."><article class="listArticle" id="kapittel-2-paragraf-1-ledd-1-punkt-5"><article class="legalP" id="kapittel-2-paragraf-1-ledd-1-punkt-5-ledd-1">påse at risikostyringen og internkontrollen blir etablert i samsvar med lover og forskrifter, vedtekter, pålegg fra Kredittilsynet og retningslinjer gitt av styret til administrasjonen, blant annet gjennom behandling av rapporter utarbeidet i henhold til § 8 og kapittel 4,</article></article></li><li data-li-identifier="6." data-name="6."><article class="listArticle" id="kapittel-2-paragraf-1-ledd-1-punkt-6"><article class="legalP" id="kapittel-2-paragraf-1-ledd-1-punkt-6-ledd-1">påse at risikostyringen og internkontrollen er gjennomført og overvåket, blant annet gjennom behandling av rapporter utarbeidet i samsvar med § 8 og kapittel 4,</article></article></li><li data-li-identifier="7." data-name="7."><article class="listArticle" id="kapittel-2-paragraf-1-ledd-1-punkt-7"><article class="legalP" id="kapittel-2-paragraf-1-ledd-1-punkt-7-ledd-1">avgjøre om foretaket skal ha internrevisjon i samsvar med § 9,</article></article></li><li data-li-identifier="8." data-name="8."><article class="listArticle" id="kapittel-2-paragraf-1-ledd-1-punkt-8"><article class="legalP" id="kapittel-2-paragraf-1-ledd-1-punkt-8-ledd-1">evaluere sitt arbeid og sin kompetanse knyttet til foretakets risikostyring og internkontroll minimum årlig.</article></article></li></ul></article></article><article class="legalArticle" data-lovdata-URL="LTI/forskrift/2008-09-22-1080/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Daglig leder</span></h3><article class="legalP" id="kapittel-2-paragraf-2-ledd-1">Daglig leder skal:<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">sørge for å etablere en forsvarlig risikostyring og internkontroll på basis av en vurdering av aktuelle risikoer etter retningslinjer fastsatt av styret,</article></article></li><li data-li-identifier="2." data-name="2."><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">løpende følge opp endringer i foretakets risikoer, og påse at foretakets risikoer er forsvarlig ivaretatt i samsvar med styrets retningslinjer,</article></article></li><li data-li-identifier="3." data-name="3."><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">gi styret relevant og tidsriktig informasjon som er av betydning for foretakets risikostyring og internkontroll, herunder informasjon om nye risikoer,</article></article></li><li data-li-identifier="4." data-name="4."><article class="listArticle" id="kapittel-2-paragraf-2-ledd-1-punkt-4"><article class="legalP" id="kapittel-2-paragraf-2-ledd-1-punkt-4-ledd-1">påse at foretakets risikostyring og internkontroll er dokumentert,</article></article></li><li data-li-identifier="5." data-name="5."><article class="listArticle" id="kapittel-2-paragraf-2-ledd-1-punkt-5"><article class="legalP" id="kapittel-2-paragraf-2-ledd-1-punkt-5-ledd-1">påse at risikostyringen og internkontrollen blir gjennomført og overvåket på en forsvarlig måte.</article></article></li></ul></article></article><article class="legalArticle" data-lovdata-URL="LTI/forskrift/2008-09-22-1080/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Utkontraktering</span></h3><article class="legalP" id="kapittel-2-paragraf-3-ledd-1">Foretaket har ansvar for risikostyring og internkontroll også der deler av virksomheten er utkontraktert. Det skal foreligge en skriftlig avtale som sikrer dette. Avtalen må sikre at foretaket gis rett til innsyn i og kontroll med utkontraktert virksomhet.</article><article class="legalP" id="kapittel-2-paragraf-3-ledd-2">Avtalen skal sikre at Kredittilsynet gis tilgang til opplysninger fra og tilsyn med virksomheten der Kredittilsynet finner det nødvendig.</article><article class="legalP" id="kapittel-2-paragraf-3-ledd-3">Foretaket skal sørge for at organisasjonen besitter tilstrekkelig kompetanse til å håndtere utkontrakteringsavtalen.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2008-09-22-1080/KAPITTEL_3"><h2>Kapittel 3. Risikostyring og internkontroll</h2><article class="legalArticle" data-lovdata-URL="LTI/forskrift/2008-09-22-1080/§6" data-name="§6" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Risikostyring</span></h3><article class="legalP" id="kapittel-3-paragraf-1-ledd-1">Foretaket skal løpende vurdere hvilke vesentlige risikoer som er knyttet til virksomheten. Ved endringer eller etablering av produkter og rutiner av vesentlig betydning skal en slik risikovurdering foreligge før virksomheten igangsettes.</article><article class="legalP" id="kapittel-3-paragraf-1-ledd-2">Med utgangspunkt i definerte mål og strategier for virksomheten skal det minst én gang årlig foretas en gjennomgang av vesentlige risikoer for alle virksomhetsområder. Det skal for alle virksomhetsområder foretas en systematisk vurdering av om foretakets risikostyring og internkontroll er tilstrekkelig for å håndtere foretakets identifiserte risikoer på en forsvarlig måte.</article><article class="legalP" id="kapittel-3-paragraf-1-ledd-3">Foretak som gjennomfører risikostyring og vurdering av risiko og kapitalbehov i samsvar med lov 10. juni 1988 nr. 40 om finansieringsvirksomhet og finansinstitusjoner (finansieringsvirksomhetsloven) § 2-9 til og med § 2-9d og forskrift 14. desember 2006 nr. 1506 (kapitalkravsforskriften) anses for å ha oppfylt kravene i første og annet ledd.</article></article><article class="legalArticle" data-lovdata-URL="LTI/forskrift/2008-09-22-1080/§7" data-name="§7" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Gjennomføring av internkontrollen</span></h3><article class="legalP" id="kapittel-3-paragraf-2-ledd-1">Ledere på alle vesentlige virksomhetsområder skal løpende vurdere gjennomføringen av internkontrollen.</article><article class="legalP" id="kapittel-3-paragraf-2-ledd-2">Det skal minst én gang årlig foretas en oppsummerende vurdering av om internkontrollen har vært gjennomført på en tilfredsstillende måte.</article></article><article class="legalArticle" data-lovdata-URL="LTI/forskrift/2008-09-22-1080/§8" data-name="§8" id="kapittel-3-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Dokumentasjon og rapportering</span></h3><article class="legalP" id="kapittel-3-paragraf-3-ledd-1">Vurderingene etter § 6 annet ledd og § 7 annet ledd skal dokumenteres. Et sammendrag med konklusjoner om risikosituasjonen og om det er behov for nye tiltak skal foreligge for det enkelte virksomhetsområdet.</article><article class="legalP" id="kapittel-3-paragraf-3-ledd-2">Daglig leder skal, minst én gang årlig, utarbeide en samlet vurdering av risikosituasjonen som skal forelegges styret til behandling.</article><article class="legalP" id="kapittel-3-paragraf-3-ledd-3">Foretak som nevnt i § 6 tredje ledd må i tillegg supplere vurderingen etter finansieringsvirksomhetsloven og kapitalkravsforskriften med en samlet vurdering etter § 7.</article><article class="legalP" id="kapittel-3-paragraf-3-ledd-4">Dokumentasjonen skal oppbevares i minst tre år, og være tilgjengelig for Kredittilsynet.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2008-09-22-1080/KAPITTEL_4"><h2>Kapittel 4. Internrevisjon eller uavhengig bekreftelse</h2><article class="legalArticle" data-lovdata-URL="LTI/forskrift/2008-09-22-1080/§9" data-name="§9" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Internrevisjon</span></h3><article class="legalP" id="kapittel-4-paragraf-1-ledd-1">Foretak som nevnt i § 1 første ledd nr. 2, 6 og 7 skal ha internrevisjon. Det samme gjelder foretak som nevnt i § 1 første ledd som i mer enn 12 måneder har hatt en samlet forvaltningskapital for egen og kunders regning på mer enn 10 milliarder kroner eller inngår i finanskonsern med samlet forvaltningskapital som overstiger dette.</article><article class="legalP" id="kapittel-4-paragraf-1-ledd-2">Leder av internrevisjonen skal tilsettes og avskjediges av styret, ha rett til å møte i styremøtene, samt avgi rapport om risikostyringen og internkontrollen minimum én gang pr. år. Styret skal godkjenne internrevisjonens ressurser og planer på årlig basis.</article><article class="legalP" id="kapittel-4-paragraf-1-ledd-3">Internrevisjonen skal gjennomføres i henhold til anerkjente standarder og løpende følge foretakets virksomhet.</article></article><article class="legalArticle" data-lovdata-URL="LTI/forskrift/2008-09-22-1080/§10" data-name="§10" id="kapittel-4-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Uavhengig bekreftelse</span></h3><article class="legalP" id="kapittel-4-paragraf-2-ledd-1">I foretak hvor det ikke er etablert internrevisjon skal styret sørge for at foretakets valgte revisor avgir en årlig bekreftelse til styret om<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">det er foretatt risikovurderinger i henhold til § 6 annet ledd</article></article></li><li data-li-identifier="-" data-name="-"><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1">det er foretatt vurderinger i henhold til § 7 annet ledd</article></article></li><li data-li-identifier="-" data-name="-"><article class="listArticle" id="kapittel-4-paragraf-2-ledd-1-punkt-3"><article class="legalP" id="kapittel-4-paragraf-2-ledd-1-punkt-3-ledd-1">det foreligger dokumentasjon i samsvar med § 8</article></article></li><li data-li-identifier="-" data-name="-"><article class="listArticle" id="kapittel-4-paragraf-2-ledd-1-punkt-4"><article class="legalP" id="kapittel-4-paragraf-2-ledd-1-punkt-4-ledd-1">foretakets rutiner sikrer at den samlede vurdering av risikosituasjonen som er forelagt styret, jf. § 8 annet ledd, bygger på de risikovurderinger som er foretatt.</article></article></li></ul></article></article></section><section class="section" data-name="kap5" id="kapittel-5" data-lovdata-URL="LTI/forskrift/2008-09-22-1080/KAPITTEL_5"><h2>Kapittel 5. Unntak</h2><article class="legalArticle" data-lovdata-URL="LTI/forskrift/2008-09-22-1080/§11" data-name="§11" id="kapittel-5-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Unntak</span></h3><article class="legalP" id="kapittel-5-paragraf-1-ledd-1">Kredittilsynet kan i særlige tilfeller gjøre unntak fra bestemmelsene i denne forskrift.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2008-09-22-1080/KAPITTEL_6"><h2>Kapittel 6. Ikrafttredelse</h2><article class="legalArticle" data-lovdata-URL="LTI/forskrift/2008-09-22-1080/§12" data-name="§12" id="kapittel-6-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse mv.</span></h3><article class="legalP" id="kapittel-6-paragraf-1-ledd-1">Denne forskrift trer i kraft 1. januar 2009. Fra samme tidspunkt oppheves forskrift 20. juni 1997 nr. 1057 om klargjøring av kontrollansvar, dokumentasjon og bekreftelse av den interne kontroll. Kravene i forskriften skal være gjennomført innen 31. desember 2009.</article></article></section></main></body></html>