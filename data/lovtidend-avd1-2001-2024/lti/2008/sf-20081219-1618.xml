<!DOCTYPE html><html lang="no"><head><title>Forskrift om dypfryste næringsmidler</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-12-19-1618</dd><dt class="dokid">DokumentID</dt><dd class="dokid">LTI/forskrift/2008-12-19-1618</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 1 s 150</dd><dt class="dateInForce">I kraft fra</dt><dd class="dateInForce">Departementet bestemmer</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-12-22-1722</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§7</li><li>lov/2003-12-19-124/§16</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2009-01-23 15:00</dd><dt class="lastupdated">Rettet</dt><dd class="lastupdated">2009-01-27 (§ 10)</dd><dt class="journalNumber">Journalnummer</dt><dd class="journalNumber">2009-0030</dd><dt class="titleShort">Korttittel</dt><dd class="titleShort">Forskrift om dypfryste næringsmidler</dd><dt class="title">Tittel</dt><dd class="title">Forskrift om dypfryste næringsmidler</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 19. desember 2008 med hjemmel i lov 19. desember 2003 nr. 124 om matproduksjon og mattrygghet mv. (matloven) § 7 og § 16, jf. delegeringsvedtak 19. desember 2003 nr. 1790. <br /><strong>EØS-henvisninger:</strong> EØS-avtalen vedlegg II kap. XII nr. 47 (direktiv 89/108/EØF) og vedlegg II kap. XII nr. 54zzr (forordning (EF) nr. 37/2005).</dd><dt class="refid">RefID</dt><dd class="refid">forskrift/2008-12-19-1618</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om dypfryste næringsmidler<ul class="tocSubUl"><li>Kapittel I. Formål, virkeområde og definisjoner<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li></ul></li><li>Kapittel II. Innfrysing og fryselagring<ul class="tocSubUl"><li>§ 4. Bestemmelser om innfrysing og fryselagring av næringsmidler</li><li>§ 5. Bestemmelser om temperatur</li></ul></li><li>Kapittel III. Bestemmelser om temperaturkontroll i forbindelse med transport, oppbevaring og lagring av dypfryste næringsmidler<ul class="tocSubUl"><li>§ 6. Gjennomføring av forordning (EF) nr. 37/2005</li></ul></li><li>Kapittel IV. Administrative bestemmelser<ul class="tocSubUl"><li>§ 7. Tilsyn og vedtak</li><li>§ 8. Dispensasjon</li><li>§ 9. Straff</li><li>§ 10. Ikrafttredelse</li></ul></li><li>Forordning</li></ul></li></ul></dd></dl></header><main class="documentBody" data-lovdata-URL="LTI/forskrift/2008-12-19-1618" id="dokument"><h1>Forskrift om dypfryste næringsmidler</h1><section class="section" data-name="kapI" id="kapittel-1" data-lovdata-URL="LTI/forskrift/2008-12-19-1618/KAPITTEL_1"><h2>Kapittel I. Formål, virkeområde og definisjoner</h2><article class="legalArticle" data-lovdata-URL="LTI/forskrift/2008-12-19-1618/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med denne forskriften er å fastsette betingelser for bruk av betegnelsen «dypfryste næringsmidler» og å sikre at dypfrysing skjer på en slik måte at hensynet til næringsmidlenes opprinnelige kvalitet ivaretas.</article></article><article class="legalArticle" data-lovdata-URL="LTI/forskrift/2008-12-19-1618/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften gir alminnelige bestemmelser om krav til innfrysing og fryselagring av næringsmidler som omsettes og markedsføres som «dypfryste næringsmidler». Forskriften omfatter både innfrysing og fryselagring av produkter som leveres til sluttforbruker og innfrysing og fryselagring av råvarer med sikte på videre bearbeiding eller produksjon.</article><article class="legalP" id="kapittel-1-paragraf-2-ledd-2">Forskriften gir også bestemmelser om utstyr til bruk ved innfrysing og fryselagring, og om måleutstyr for overvåking og kontroll av temperaturer i henhold til første ledd.</article><article class="legalP" id="kapittel-1-paragraf-2-ledd-3">Forskriften gjelder ikke spiseis.</article></article><article class="legalArticle" data-lovdata-URL="LTI/forskrift/2008-12-19-1618/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">I denne forskriften forstås med:<ul class="defaultList"><li><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1"><i>Dypfryst næringsmiddel:</i> næringsmiddel som har gjennomgått en nedfrysingsprosess (dypfrysing) på en slik måte at temperaturområdet for optimal krystallisering for det aktuelle produkt er nådd så raskt som mulig, og slik at temperaturen over alt i varen er -18 °C eller lavere.</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2008-12-19-1618/KAPITTEL_2"><h2>Kapittel II. Innfrysing og fryselagring</h2><article class="legalArticle" data-lovdata-URL="LTI/forskrift/2008-12-19-1618/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Bestemmelser om innfrysing og fryselagring av næringsmidler</span></h3><article class="legalP" id="kapittel-2-paragraf-1-ledd-1">Dypfrysing av råvarer og næringsmidler skal foregå snarest mulig etter at de nødvendige produksjonstrinn er avsluttet. Dypfrysing skal foregå i utstyr med tilstrekkelig kapasitet og på en slik måte at området for maksimal krystallisering nås så raskt som mulig for det aktuelle næringsmiddel. Dersom utstyret samtidig brukes til lagring av dypfryste næringsmidler, skal kapasiteten være slik at temperaturen i de dypfryste næringsmidlene ikke påvirkes i vesentlig grad.</article><article class="legalP" id="kapittel-2-paragraf-1-ledd-2">De eneste frysemediene som må komme i direkte kontakt med næringsmidler, er luft, nitrogen og karbondioksid.</article><article class="legalP" id="kapittel-2-paragraf-1-ledd-3">Dypfryste råvarer og dypfryste ferdige næringsmidler skal, når ikke annet er bestemt, emballeres i egnet forpakning hos produsent eller pakkevirksomhet og merkes, lagres og omsettes som dypfryste varer. Frysekjeden skal opprettholdes gjennom samtlige omsetningsledd.</article></article><article class="legalArticle" data-lovdata-URL="LTI/forskrift/2008-12-19-1618/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Bestemmelser om temperatur</span></h3><article class="legalP" id="kapittel-2-paragraf-2-ledd-1">Dypfryste næringsmidler skal etter termisk stabilisering hele tiden oppbevares slik at temperaturen er -18 °C eller kaldere i hele næringsmidlet. Ved lokal transport og ved omsetning til sluttforbruker tillates temperaturavvik på inntil 3 °C.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2008-12-19-1618/KAPITTEL_3"><h2>Kapittel III. Bestemmelser om temperaturkontroll i forbindelse med transport, oppbevaring og lagring av dypfryste næringsmidler</h2><article class="legalArticle" data-lovdata-URL="LTI/forskrift/2008-12-19-1618/§6" data-name="§6" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Gjennomføring av forordning (EF) nr. 37/2005</span></h3><article class="legalP" id="kapittel-3-paragraf-1-ledd-1">EØS-avtalen vedlegg II kapittel XII nr. 54zzr (forordning (EF) nr. 37/2005) om temperaturkontroll i forbindelse med transport, oppbevaring og lagring av dypfryste næringsmidler beregnet på konsum gjelder som forskrift med de tilpasninger som følger av vedlegg II, protokoll 1 til avtalen og avtalen for øvrig.</article><article class="legalP" id="kapittel-3-paragraf-1-ledd-2">I henhold til forordning (EF) nr. 37/2005 artikkel 3 nr. 2 gjelder forordningens bestemmelser likevel ikke for kjølerom mindre enn 10 m<sup>3</sup> til lagring av varer hos detaljist, når lufttemperaturen måles med et lett synlig termometer.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2008-12-19-1618/KAPITTEL_4"><h2>Kapittel IV. Administrative bestemmelser</h2><article class="legalArticle" data-lovdata-URL="LTI/forskrift/2008-12-19-1618/§7" data-name="§7" id="kapittel-4-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Tilsyn og vedtak</span></h3><article class="legalP" id="kapittel-4-paragraf-1-ledd-1">Mattilsynet fører tilsyn og kan fatte nødvendige vedtak for gjennomføring av bestemmelsene i denne forskriften, jf. matloven § 23.</article></article><article class="legalArticle" data-lovdata-URL="LTI/forskrift/2008-12-19-1618/§8" data-name="§8" id="kapittel-4-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Dispensasjon</span></h3><article class="legalP" id="kapittel-4-paragraf-2-ledd-1">Mattilsynet kan i særskilte tilfelle dispensere fra bestemmelsene i kapittel II forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="LTI/forskrift/2008-12-19-1618/§9" data-name="§9" id="kapittel-4-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Straff</span></h3><article class="legalP" id="kapittel-4-paragraf-3-ledd-1">Forsettlig eller uaktsom overtredelse av denne forskriften eller vedtak gitt i medhold av den er straffbart i henhold til matloven § 28.</article></article><article class="legalArticle" data-lovdata-URL="LTI/forskrift/2008-12-19-1618/§10" data-name="§10" id="kapittel-4-paragraf-4"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-4-ledd-1">Forskriften trer i kraft den tid departementet bestemmer. Samtidig oppheves forskrift 22. desember 2005 nr. 1722 om gjennomføring av forordning (EF) nr. 37/2005 av 12. januar 2005 om måling av temperatur ved lagring, transport m.v. av dypfryste næringsmidler.</article></article></section><section class="section" id="kapittel-5" data-lovdata-URL="LTI/forskrift/2008-12-19-1618/KAPITTEL_5"><h2>Forordning</h2><article class="defaultP">Nedenfor gjengis EØS-avtalen vedlegg II kapittel XII nr. 54zzr (forordning (EF) nr. 37/2005).</article> <article class="defaultP" margin-top="true"><i>Forordning (EF) nr. 37/2005</i></article><article class="legalP" id="kapittel-5-ledd-1">Se her for å lese forordningen: (pdf)</article></section></main></body></html>