<!DOCTYPE html><html lang="no"><head><title>Forskrift om fastsetjing av medmorskap</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-12-15-1362</dd><dt class="dokid">DokumentID</dt><dd class="dokid">LTI/forskrift/2008-12-15-1362</dd><dt class="ministry">Departement</dt><dd class="ministry"><ul><li>Barne- og likestillingsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 13 s 1898</dd><dt class="dateInForce">I kraft fra</dt><dd class="dateInForce">2009-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-04-08-7/§4a</li></ul></dd><dt class="dateOfPublication">Kunngjort</dt><dd class="dateOfPublication">2008-12-17 14:40</dd><dt class="journalNumber">Journalnummer</dt><dd class="journalNumber">2008-1105</dd><dt class="titleShort">Korttittel</dt><dd class="titleShort">Forskrift om fastsetjing av medmorskap</dd><dt class="title">Tittel</dt><dd class="title">Forskrift om fastsetjing av medmorskap</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av Barne- og likestillingsdepartementet 15. desember 2008 med heimel i lov 8. april 1981 nr. 7 om barn og foreldre (barnelova) § 4a.</dd><dt class="refid">RefID</dt><dd class="refid">forskrift/2008-12-15-1362</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fastsetjing av medmorskap<ul class="tocSubUl"><li>§ 1. Assistert befruktning</li><li>§ 2. Godkjent helsestell</li><li>§ 3. Tidspunkt for når vilkåra for medmorskap skal vere oppfylt</li><li>§ 4. Prosedyre for fastsetjing av medmorskap</li><li>§ 5. Krav til søknad</li><li>§ 6. Klage</li><li>§ 7. Forholdet til andre forskrifter</li><li>§ 8. Ikraftsetjing</li></ul></li></ul></dd></dl></header><main class="documentBody" data-lovdata-URL="LTI/forskrift/2008-12-15-1362" id="dokument"><h1>Forskrift om fastsetjing av medmorskap</h1><article class="legalArticle" data-lovdata-URL="LTI/forskrift/2008-12-15-1362/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Assistert befruktning</span></h2><article class="legalP" id="paragraf-1-ledd-1">Definisjonen av assistert befruktning i bioteknologiloven § 2-1 gjeld tilsvarande etter barnelova § 3 og § 4. Assistert befruktning krev dessutan at sæd er tilbydd av godkjent helsestell, og at sædgivaren er omfatta av eit donorregister. Barnet skal ha rett til opplysningar om sædgivar tilsvarande bioteknologiloven § 2-7.</article></article><article class="legalArticle" data-lovdata-URL="LTI/forskrift/2008-12-15-1362/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Godkjent helsestell</span></h2><article class="legalP" id="paragraf-2-ledd-1">Godkjent helsestell er her i landet helsestell som har godkjenning til å utføre assistert befruktning etter bioteknologiloven og forskrift 7. mars 2008 nr. 222 om krav til kvalitet og sikkerhet ved håndtering av humane celler og vev.</article><article class="legalP" id="paragraf-2-ledd-2">Den som får utført assistert befruktning i utlandet må sjølv dokumentere at helsestellet oppfyller tilsvarande krav som etter første ledd, og at helsestellet er godkjent av myndigheitene i det landet befruktninga har funne stad.</article></article><article class="legalArticle" data-lovdata-URL="LTI/forskrift/2008-12-15-1362/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tidspunkt for når vilkåra for medmorskap skal vere oppfylt</span></h2><article class="legalP" id="paragraf-3-ledd-1">Ei kvinne som skal reknast som medmor etter barnelova § 3, skal vere gift med mora til barnet på tidspunktet fødselen skjer.</article><article class="legalP" id="paragraf-3-ledd-2">Ei kvinne som skal reknast som medmor etter barnelova § 4, skal vere sambuar med mora til barnet på tidspunktet den assisterte befruktninga skjer.</article><article class="legalP" id="paragraf-3-ledd-3">Ei kvinne som skal reknast som medmor skal ha gjeve skriftleg samtykke til assistert befruktning før behandlinga skjer. Folkeregistermyndigheita kan i særlege tilfelle godkjenne samtykkje gjeve etter behandlinga har funne stad.</article></article><article class="legalArticle" data-lovdata-URL="LTI/forskrift/2008-12-15-1362/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Prosedyre for fastsetjing av medmorskap</span></h2><article class="legalP" id="paragraf-4-ledd-1">Folkeregistermyndigheita avgjer om vilkåra for medmorskap etter barnelova § 3 og § 4 er oppfylt og gjer vedtak om fastsetjing av medmorskap etter søknad frå minst ein av partane. Myndigheita kan gjere vedtak før barnet er fødd.</article><article class="legalP" id="paragraf-4-ledd-2">Reglane i forskrifta gjeld og i tilfelle ein av partane ikkje ønskjer å medverke til at medmorskap vert fastsett.</article></article><article class="legalArticle" data-lovdata-URL="LTI/forskrift/2008-12-15-1362/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav til søknad</span></h2><article class="legalP" id="paragraf-5-ledd-1">Søknad om å få fastsett medmorskap skal ein skrive på fastsett blankett og sende til folkeregistermyndigheita. Søkjar kan sende søknad så snart den assisterte befruktninga har funne stad.</article><article class="legalP" id="paragraf-5-ledd-2">Minst ein av partane skal underteikne søknaden.</article><article class="legalP" id="paragraf-5-ledd-3">Vedlagt søknaden skal følgje<ul class="defaultList"><li data-li-identifier="1)" data-name="1)"><article class="listArticle" id="paragraf-5-ledd-3-punkt-1"><article class="legalP" id="paragraf-5-ledd-3-punkt-1-ledd-1">samtykke til assistert befruktning frå mors ektefelle eller sambuar</article></article></li><li data-li-identifier="2)" data-name="2)"><article class="listArticle" id="paragraf-5-ledd-3-punkt-2"><article class="legalP" id="paragraf-5-ledd-3-punkt-2-ledd-1">dokumentasjon frå godkjent helsestell i tråd med § 2. Dokumentasjonen skal stadfeste at assistert befruktning har funne stad</article></article></li><li data-li-identifier="3)" data-name="3)"><article class="listArticle" id="paragraf-5-ledd-3-punkt-3"><article class="legalP" id="paragraf-5-ledd-3-punkt-3-ledd-1">dokumentasjon som viser at barnet som er fødd etter assistert befruktning, ved fylte 18 år har rett til å få opplysningar om sædgivars identitet. Det må gå fram at det finst prosedyrar eller registre som gjer at denne retten kan oppfyllast.</article></article></li></ul></article></article><article class="legalArticle" data-lovdata-URL="LTI/forskrift/2008-12-15-1362/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Klage</span></h2><article class="legalP" id="paragraf-6-ledd-1">Partane kan klage på vedtaket til Skattedirektoratet etter føresegnene i forvaltningslova.</article></article><article class="legalArticle" data-lovdata-URL="LTI/forskrift/2008-12-15-1362/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Forholdet til andre forskrifter</span></h2><article class="legalP" id="paragraf-7-ledd-1">Føresegnene i forskrift 25. oktober 1982 nr. 1524 om melding av fødsler, erkjennelse av farskap og melding om valg av navn gjeld så langt dei passar for vedgåing av medmorskap, jf. barnelova § 4.</article></article><article class="legalArticle" data-lovdata-URL="LTI/forskrift/2008-12-15-1362/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikraftsetjing</span></h2><article class="legalP" id="paragraf-8-ledd-1">Forskrifta gjeld frå 1. januar 2009.</article></article></main></body></html>