<!DOCTYPE html><html lang="no"><head><title>Forskrift om endring i forskrift til tolloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-02-15-145</dd><dt class="dokid">DokumentID</dt><dd class="dokid">LTI/forskrift/2008-02-15-145</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 2 s 394</dd><dt class="dateInForce">I kraft fra</dt><dd class="dateInForce">2008-02-15</dd><dt class="changesToDocuments">Endrer</dt><dd class="changesToDocuments"><ul><li>forskrift/1967-12-15-8962</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-10-5/§15</li><li>lov/1966-06-10-5/§32</li><li>forskrift/1967-11-24-1</li><li>forskrift/1994-06-03-374</li><li>forskrift/1967-11-24-15</li><li>forskrift/1994-10-20-4293</li></ul></dd><dt class="dateOfPublication">Kunngjort</dt><dd class="dateOfPublication">2008-02-19 14:50</dd><dt class="journalNumber">Journalnummer</dt><dd class="journalNumber">2008-0144</dd><dt class="titleShort">Korttittel</dt><dd class="titleShort">Endr. i tollovforskriften</dd><dt class="title">Tittel</dt><dd class="title">Forskrift om endring i forskrift til tolloven</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Toll- og avgiftsdirektoratet 15. februar 2008 med hjemmel i lov 10. juni 1966 nr. 5 om toll (tolloven) § 15 første ledd og § 32 femte ledd, jf. delegeringsvedtak 24. november 1967 nr. 1, delegeringsvedtak 3. juni 1994 nr. 374, delegeringsvedtak 24. november 1967 nr. 15 og delegeringsvedtak 20. oktober 1994 nr. 4293.</dd><dt class="refid">RefID</dt><dd class="refid">forskrift/2008-02-15-145</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til tolloven<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2008-02-15-145" id="dokument"><h1>Forskrift om endring i forskrift til tolloven</h1><section class="section" data-name="kapI" id="kapittel-1" data-lovdata-URL="LTI/forskrift/2008-02-15-145/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. desember 1967 nr. 8962 til tolloven gjøres følgende endringer:</article> <article class="defaultP" margin-top="true">Punkt 5.1.11 skal lyde:</article><article class="legalP" id="kapittel-1-ledd-2">Tollvesenet kan gjøre unntak fra deklarasjonsplikten gjennom autorisasjonsordninger. Tollvesenet kan også når særlige forhold tilsier det gjøre unntak fra deklarasjonsplikten i andre tilfeller.</article> <article class="defaultP" margin-top="true">Punkt 5.10.7 skal lyde:</article><article class="legalP" id="kapittel-1-ledd-3">Tollvesenet kan gjøre unntak fra deklarasjonsplikten gjennom autorisasjonsordninger. Tollvesenet kan også når særlige forhold tilsier det gjøre unntak fra deklarasjonsplikten i andre tilfeller.</article> <article class="defaultP" margin-top="true">Nytt kapittel 10 skal lyde:</article><span class="futuretitle" id="kapittel-1-foreslåttittel-1">Kap. 10. Særskilte lettelser ved tollekspedisjon for autoriserte</span><span class="futuretitle" id="kapittel-1-foreslåttittel-2">10.1. Felles bestemmelser</span><ul class="defaultList"><li class="consolidationElement"><article class="listArticle" id="kapittel-1-foreslåttittel-2-punkt-1"><ul class="defaultList"><li><article class="listArticle" id="kapittel-1-foreslåttittel-2-punkt-1-punkt-1"><article class="legalP" id="kapittel-1-foreslåttittel-2-punkt-1-punkt-1-ledd-1">I medhold av tollovens § 15 første ledd nr 2 bokstav a, § 29 tredje ledd og § 32 femte ledd fastsettes:</article></article></li></ul></article></li></ul><article class="marginIdArticle" id="kapittel-1-punkt-1"><span class="data-marginOriginalId">10.1.1.</span><span class="miscHeadline"><i>Generelle vilkår for autorisasjon</i></span><article class="legalP" id="kapittel-1-punkt-1-ledd-1">Følgende generelle vilkår må oppfylles for å oppnå autorisasjon:<ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-1-ledd-1-punkt-1"><article class="legalP" id="kapittel-1-punkt-1-ledd-1-punkt-1-ledd-1">Søkeren må ha god kunnskap om, og regelmessig benytte den tollekspedisjonsprosedyren man ønsker lettelser i forhold til.</article></article></li><li data-li-identifier="b)" data-name="b)"><article class="listArticle" id="kapittel-1-punkt-1-ledd-1-punkt-2"><article class="legalP" id="kapittel-1-punkt-1-ledd-1-punkt-2-ledd-1">Søkeren må om nødvendig forplikte seg til å benytte de elektroniske systemer som Tollvesenet til en hver tid bestemmer.</article></article></li><li data-li-identifier="c)" data-name="c)"><article class="listArticle" id="kapittel-1-punkt-1-ledd-1-punkt-3"><article class="legalP" id="kapittel-1-punkt-1-ledd-1-punkt-3-ledd-1">Søkeren må ha oppfylt sine forpliktelser i henhold til toll- og avgiftslovgivningen på en tilfredsstillende måte.</article></article></li><li data-li-identifier="d)" data-name="d)"><article class="listArticle" id="kapittel-1-punkt-1-ledd-1-punkt-4"><article class="legalP" id="kapittel-1-punkt-1-ledd-1-punkt-4-ledd-1">Søkeren må føre fortegnelser og ha systemer som sikrer sporbarhet, som gjør Tollvesenet i stand til å utføre effektive kontroller. Tollvesenet kan i den forbindelse pålegge den autoriserte å oppbevare opplysningene på en bestemt måte og å opprette spesielle rutiner, herunder internkontrollsystem.</article></article></li><li data-li-identifier="e)" data-name="e)"><article class="listArticle" id="kapittel-1-punkt-1-ledd-1-punkt-5"><article class="legalP" id="kapittel-1-punkt-1-ledd-1-punkt-5-ledd-1">Søkeren må oppfylle de krav til sikkerhet, kontroll og trygghet som Tollvesenet til en hver tid stiller.</article></article></li><li data-li-identifier="f)" data-name="f)"><article class="listArticle" id="kapittel-1-punkt-1-ledd-1-punkt-6"><article class="legalP" id="kapittel-1-punkt-1-ledd-1-punkt-6-ledd-1">Søkeren må være registrert i Foretaksregisteret og Merverdiavgiftsmantallet. Tollregionen kan dispensere fra dette kravet når særlige omstendigheter tilsier det.</article></article></li><li data-li-identifier="g)" data-name="g)"><article class="listArticle" id="kapittel-1-punkt-1-ledd-1-punkt-7"><article class="legalP" id="kapittel-1-punkt-1-ledd-1-punkt-7-ledd-1">Søkeren kan avkreves sikkerhet for det ansvar han måtte komme i overfor Tollvesenet. Når sikkerhet kreves, skal den stilles i den form som er fastsatt i skattebetalingsforskriften § 14-20-4. Sikkerhetsstillelsens størrelse og varighet fastsettes av tollregionen.</article></article></li><li data-li-identifier="h)" data-name="h)"><article class="listArticle" id="kapittel-1-punkt-1-ledd-1-punkt-8"><article class="legalP" id="kapittel-1-punkt-1-ledd-1-punkt-8-ledd-1">Søkeren kan pålegges å gjennomføre en testperiode før autorisering gis.</article></article></li></ul></article><article class="legalP" id="kapittel-1-punkt-1-ledd-2">Søknad om autorisasjon sendes den tollregion hvor vedkommende har sitt kundeforhold.</article><article class="legalP" id="kapittel-1-punkt-1-ledd-3">Med mindre annet er fastsatt, gjelder autorisasjonen i 3 år.</article><article class="legalP" id="kapittel-1-punkt-1-ledd-4">Toll- og avgiftsdirektoratet kan gi utfyllende vilkår i forbindelse med autorisasjonen.</article></article><article class="marginIdArticle" id="kapittel-1-punkt-2"><span class="data-marginOriginalId">10.1.2.</span><span class="miscHeadline"><i>Tilbakekall, suspensjon og endring av autorisasjon</i></span><article class="legalP" id="kapittel-1-punkt-2-ledd-1">(1) Tollvesenet kan gi formell advarsel, suspendere hele eller deler av autorisasjonen eller trekke tilbake hele eller deler av autorisasjonen ved brudd på vilkårene for autorisasjonen eller bestemmelser i tollovgivningen.</article><article class="legalP" id="kapittel-1-punkt-2-ledd-2">(2) Ved vurderingen skal Tollvesenet legge vekt på overtredelsens omfang og alvor, tidligere overtredelser og forholdene for øvrig.</article><article class="legalP" id="kapittel-1-punkt-2-ledd-3">(3) Ved gjentatt eller alvorlig overtredelse etter at Tollvesenet har gitt formell advarsel, skal hele eller deler av autorisasjonen trekkes tilbake eller suspenderes, hvis ikke særlige forhold tilsier at en mildere reaksjon er passende.</article><article class="legalP" id="kapittel-1-punkt-2-ledd-4">(4) Tollvesenet kan ellers endre eller tilbakekalle autorisasjonen med rimelig frist, når endringer i regelverket eller Tollvesenets datasystemer gjør det nødvendig.</article><article class="legalP" id="kapittel-1-punkt-2-ledd-5">(5) Tollvesenet kan suspendere autorisasjonen med umiddelbar virkning hvis hensynet til nasjonal helse, miljø eller sikkerhet gjør det nødvendig.</article></article><span class="futuretitle" id="kapittel-1-foreslåttittel-3">10.2. Autorisasjonsordninger</span><ul class="defaultList"><li class="consolidationElement"><article class="listArticle" id="kapittel-1-foreslåttittel-3-punkt-1"><ul class="defaultList"><li><article class="listArticle" id="kapittel-1-foreslåttittel-3-punkt-1-punkt-1"><article class="legalP" id="kapittel-1-foreslåttittel-3-punkt-1-punkt-1-ledd-1">I medhold av tolloven § 15 første ledd nr 2 bokstav a, § 29 tredje ledd og § 32 femte ledd fastsettes:</article></article></li></ul></article></li></ul><article class="marginIdArticle" id="kapittel-1-punkt-3"><span class="data-marginOriginalId">10.2.1.</span><span class="miscHeadline"><i>Autorisasjon til periodisk tollekspedisjon</i></span><article class="legalP" id="kapittel-1-punkt-3-ledd-1">Mottaker av varer kan få lettelser i plikten til umiddelbar tollekspedisjon ved grensepassering og plikten til umiddelbar avgivelse av tolldeklarasjon ved fortolling.</article><article class="legalP" id="kapittel-1-punkt-3-ledd-2">Avsender av varer kan få lettelser i plikten til tollekspedisjon før utførsel.</article><article class="legalP" id="kapittel-1-punkt-3-ledd-3">Lettelser etter første og annet ledd omfatter ikke melde- og fremleggelsesplikten i tolloven § 24.</article><article class="legalP" id="kapittel-1-punkt-3-ledd-4">I tillegg til de generelle vilkårene i punkt 10.1, kan Tollvesenet stille krav til:<ul class="defaultList"><li data-li-identifier="-" data-name="-"><article class="listArticle" id="kapittel-1-punkt-3-ledd-4-punkt-1"><article class="legalP" id="kapittel-1-punkt-3-ledd-4-punkt-1-ledd-1">varevolum og omsetningsstørrelse,</article></article></li><li data-li-identifier="-" data-name="-"><article class="listArticle" id="kapittel-1-punkt-3-ledd-4-punkt-2"><article class="legalP" id="kapittel-1-punkt-3-ledd-4-punkt-2-ledd-1">omfanget av varetyper eller vareverdi som dekkes av autorisasjonen,</article></article></li><li data-li-identifier="-" data-name="-"><article class="listArticle" id="kapittel-1-punkt-3-ledd-4-punkt-3"><article class="legalP" id="kapittel-1-punkt-3-ledd-4-punkt-3-ledd-1">kredittverdighet,</article></article></li><li data-li-identifier="-" data-name="-"><article class="listArticle" id="kapittel-1-punkt-3-ledd-4-punkt-4"><article class="legalP" id="kapittel-1-punkt-3-ledd-4-punkt-4-ledd-1">spesielle rutiner for omberegninger.</article></article></li></ul></article></article><article class="marginIdArticle" id="kapittel-1-punkt-4"><span class="data-marginOriginalId">10.2.2.</span><span class="miscHeadline"><i>Autorisasjon til forenklet fortolling av sendinger av mindre verdi</i></span><article class="legalP" id="kapittel-1-punkt-4-ledd-1">Tollagerholder kan for varer av mindre verdi til privatpersoner, bli unntatt for plikten til tolldeklarering før uttak fra lageret. Unntaket gjelder ikke varer som er avhengig av spesielle tillatelser. Verdigrensen fastsettes i bevillingen.</article><article class="legalP" id="kapittel-1-punkt-4-ledd-2">Det kan også gjøres forenklinger i regler og prosedyrer vedrørende lagerregnskapet og utfylling av tolldeklarasjon ved autorisasjoner etter første ledd.</article><article class="legalP" id="kapittel-1-punkt-4-ledd-3">I tillegg til de generelle vilkårene i punkt 10.1.1 kan Tollvesenet stille tilsvarende krav som i pkt 10.2.1 siste ledd.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2008-02-15-145/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft fra 15. februar 2008.</article></section></main></body></html>