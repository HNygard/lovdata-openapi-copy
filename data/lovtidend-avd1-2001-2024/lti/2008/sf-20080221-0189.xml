<!DOCTYPE html><html lang="no"><head><title>Forskrift om gjennomføring av forordning (EØF) nr. 3922/91 om harmonisering av tekniske krav og administrative fremgangsmåter i sivil luftfart med tilleggsbestemmelser om arbeidstid for besetningsmedlemmer</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-02-21-189</dd><dt class="dokid">DokumentID</dt><dd class="dokid">LTI/forskrift/2008-02-21-189</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 2 s 409</dd><dt class="dateInForce">I kraft fra</dt><dd class="dateInForce">2008-02-21</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-07-15-691</li><li>forskrift/1979-06-28-3189</li><li>forskrift/2006-12-18-1667</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§9-1</li><li>lov/1993-06-11-101/§16-1</li><li>forskrift/2001-04-06-321</li></ul></dd><dt class="dateOfPublication">Kunngjort</dt><dd class="dateOfPublication">2008-02-29 15:00</dd><dt class="journalNumber">Journalnummer</dt><dd class="journalNumber">2008-0161</dd><dt class="titleShort">Korttittel</dt><dd class="titleShort">Forskrift om forordning 3922/91</dd><dt class="title">Tittel</dt><dd class="title">Forskrift om gjennomføring av forordning (EØF) nr. 3922/91 om harmonisering av tekniske krav og administrative fremgangsmåter i sivil luftfart med tilleggsbestemmelser om arbeidstid for besetningsmedlemmer</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 21. februar 2008 med hjemmel i lov 11. juni 1993 nr. 101 om luftfart (luftfartsloven) § 9-1 og § 16-1 og delegeringsvedtak 6. april 2001 nr. 321. <br /><strong>EØS-henvisninger:</strong> EØS-avtalen vedlegg XIII nr. 66a (forordning (EØF) nr. 3922/91).</dd><dt class="refid">RefID</dt><dd class="refid">forskrift/2008-02-21-189</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gjennomføring av forordning (EØF) nr. 3922/91 om harmonisering av tekniske krav og administrative fremgangsmåter i sivil luftfart med tilleggsbestemmelser om arbeidstid for besetningsmedlemmer<ul class="tocSubUl"><li>Kapittel 1. Gjennomføringsbestemmelser m.m.<ul class="tocSubUl"><li>§ 1. Gjennomføring av forordning (EØF) nr. 3922/91</li><li>§ 2. Forskriftsfullmakt</li><li>§ 3. Ansvarlig nasjonal myndighet</li></ul></li><li>Kapittel 2. Tilleggsbestemmelser til forordning (EF) nr. 1899/2006, kapittel Q om flyge- og tjenestetidsbestemmelser samt hvilebestemmelser for besetningsmedlemmer i ervervsmessig lufttransport med fly<ul class="tocSubUl"><li>§ 4. Reduksjon av maksimal daglig flygetjenesteperiode (FDP) ved landinger</li><li>§ 5. Enpilotoperasjoner</li><li>§ 6. Ambulanseflyging (EMS)</li><li>§ 7. Pause under flyging (split duty)</li><li>§ 8. Pause på bakken (split duty)</li><li>§ 9. Beregning av hvile ved flyging mellom flere tidssoner</li><li>§ 10. Beredskapstjeneste på flyplass (airport standby)</li><li>§ 11. Beredskapstjeneste utenfor flyplass (other forms of standby)</li><li>§ 12. Unntak</li></ul></li><li>Kapittel 3. Ikrafttredelse m.m.<ul class="tocSubUl"><li>§ 13. Ikrafttredelse og opphevelse av forskrift</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2008-02-21-189" id="dokument"><h1>Forskrift om gjennomføring av forordning (EØF) nr. 3922/91 om harmonisering av tekniske krav og administrative fremgangsmåter i sivil luftfart med tilleggsbestemmelser om arbeidstid for besetningsmedlemmer</h1><section class="section" data-name="kap1" id="kapittel-1" data-lovdata-URL="LTI/forskrift/2008-02-21-189/KAPITTEL_1"><h2>Kapittel 1. Gjennomføringsbestemmelser m.m.</h2><article class="legalArticle" data-lovdata-URL="LTI/forskrift/2008-02-21-189/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Gjennomføring av forordning (EØF) nr. 3922/91</span></h3><article class="legalP" id="kapittel-1-paragraf-1-ledd-1">EØS-avtalen vedlegg XIII nr. 66a (forordning (EØF) nr. 3922/91) om harmonisering av tekniske krav og administrative fremgangsmåter i sivil luftfart, som endret ved:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">forordning (EF) nr. 2176/96 av 13. november 1996</article></article></li><li data-li-identifier="b)" data-name="b)"><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">forordning (EF) nr. 1069/1999 av 25. mai 1999</article></article></li><li data-li-identifier="c)" data-name="c)"><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1">forordning (EF) nr. 2871/2000 av 28. desember 2000</article></article></li><li data-li-identifier="d)" data-name="d)"><article class="listArticle" id="kapittel-1-paragraf-1-ledd-1-punkt-4"><article class="legalP" id="kapittel-1-paragraf-1-ledd-1-punkt-4-ledd-1">forordning (EF) nr. 1592/2002 av 15. juli 2002</article></article></li><li data-li-identifier="e)" data-name="e)"><article class="listArticle" id="kapittel-1-paragraf-1-ledd-1-punkt-5"><article class="legalP" id="kapittel-1-paragraf-1-ledd-1-punkt-5-ledd-1">forordning (EF) nr. 1899/2006 av 12. desember 2006</article></article></li><li data-li-identifier="f)" data-name="f)"><article class="listArticle" id="kapittel-1-paragraf-1-ledd-1-punkt-6"><article class="legalP" id="kapittel-1-paragraf-1-ledd-1-punkt-6-ledd-1">forordning (EF) nr. 1900/2006 av 20. desember 2006</article></article></li></ul><p class="leddfortsettelse">gjelder som forskrift med de tilpasninger som følger av vedlegg XIII, protokoll 1 til avtalen og avtalen for øvrig.</p></article></article><article class="legalArticle" data-lovdata-URL="LTI/forskrift/2008-02-21-189/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Forskriftsfullmakt</span></h3><article class="legalP" id="kapittel-1-paragraf-2-ledd-1">Luftfartstilsynet kan med hjemmel i luftfartsloven § 16-1 fastsette forskrifter som gjennomfører endringer i forordning (EØF) nr. 3922/91 og tilleggsbestemmelser som nevnt i forskriftens kapittel 2.</article></article><article class="legalArticle" data-lovdata-URL="LTI/forskrift/2008-02-21-189/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Ansvarlig nasjonal myndighet</span></h3><article class="legalP" id="kapittel-1-paragraf-3-ledd-1">Luftfartstilsynet er ansvarlig nasjonal myndighet etter forordning (EØF) nr. 3922/91.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2008-02-21-189/KAPITTEL_2"><h2>Kapittel 2. Tilleggsbestemmelser til forordning (EF) nr. 1899/2006, kapittel Q om flyge- og tjenestetidsbestemmelser samt hvilebestemmelser for besetningsmedlemmer i ervervsmessig lufttransport med fly</h2><article class="legalArticle" data-lovdata-URL="LTI/forskrift/2008-02-21-189/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Reduksjon av maksimal daglig flygetjenesteperiode (FDP) ved landinger</span></h3><article class="legalP" id="kapittel-2-paragraf-1-ledd-1">Den maksimale daglige flygetjenesteperioden (FDP) reduseres med 30 minutter for hver landing regnet fra og med den tredje landingen i flygetjenesteperioden.</article></article><article class="legalArticle" data-lovdata-URL="LTI/forskrift/2008-02-21-189/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Enpilotoperasjoner</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) For enpilotoperasjoner skal den maksimale daglige basis flygetjenesteperioden (FDP) etter bestemmelsen i OPS 1.1105 pkt. 1.3, reduseres med 3 timer.</article><article class="numberedLegalP" data-numerator="2" id="kapittel-2-paragraf-2-nummer-2">(2) Dersom et besetningsmedlem skifter fra enpilotoperasjon til flerpilotoperasjon i løpet av en flygetjenesteperiode (FDP), kan maksimal daglig basis flygetjenesteperiode (FDP) etter første ledd forlenges med 2 timer.</article><article class="numberedLegalP" data-numerator="3" id="kapittel-2-paragraf-2-nummer-3">(3) For øvrig gjelder bestemmelsene i OPS 1.1105 ved fastsettelsen av den daglige flygetjenesteperioden (FDP) ved enpilotoperasjoner.</article></article><article class="legalArticle" data-lovdata-URL="LTI/forskrift/2008-02-21-189/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Ambulanseflyging (EMS)</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Med ambulanseflyging menes det i denne forskrift flyging hvor formålet er å utføre transport som er direkte forbundet med:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-3-nummer-1-punkt-1"><article class="legalP" id="kapittel-2-paragraf-3-nummer-1-punkt-1-ledd-1">Alvorlig syke eller tilskadekomne personer, med deres pårørende, og medisinsk personale, til et sted hvor nødvendig behandling kan finne sted.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-3-nummer-1-punkt-2"><article class="legalP" id="kapittel-2-paragraf-3-nummer-1-punkt-2-ledd-1">Medisinsk personale som kreves for å utføre nødvendige oppgaver.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-3-nummer-1-punkt-3"><article class="legalP" id="kapittel-2-paragraf-3-nummer-1-punkt-3-ledd-1">Livsviktige medisinske forsyninger som blant annet utstyr, blod, organer og medisiner.</article></article></li><li data-li-identifier="d)" data-name="d)"><article class="listArticle" id="kapittel-2-paragraf-3-nummer-1-punkt-4"><article class="legalP" id="kapittel-2-paragraf-3-nummer-1-punkt-4-ledd-1">Nødvendig transport av personer eller medisinske forsyninger i forbindelse med a), b) eller c) over.</article></article></li></ul></article><article class="numberedLegalP" data-numerator="2" id="kapittel-2-paragraf-3-nummer-2">(2) For å gjennomføre ambulanseflyginger kan maksimal daglig basis flygetjenesteperiode (FDP) etter bestemmelsen i OPS 1.1105 pkt. 1.3 forlenges med 2 timer.</article><article class="numberedLegalP" data-numerator="3" id="kapittel-2-paragraf-3-nummer-3">(3) For øvrig gjelder bestemmelsene i OPS 1.1105 ved fastsettelsen av den daglige flygetjenesteperioden (FDP) ved ambulanseflyging.</article></article><article class="legalArticle" data-lovdata-URL="LTI/forskrift/2008-02-21-189/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Pause under flyging (split duty)</span></h3><article class="numberedLegalP" data-numerator="1" id="kapittel-2-paragraf-4-nummer-1">(1) For besetningsmedlemmer i en utvidet besetning, og for kabinbesetning utover det påkrevde minimumsantallet, som gis tilgang til minst 1 times pause under gjennomføringen av flygingen, medregnes kun 50 prosent av pausen ved beregningen av den daglige flygetjenesteperioden (FDP) for dette besetningsmedlemmet.</article><article class="numberedLegalP" data-numerator="2" id="kapittel-2-paragraf-4-nummer-2">(2) Under pausen skal besetningsmedlemmet ha tilgang til enten en køye, et vannrett setearrangement eller en komfortabel stol som kan lenes tilbake. Pauseområdet skal være adskilt og avskjermet fra førerkabin og passasjerene.</article></article><article class="legalArticle" data-lovdata-URL="LTI/forskrift/2008-02-21-189/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Pause på bakken (split duty)</span></h3><article class="numberedLegalP" data-numerator="1" id="kapittel-2-paragraf-5-nummer-1">(1) Ved pause på bakken medregnes 50 prosent av pausen ved beregningen av den daglige flygetjenesteperioden (FDP).</article><article class="numberedLegalP" data-numerator="2" id="kapittel-2-paragraf-5-nummer-2">(2) Ved slik pause på bakken skal besetningsmedlemmet ha tilgang til liggende hvile i en seng.</article><article class="numberedLegalP" data-numerator="3" id="kapittel-2-paragraf-5-nummer-3">(3) Overstiger pausen 4 timer og varigheten av denne er oppgitt når pausen begynner, medregnes pausen ikke ved beregningen av den daglige flygetjenesteperioden (FDP).</article></article><article class="legalArticle" data-lovdata-URL="LTI/forskrift/2008-02-21-189/§9" data-name="§9" id="kapittel-2-paragraf-6"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Beregning av hvile ved flyging mellom flere tidssoner</span></h3><article class="legalP" id="kapittel-2-paragraf-6-ledd-1">Følgende bestemmelser gjelder for en flygetjenesteperiode (FDP) som avsluttes på et sted som har en tidssoneforskjell på tre timer eller mer fra det sted hvor man sist benyttet lokal tid til tjenesteberegning:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-6-ledd-1-punkt-1"><article class="legalP" id="kapittel-2-paragraf-6-ledd-1-punkt-1-ledd-1">Dersom det er tildelt en hvileperiode som inneholder tre lokale netter på en utestasjon, skal de etterfølgende daglige flygetjenesteperiodene beregnes etter bestemmelsene i OPS 1.1105.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-6-ledd-1-punkt-2"><article class="legalP" id="kapittel-2-paragraf-6-ledd-1-punkt-2-ledd-1">Hvis betingelsene i bokstav a ikke er oppfylt, skal etterfølgende maksimal daglig flygetjenesteperiode (FDP) ikke overstige 11 timer og 30 minutter. Den maksimale daglige flygetjenesteperioden (FDP) reduseres med 30 minutter for hver landing regnet fra og med den andre landingen i flygetjenesteperioden.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-6-ledd-1-punkt-3"><article class="legalP" id="kapittel-2-paragraf-6-ledd-1-punkt-3-ledd-1">Hvis den daglige flygetjenesteperioden (FDP) i bokstav b er planlagt å overstige 4 timer og 30 minutter, skal de etterfølgende hvileperiodene forøkes med tidssoneforskjellen fra forutgående hvilested. Tillegget for tidssoneforskjell kommer ikke til anvendelse hvis hvileperioden i utgangspunktet alt overstiger 15 timer.</article></article></li><li data-li-identifier="d)" data-name="d)"><article class="listArticle" id="kapittel-2-paragraf-6-ledd-1-punkt-4"><article class="legalP" id="kapittel-2-paragraf-6-ledd-1-punkt-4-ledd-1">Ved tilbakekomst til hjemmebasen, skal besetningsmedlemmet tildeles en hvileperiode på minst 4 timer og 30 minutter multiplisert med tidssoneforskjellen mellom hjemmebasen og den fjernest beliggende hvilested. Denne hvileperioden skal etterfølges av en hvileperiode etter OPS 1.1110 pkt. 2.1.</article></article></li></ul></article></article><article class="legalArticle" data-lovdata-URL="LTI/forskrift/2008-02-21-189/§10" data-name="§10" id="kapittel-2-paragraf-7"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Beredskapstjeneste på flyplass (airport standby)</span></h3><article class="legalP" id="kapittel-2-paragraf-7-ledd-1">Beredskapstjeneste på flyplass reguleres av OPS 1.1125 pkt. 1 med følgende tillegg:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-7-ledd-1-punkt-1"><article class="legalP" id="kapittel-2-paragraf-7-ledd-1-punkt-1-ledd-1">Dersom beredskapstjenesten umiddelbart etterfølges av en flygetjenesteperiode, skal 100 prosent av den forutgående beredskapstjenesten medberegnes i den daglige flygetjenesteperioden (FDP).</article></article></li><li data-li-identifier="b)" data-name="b)"><article class="listArticle" id="kapittel-2-paragraf-7-ledd-1-punkt-2"><article class="legalP" id="kapittel-2-paragraf-7-ledd-1-punkt-2-ledd-1">Dersom beredskapstjenesten ikke umiddelbart etterfølges av en flygetjenesteperiode, skal beredskapskapstjenesten etterfølges av minst en hvileperiode fastsatt etter OPS 1.1110.</article></article></li></ul></article></article><article class="legalArticle" data-lovdata-URL="LTI/forskrift/2008-02-21-189/§11" data-name="§11" id="kapittel-2-paragraf-8"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Beredskapstjeneste utenfor flyplass (other forms of standby)</span></h3><article class="numberedLegalP" data-numerator="1" id="kapittel-2-paragraf-8-nummer-1">(1) Alle aktiviteter skal inngå i arbeidsplanen og/eller meddeles besetningen på forhånd.</article><article class="numberedLegalP" data-numerator="2" id="kapittel-2-paragraf-8-nummer-2">(2) Tidspunktet for beredskapstjenestens begynnelse og slutt skal være definert og meddelt besetningen på forhånd.</article><article class="numberedLegalP" data-numerator="3" id="kapittel-2-paragraf-8-nummer-3">(3) Den maksimale varigheten av beredskapstjeneste må ikke overstige 14 timer.</article><article class="numberedLegalP" data-numerator="4" id="kapittel-2-paragraf-8-nummer-4">(4) Under beredskapstjeneste skal besetningsmedlemmet ha tilgang til liggende hvile i seng på bakken.</article><article class="numberedLegalP" data-numerator="5" id="kapittel-2-paragraf-8-nummer-5">(5) Med unntak av bestemmelsene under, skal beredskapstjeneste utenfor flyplass telle 50 prosent ved beregningen av akkumulert tjenestetid (cumulative duty hours) etter OPS 1.1100, pkt. 1.1 og den daglige flygetjenesteperioden (FDP).</article><article class="numberedLegalP" data-numerator="6" id="kapittel-2-paragraf-8-nummer-6">(6) Hvis det umiddelbart før beredskapstjenesten tildeles en hvileperiode, skal de 4 første timene i beredskapstjenesten ikke medberegnes i akkumulert tjenestetid (cumulative duty hours) etter OPS 1.1100, pkt. 1.1 og den daglige flygetjenesteperioden (FDP). Ved utkalling til flygetjeneste gjelder likevel bestemmelsen i (8) under.</article><article class="numberedLegalP" data-numerator="7" id="kapittel-2-paragraf-8-nummer-7">(7) Finner utkalling til flygetjeneste ikke sted i tidsrommet 22.00-06.00, skal tiden i dette tidsrommet ikke medberegnes i akkumulert tjenestetid (cumulative duty hours) etter OPS 1.1100, pkt. 1.1 og den daglige flygetjenesteperioden (FDP).</article><article class="numberedLegalP" data-numerator="8" id="kapittel-2-paragraf-8-nummer-8">(8) Ved utkalling til flygetjeneste, skal 50 prosent av tiden fra utkallingen finner sted til flygetjenestens påbegynnelse medberegnes i akkumulert tjenestetid (cumulative duty hours) etter OPS 1.1100, pkt. 1.1 og den daglige flygetjenesteperioden (FDP).</article><article class="numberedLegalP" data-numerator="9" id="kapittel-2-paragraf-8-nummer-9">(9) Skjer utkalling til flygetjeneste i tidsrommet 06.00-22.00 med så tidlig varsel at tidsrommet mellom tidspunktet for utkallelse og for flygetjenestens påbegynnelse kan inneholde en periode på minst 5 timers varighet, skal tiden mellom utkallelse og flygetjenestens påbegynnelse ikke medberegnes i akkumulert tjenestetid (cumulative duty hours) etter OPS 1.1100, pkt. 1.1 og den daglige flygetjenesteperioden (FDP).</article><article class="numberedLegalP" data-numerator="10" id="kapittel-2-paragraf-8-nummer-10">(10) Beredskapstjeneste utenfor flyplass i forbindelse med ambulanseflyging skal telle minst 20 prosent i forhold til beregningen av akkumulert tjenestetid (cumulative duty hours) etter bestemmelsen i OPS 1.1100 pkt. 1.1.</article><article class="numberedLegalP" data-numerator="11" id="kapittel-2-paragraf-8-nummer-11">(11) Med utkalling til flygetjeneste menes her tidspunktet hvor luftfartsforetaket kontakter besetningsmedlemmet for beordring til flygetjeneste.</article></article><article class="legalArticle" data-lovdata-URL="LTI/forskrift/2008-02-21-189/§12" data-name="§12" id="kapittel-2-paragraf-9"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Unntak</span></h3><article class="legalP" id="kapittel-2-paragraf-9-ledd-1">Luftfartstilsynet kan i særlige tilfeller gjøre unntak fra disse bestemmelsene.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2008-02-21-189/KAPITTEL_3"><h2>Kapittel 3. Ikrafttredelse m.m.</h2><article class="legalArticle" data-lovdata-URL="LTI/forskrift/2008-02-21-189/§13" data-name="§13" id="kapittel-3-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse og opphevelse av forskrift</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Denne forskriften trer i kraft straks. Samtidig oppheves forskrift 15. juli 1994 nr. 691 om gjennomføring og håndheving av EØS-avtalen på luftfartens område, § 1 nr. 7.</article><article class="numberedLegalP" data-numerator="2" id="kapittel-3-paragraf-1-nummer-2">(2) Vedlegg III i forordning (EØF) nr. 3922/91 og tilleggsbestemmelsene i denne forskriftens kapittel 2 må etterleves fra 16. juli 2008. Samtidig oppheves forskrift 28. juni 1979 nr. 3189 om flyge- og tjenestetider for ruteflyging med fly med mer enn 10 passasjerseter og for charterflyging med fly med høyeste tillatte startvekt over 15.000 kg (BSL D 2-3) og forskrift 18. desember 2006 nr. 1667 om gjennomføring av felleseuropeiske driftskrav for ervervsmessig lufttransport med fly (Joint Aviation Requirements Operations), BSL JAR-OPS 1 amendment 9.</article></article></section></main></body></html>