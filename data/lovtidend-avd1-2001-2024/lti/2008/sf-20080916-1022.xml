<!DOCTYPE html><html lang="no"><head><title>Forskrift om særskilte beskyttelsestiltak i forbindelse med aviær influensa i Kroatia og Sveits</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-09-16-1022</dd><dt class="dokid">DokumentID</dt><dd class="dokid">LTI/forskrift/2008-09-16-1022</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 10 s 1487</dd><dt class="dateInForce">I kraft fra</dt><dd class="dateInForce">2008-09-16</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-04-25-446</li><li>forskrift/2005-10-28-1253</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§23</li><li>lov/2003-12-19-124/§19</li></ul></dd><dt class="dateOfPublication">Kunngjort</dt><dd class="dateOfPublication">2008-09-19 13:40</dd><dt class="journalNumber">Journalnummer</dt><dd class="journalNumber">2008-0807</dd><dt class="titleShort">Korttittel</dt><dd class="titleShort">Forskrift om fugleinfluensa i Kroatia og Sveits</dd><dt class="title">Tittel</dt><dd class="title">Forskrift om særskilte beskyttelsestiltak i forbindelse med aviær influensa i Kroatia og Sveits</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 16. september 2008 med hjemmel i lov 19. desember 2003 nr. 124 om matproduksjon og mattrygghet mv. (matloven) § 23 tredje ledd, jf. § 19. <br /> <strong>EØS-henvisninger:</strong> EØS-avtalen vedlegg I kap. I innledende del nr. 8 (vedtak 2008/555/EF).</dd><dt class="refid">RefID</dt><dd class="refid">forskrift/2008-09-16-1022</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særskilte beskyttelsestiltak i forbindelse med aviær influensa i Kroatia og Sveits<ul class="tocSubUl"><li>§ 1. Formål og virkeområde</li><li>§ 2. Forbud</li><li>§ 3. Unntak</li><li>§ 4. Tilsyn m.m.</li><li>§ 5. Straff</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2008-09-16-1022" id="dokument"><h1>Forskrift om særskilte beskyttelsestiltak i forbindelse med aviær influensa i Kroatia og Sveits</h1><article class="legalArticle" data-lovdata-URL="LTI/forskrift/2008-09-16-1022/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Formålet med denne forskrift er å hindre spredning av aviær influensa i forbindelse med innførsel fra Kroatia og Sveits.</article></article><article class="legalArticle" data-lovdata-URL="LTI/forskrift/2008-09-16-1022/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forbud</span></h2><article class="legalP" id="paragraf-2-ledd-1">Ved mistanke om eller utbrudd av høypatogen aviær influensa, subtype H5N1 hos ville fugler, er det forbudt å innføre følgende fra de områder i Kroatia eller Sveits som av landenes myndigheter er pålagt restriksjoner jf. vedtak 2006/563/EF og vedtak 2006/415/EF for Sveits og vedtak 2006/563/EF for Kroatia.<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">Høns, kalkuner, perlehøns, ender, gjess, vaktler, duer, fasaner, rapphøns og strutsefugl som oppdrettes, eller holdes i fangenskap for produksjon av kjøtt eller konsumegg, for avl eller for utsetting av vilt.</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">Rugeegg fra artene nevnt i bokstav a).</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">Andre fugler (jf. forordning (EF) nr. 318/2007 artikkel 3a) og deres rugeegg.</article></article></li><li data-li-identifier="d)" data-name="d)"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">Kjøtt, kvernet kjøtt, tilberedt kjøtt og mekanisk utbeinet kjøtt fra fuglevilt i oppdrett.</article></article></li><li data-li-identifier="e)" data-name="e)"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">Kjøttprodukter bestående av eller som inneholder kjøtt fra fuglevilt i oppdrett.</article></article></li><li data-li-identifier="f)" data-name="f)"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">Rått kjæledyrfôr og ubehandlede råvarer til bruk i produksjon av fôr som inneholder komponenter av fuglevilt i oppdrett.</article></article></li><li data-li-identifier="g)" data-name="g)"><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1">Ubehandlede trofeer av alle fugler.</article></article></li></ul></article></article><article class="legalArticle" data-lovdata-URL="LTI/forskrift/2008-09-16-1022/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak</span></h2><article class="legalP" id="paragraf-3-ledd-1">Som unntak fra § 2 bokstav e) skal Mattilsynet tillate innførsel av kjøttprodukter som består av eller inneholder kjøtt fra fuglevilt i oppdrett dersom kjøttet er underlagt minst en av følgende behandlinger:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Kjøttproduktet skal ha vært varmebehandlet i en hermetisk lukket beholder slik at det er oppnådd en F0-verdi på 3,00 eller mer</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Kjøttproduktet skal ha vært varmebehandlet slik at kjernetemperaturen i produktet har nådd minimum 80 °C.</article></article></li></ul></article></article><article class="legalArticle" data-lovdata-URL="LTI/forskrift/2008-09-16-1022/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilsyn m.m.</span></h2><article class="legalP" id="paragraf-4-ledd-1">Mattilsynet fører tilsyn med at bestemmelsene i forskriften og enkeltvedtak fastsatt med hjemmel i forskriften blir oppfylt, jf. matloven § 23. Mattilsynet kan fastsette enkeltvedtak for å sikre at bestemmelsene i forskriften blir oppfylt, herunder om smittesanering, stenging, virksomhetskarantene og tvangsmulkt, jf. matloven § 23 til § 26.</article></article><article class="legalArticle" data-lovdata-URL="LTI/forskrift/2008-09-16-1022/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Straff</span></h2><article class="legalP" id="paragraf-5-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til matloven § 28.</article></article><article class="legalArticle" data-lovdata-URL="LTI/forskrift/2008-09-16-1022/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskrift trer i kraft straks. Samtidig oppheves forskrift 25. april 2006 nr. 446 om særskilte beskyttelsestiltak i forbindelse med mistanke om aviær influensa i Sveits samt forskrift 28. oktober 2005 nr. 1253 om særskilte beskyttelsestiltak i forbindelse med mistanke om aviær influensa i Kroatia.</article></article></main></body></html>