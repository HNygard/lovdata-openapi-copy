<!DOCTYPE html><html lang="no"><head><title>Forskrift om arbeidstid mv. for arbeidstakere i grensekryssende jernbanetrafikk</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-07-03-783</dd><dt class="dokid">DokumentID</dt><dd class="dokid">LTI/forskrift/2008-07-03-783</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 8 s 1263</dd><dt class="dateInForce">I kraft fra</dt><dd class="dateInForce">2008-07-27</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-17-62/§10-12</li></ul></dd><dt class="dateOfPublication">Kunngjort</dt><dd class="dateOfPublication">2008-07-11 14:10</dd><dt class="journalNumber">Journalnummer</dt><dd class="journalNumber">2008-0654</dd><dt class="titleShort">Korttittel</dt><dd class="titleShort">Forskrift om arbeidstid mv. i jernbanetrafikk</dd><dt class="title">Tittel</dt><dd class="title">Forskrift om arbeidstid mv. for arbeidstakere i grensekryssende jernbanetrafikk</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og inkluderingsdepartementet 3. juli 2008 med hjemmel i lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven) § 10-12 niende ledd. <br /><strong>EØS-henvisninger:</strong> EØS-avtalen vedlegg XVIII nr. 32i (direktiv 2005/47/EF).</dd><dt class="refid">RefID</dt><dd class="refid">forskrift/2008-07-03-783</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om arbeidstid mv. for arbeidstakere i grensekryssende jernbanetrafikk<ul class="tocSubUl"><li>§ 1. Virkeområdet</li><li>§ 2. Definisjoner</li><li>§ 3. Kjøretid</li><li>§ 4. Daglig arbeidsfri</li><li>§ 5. Ukentlig arbeidsfri</li><li>§ 6. Pauser</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2008-07-03-783" id="dokument"><h1>Forskrift om arbeidstid mv. for arbeidstakere i grensekryssende jernbanetrafikk</h1><article class="legalArticle" data-lovdata-URL="LTI/forskrift/2008-07-03-783/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområdet</span></h2><article class="numberedLegalP" data-numerator="1" id="paragraf-1-nummer-1">(1) Denne forskriften gjelder for arbeidstakere i grensekryssende jernbanetrafikk.</article><article class="numberedLegalP" data-numerator="2" id="paragraf-1-nummer-2">(2) Arbeidsmiljølovens bestemmelser om arbeidstid gjelder med de presiseringer og unntak som følger av denne forskrift.</article></article><article class="legalArticle" data-lovdata-URL="LTI/forskrift/2008-07-03-783/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="numberedLegalP" data-numerator="1" id="paragraf-2-nummer-1">(1) <i>Kjøretid:</i> Den tid føreren i henhold til planmessig aktivitet har ansvaret for kjøring av lokomotivet. Planmessige avbrudd hvor føreren fortsatt har ansvaret for lokomotivet regnes som kjøretid. Planmessig tid til klargjøring og innsetting av lokomotivet er ikke kjøretid.</article><article class="numberedLegalP" data-numerator="2" id="paragraf-2-nummer-2">(2) <i>Daglig arbeidsfri utenfor hjemmet:</i> Daglig arbeidsfri som avholdes utenfor arbeidstakers faste bosted.</article></article><article class="legalArticle" data-lovdata-URL="LTI/forskrift/2008-07-03-783/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kjøretid</span></h2><article class="legalP" id="paragraf-3-ledd-1">Kjøretiden må ikke overstige 9 timer mellom to arbeidsfrie perioder. For arbeid om natten må kjøretiden ikke overstige 8 timer. Kjøretiden må ikke overstige 80 timer i løpet av en 2 ukers periode.</article></article><article class="legalArticle" data-lovdata-URL="LTI/forskrift/2008-07-03-783/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Daglig arbeidsfri</span></h2><article class="numberedLegalP" data-numerator="1" id="paragraf-4-nummer-1">(1) Arbeidstaker skal ha minst 12 timer sammenhengende arbeidsfri i løpet av 24 timer. Den daglige arbeidsfrie perioden kan reduseres til 9 timer en gang i løpet av en 7 dagers periode, men slik at den påfølgende daglige arbeidsfrie perioden økes med samme antall timer. En betydelig redusert daglige arbeidsfri periode kan ikke legges mellom to arbeidsfrie perioder utenfor hjemmet.</article><article class="numberedLegalP" data-numerator="2" id="paragraf-4-nummer-2">(2) Ved daglig arbeidsfri utenfor hjemmet, kan den arbeidsfri perioden reduseres til 8 timer.</article><article class="numberedLegalP" data-numerator="3" id="paragraf-4-nummer-3">(3) En daglig arbeidsfri periode utenfor hjemmet skal følges av en daglig arbeidsfri periode i hjemmet.</article></article><article class="legalArticle" data-lovdata-URL="LTI/forskrift/2008-07-03-783/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ukentlig arbeidsfri</span></h2><article class="numberedLegalP" data-numerator="1" id="paragraf-5-nummer-1">(1) Arbeidstaker skal ha en sammenhengende arbeidsfri periode på 36 timer (24 timer pluss daglig arbeidsfri 12 timer) i løpet av 7 dager.</article><article class="numberedLegalP" data-numerator="2" id="paragraf-5-nummer-2">(2) Arbeidstaker har hvert år krav på 104 arbeidsfrie perioder på 24 timer, inkludert 24 timers periodene som nevnt i første ledd. De arbeidsfrie periodene skal organiseres slik at det inngår:<ul class="defaultList"><li data-li-identifier="a)" data-name="a)"><article class="listArticle" id="paragraf-5-nummer-2-punkt-1"><article class="legalP" id="paragraf-5-nummer-2-punkt-1-ledd-1">12 arbeidsfrie perioder som omfatter 60 timer (48 timer pluss daglig arbeidsfri 12 timer) og som skal legges til lørdag og søndag.</article></article></li><li data-li-identifier="b)" data-name="b)"><article class="listArticle" id="paragraf-5-nummer-2-punkt-2"><article class="legalP" id="paragraf-5-nummer-2-punkt-2-ledd-1">12 arbeidsfrie perioder som omfatter 60 timer (48 timer pluss daglig arbeidsfri 12 timer) men som ikke gir krav på fri lørdag og søndag.</article></article></li></ul></article></article><article class="legalArticle" data-lovdata-URL="LTI/forskrift/2008-07-03-783/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Pauser</span></h2><article class="numberedLegalP" data-numerator="1" id="paragraf-6-nummer-1">(1) Dersom arbeidstiden overstiger 8 timer har fører krav på pause på til sammen minst 45 minutter. Er arbeidstiden mellom 6 og 8 timer, skal pausen være på til sammen minst 30 minutter.</article><article class="numberedLegalP" data-numerator="2" id="paragraf-6-nummer-2">(2) En del av pausen skal legges mellom den tredje og den sjette arbeidstimen.</article><article class="numberedLegalP" data-numerator="3" id="paragraf-6-nummer-3">(3) Pauser kan tilpasses eventuelle forsinkelser i togtrafikken.</article><article class="numberedLegalP" data-numerator="4" id="paragraf-6-nummer-4">(4) Dersom arbeidstiden overstiger 6 timer har personell for øvrig krav på pause på til sammen minst 30 minutter.</article></article><article class="legalArticle" data-lovdata-URL="LTI/forskrift/2008-07-03-783/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Denne forskriften trer i kraft 27. juli 2008.</article></article></main></body></html>