<!DOCTYPE html><html lang="no"><head><title>Forskrift om måling av hektolitermassen av korn</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-12-21-1731</dd><dt class="dokid">DokumentID</dt><dd class="dokid">LTI/forskrift/2007-12-21-1731</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 1 s 68</dd><dt class="dateInForce">I kraft fra</dt><dd class="dateInForce">2008-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-01-26-4/§35</li><li>lov/2007-01-26-4/§7</li><li>lov/2007-01-26-4/§10</li><li>lov/2007-01-26-4/§8</li><li>lov/2007-01-26-4/§19</li></ul></dd><dt class="dateOfPublication">Kunngjort</dt><dd class="dateOfPublication">2008-01-11 15:40</dd><dt class="journalNumber">Journalnummer</dt><dd class="journalNumber">2007-1382</dd><dt class="titleShort">Korttittel</dt><dd class="titleShort">Forskrift om måling av kornhektolitermassen</dd><dt class="title">Tittel</dt><dd class="title">Forskrift om måling av hektolitermassen av korn</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justervesenet 21. desember 2007 med hjemmel i lov 26. januar 2007 nr. 4 om målenheter, måling og normaltid § 35, jf. § 7 og § 10, og § 8 og § 19. <br /> <strong>EØS-henvisninger:</strong> EØS-avtalen vedlegg II kap. IX nr. 5 (direktiv 71/347/EØF).</dd><dt class="refid">RefID</dt><dd class="refid">forskrift/2007-12-21-1731</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om måling av hektolitermassen av korn<ul class="tocSubUl"><li>Kapittel 1 – Innledende bestemmelser<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Standardinstrument</li><li>§ 4. Bruk av betegnelsen EØF-hektolitermasse</li><li>§ 5. Krav til måleinstrumenter</li><li>§ 6. Bruk og markedsføring av måleinstrumenter</li></ul></li><li>Kapittel 2 – Standardinstrumenter for måling av EØF-hektolitermasse av korn<ul class="tocSubUl"><li>Avsnitt I – Konstruksjonskrav<ul class="tocSubUl"><li>§ 7. Generelle krav til standardinstrumenter</li><li>§ 8. Kapasitetsmål</li><li>§ 9. Påfyllingsinnretning</li><li>§ 10. Skrapeinnretning</li><li>§ 11. Veieinnretning</li><li>§ 12. Generell montering</li><li>§ 13. Dimensjoner på de forskjellige komponentene</li><li>§ 14. Figur</li></ul></li><li>Avsnitt II – Bruksanvisning<ul class="tocSubUl"><li>§ 15. Generelle krav ved måling av korn etter forskriften her</li><li>§ 16. Anbefalt prosedyre for måling av korn etter forskriften her</li></ul></li><li>Avsnitt III – Kontroll og regulering<ul class="tocSubUl"><li>§ 17. Dimensjoner og volum</li><li>§ 18. Kontroll av funksjon</li><li>§ 19. Veieinnretning</li></ul></li></ul></li><li>Kapittel 3 – Måleinstrumenter benyttet til å bestemme EØF-hektolitermasse for korn<ul class="tocSubUl"><li>§ 20. Krav til måleredskapets egenskaper</li><li>§ 21. Krav til merking</li></ul></li><li>Kapittel 4 – Avsluttende bestemmelser<ul class="tocSubUl"><li>§ 22. Ikrafttredelse</li></ul></li><li>Vedlegg 1 til forskrift om måling av hektolitermassen av korn</li></ul></li></ul></dd></dl></header><main class="documentBody" data-lovdata-URL="LTI/forskrift/2007-12-21-1731" id="dokument"><h1>Forskrift om måling av hektolitermassen av korn</h1><section class="section" data-name="kap1" id="kapittel-1" data-lovdata-URL="LTI/forskrift/2007-12-21-1731/KAPITTEL_1"><h2>Kapittel 1 – Innledende bestemmelser</h2><article class="legalArticle" data-lovdata-URL="LTI/forskrift/2007-12-21-1731/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Denne forskriften gjelder:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">Definisjon av kornsortenes særegenhet, kalt EØF-masse av hektoliter korn (EEG natuurgewicht, EWG-schuttdichte, peso ettolitrico CEE, EEC standard mass per storage volume, masse à l'hectolitre CEE, EØF-masse av hektoliter korn, EOK, masa del hectolitro CEE, peso hectolitro CEE)</article></article></li><li data-li-identifier="b)" data-name="b)"><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">Kravene til teknisk utførsel og til bruk av standard referanseinstrument for å definere EØF-hektolitermasse</article></article></li><li data-li-identifier="c)" data-name="c)"><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1">De vilkår som skal oppfylles av arbeidsinstrumentene som benyttes til å måle EØF-hektolitermasse.</article></article></li></ul></article><article class="legalP" id="kapittel-1-paragraf-1-ledd-2">Forskriften gjelder kun ved måling av korn for eksport fra Norge til et annet EØS-land.</article><article class="legalP" id="kapittel-1-paragraf-1-ledd-3">Denne forskrift får ikke anvendelse på Svalbard.</article></article><article class="legalArticle" data-lovdata-URL="LTI/forskrift/2007-12-21-1731/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">EØF-hektolitermasse er forholdet mellom mengden uttrykt i kilogram og volumet uttrykt i hektoliter, som bestemmes for en kornprøve ved måling med et instrument og i henhold til en metode som er i samsvar med bestemmelsene i denne forskrift.</article><article class="legalP" id="kapittel-1-paragraf-2-ledd-2">Referanseverdien for EØF-hektolitermasse er den som oppnås ved måling med et standardinstrument, som er konstruert og brukt i samsvar med kapittel 3.</article><article class="legalP" id="kapittel-1-paragraf-2-ledd-3">Referanseverdien for EØF-hektolitermasse skal uttrykkes i kilogram pr. hektoliter med to desimaler.</article></article><article class="legalArticle" data-lovdata-URL="LTI/forskrift/2007-12-21-1731/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Standardinstrument</span></h3><article class="legalP" id="kapittel-1-paragraf-3-ledd-1">EØS' standardinstrument skal oppbevares hos Messtechnischer Dienst i Forbundsrepublikken Tyskland. Minst hvert tiende år skal nasjonale standardinstrumenter, i samsvar med kapittel 2, prøves mot EØS-standardinstrument og justeres tilsvarende ved hjelp av et transportabelt standardinstrument av samme type.</article><article class="legalP" id="kapittel-1-paragraf-3-ledd-2">Et transportabelt standardinstrument er et instrument uten veieinnretning, men med nøyaktig de samme egenskaper som EØS- og nasjonale standardinstrumenter.</article></article><article class="legalArticle" data-lovdata-URL="LTI/forskrift/2007-12-21-1731/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Bruk av betegnelsen EØF-hektolitermasse</span></h3><article class="legalP" id="kapittel-1-paragraf-4-ledd-1">Betegnelsen EØF-hektolitermasse kan benyttes i handelen bare for å beskrive korn som har vært målt med instrumenter som er i samsvar med kravene i denne forskrift.</article><article class="legalP" id="kapittel-1-paragraf-4-ledd-2">Målinger av korn i samsvar med tilsvarende regelverk i en annen EØS-stat, har samme rettsvirkning, som en tilsvarende måling foretatt etter denne forskrift her i landet.</article></article><article class="legalArticle" data-lovdata-URL="LTI/forskrift/2007-12-21-1731/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Krav til måleinstrumenter</span></h3><article class="legalP" id="kapittel-1-paragraf-5-ledd-1">Måleinstrumentene som benyttes for å bestemme EØF-hektolitermasse for korn, skal oppfylle kravene i kapittel 3.</article></article><article class="legalArticle" data-lovdata-URL="LTI/forskrift/2007-12-21-1731/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Bruk og markedsføring av måleinstrumenter</span></h3><article class="legalP" id="kapittel-1-paragraf-6-ledd-1">Det er ikke adgang til å nekte, forby eller begrense markedsføring eller bruk av måleinstrumenter som benyttes til å bestemme EØF-hektolitermasse når slike instrumenter bærer EØF-typegodkjenningssymboler og EØF-merket for førstegangsverifisering.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2007-12-21-1731/KAPITTEL_2"><h2>Kapittel 2 – Standardinstrumenter for måling av EØF-hektolitermasse av korn</h2><section class="section" data-name="kapI" id="kapittel-2-kapittel-1" data-lovdata-URL="LTI/forskrift/2007-12-21-1731/KAPITTEL_2-1"><h3>Avsnitt I – Konstruksjonskrav</h3><article class="legalArticle" data-lovdata-URL="LTI/forskrift/2007-12-21-1731/§7" data-name="§7" id="kapittel-2-kapittel-1-paragraf-1"><h4 class="legalArticleHeader"><span class="legalArticleValue">§ 7</span>. <span class="legalArticleTitle">Generelle krav til standardinstrumenter</span></h4><article class="legalP" id="kapittel-2-kapittel-1-paragraf-1-ledd-1">Standardinstrumenter består av et kapasitetsmål, en påfyllingsinnretning, en skrapeinnretning, en veieinnretning og en påfyllingsbeholder.</article><article class="legalP" id="kapittel-2-kapittel-1-paragraf-1-ledd-2">Alle deler av instrumentene skal være solid og omhyggelig produsert. Alle overflater som kommer i kontakt med kornet, skal være glatte og laget av et praktisk talt uforanderlig metall (f.eks. messing, rustfritt stål) som er tilstrekkelig tykt til å holde formen ved normal bruk.</article></article><article class="legalArticle" data-lovdata-URL="LTI/forskrift/2007-12-21-1731/§8" data-name="§8" id="kapittel-2-kapittel-1-paragraf-2"><h4 class="legalArticleHeader"><span class="legalArticleValue">§ 8</span>. <span class="legalArticleTitle">Kapasitetsmål</span></h4><article class="legalP" id="kapittel-2-kapittel-1-paragraf-2-ledd-1">Kapasitetsmålet skal ha form som en stående, sirkelrund sylinder hvor den øverste kanten er slepet flat langs et plan som er vinkelrett på sylinderaksen.</article><article class="legalP" id="kapittel-2-kapittel-1-paragraf-2-ledd-2">Under påfyllingsoperasjonen skal kapasitetsmålet alltid stå i samme stilling under påfyllingsinnretningen.</article><article class="legalP" id="kapittel-2-kapittel-1-paragraf-2-ledd-3">Over kapasitetsmålet, når det er i påfyllingsstilling, skal det være festet en påfyllingsring som er montert langs samme akse og har samme innvendige diameter som kapasitetsmålet. Skrapebladene skal bevege seg med en liten klaring mellom disse to komponentene.</article></article><article class="legalArticle" data-lovdata-URL="LTI/forskrift/2007-12-21-1731/§9" data-name="§9" id="kapittel-2-kapittel-1-paragraf-3"><h4 class="legalArticleHeader"><span class="legalArticleValue">§ 9</span>. <span class="legalArticleTitle">Påfyllingsinnretning</span></h4><article class="legalP" id="kapittel-2-kapittel-1-paragraf-3-ledd-1">Påfyllingsinnretningen skal bestå av en påfyllingstrakt utstyrt med en lukkeinnretning og en reguleringsinnretning.</article><article class="legalP" id="kapittel-2-kapittel-1-paragraf-3-ledd-2">Påfyllingstrakten skal ha form som en avskåret kjegle med en sirkelrund del ovenpå og et spisst uttømmingsmunnstykke nedenfor utstyrt med en lukkeinnretning. Påfyllingstrakten skal være festet på en slik måte at når den er i påfyllingsstilling, er traktens akse vertikal og faller sammen med kapasitetsmålets akse.</article><article class="legalP" id="kapittel-2-kapittel-1-paragraf-3-ledd-3">Reguleringsinnretningen skal ha en nøye spesifisert profil. Den skal gå ned og inn i det nedre uttømmingsmunnstykket, og dens stilling skal være justerbar i vertikal retning. Innretningens akse skal falle sammen med påfyllingstraktens akse.</article></article><article class="legalArticle" data-lovdata-URL="LTI/forskrift/2007-12-21-1731/§10" data-name="§10" id="kapittel-2-kapittel-1-paragraf-4"><h4 class="legalArticleHeader"><span class="legalArticleValue">§ 10</span>. <span class="legalArticleTitle">Skrapeinnretning</span></h4><article class="legalP" id="kapittel-2-kapittel-1-paragraf-4-ledd-1">Skrapeinnretningen skal bestå av et skrapeblad, en styreinnretning og en trekkinnretning. Skrapebladet skal være flatt, horisontalt og beholde sin form ved bruk. Styreinnretningen skal tvinge skrapebladet til å bevege seg mellom nedre kant på påfyllingsringen og øvre kant på kapasitetsmålet. Trekkinnretningen skal sette skrapebladet i kontinuerlig bevegelse gjennom kornet.</article><article class="legalP" id="kapittel-2-kapittel-1-paragraf-4-ledd-2">Etter påfylling og veiing av kapasitetsmålet skal det overflødige korn på skrapebladet i påfyllingsringen samles i en beholder.</article></article><article class="legalArticle" data-lovdata-URL="LTI/forskrift/2007-12-21-1731/§11" data-name="§11" id="kapittel-2-kapittel-1-paragraf-5"><h4 class="legalArticleHeader"><span class="legalArticleValue">§ 11</span>. <span class="legalArticleTitle">Veieinnretning</span></h4><article class="legalP" id="kapittel-2-kapittel-1-paragraf-5-ledd-1">Kapasitetsmålet fylt med korn skal veies på en likearmet vekt med en kapasitet på høyst 50 kg. Vektskålens masse skal være i balanse med det tomme kapasitetsmålet.</article></article><article class="legalArticle" data-lovdata-URL="LTI/forskrift/2007-12-21-1731/§12" data-name="§12" id="kapittel-2-kapittel-1-paragraf-6"><h4 class="legalArticleHeader"><span class="legalArticleValue">§ 12</span>. <span class="legalArticleTitle">Generell montering</span></h4><article class="legalP" id="kapittel-2-kapittel-1-paragraf-6-ledd-1">De forskjellige delene i instrumentet, bortsett fra kapasitetsmålet og vekten, skal være festet til en ramme på en slik måte at den øvre kanten av kapasitetsmålet, når det er i påfyllingsstilling, er horisontal.</article><article class="legalP" id="kapittel-2-kapittel-1-paragraf-6-ledd-2">Instrumentets ramme skal være utstyrt med en loddline med en lengde på minst 500 mm, eller med libelle. Disse innretningene skal være mellom referansemerkene når den øvre kanten på kapasitetsmålet, i påfyllingsstilling, er horisontal.</article></article><article class="legalArticle" data-lovdata-URL="LTI/forskrift/2007-12-21-1731/§13" data-name="§13" id="kapittel-2-kapittel-1-paragraf-7"><h4 class="legalArticleHeader"><span class="legalArticleValue">§ 13</span>. <span class="legalArticleTitle">Dimensjoner på de forskjellige komponentene</span></h4> <article class="defaultP" margin-top="true"><i>Tabell 1</i><table><tbody><tr><td data-text-align="left" data-vertical-align="top"><i>Kapasitetsmål</i></td><td data-text-align="left" data-vertical-align="top" /></tr><tr><td data-text-align="left" data-vertical-align="top">Innvendig diameter</td><td data-text-align="left" data-vertical-align="top">295 mm ± 1 mm</td></tr><tr><td data-text-align="left" data-vertical-align="top">Volum</td><td data-text-align="left" data-vertical-align="top">20 l ± 0,01 l</td></tr><tr><td data-text-align="left" data-vertical-align="top">Avstand mellom den innvendige</td><td data-text-align="left" data-vertical-align="top" /></tr><tr><td data-text-align="left" data-vertical-align="top">bunnflaten i målet og den</td><td data-text-align="left" data-vertical-align="top" /></tr><tr><td data-text-align="left" data-vertical-align="top">nedre kanten på det spisse</td><td data-text-align="left" data-vertical-align="top" /></tr><tr><td data-text-align="left" data-vertical-align="top">uttømmingsmunnstykket</td><td data-text-align="left" data-vertical-align="top">500 mm ± 2 mm</td></tr><tr><td data-text-align="left" data-vertical-align="top">Avstand mellom skrapebladet og</td><td data-text-align="left" data-vertical-align="top" /></tr><tr><td data-text-align="left" data-vertical-align="top">kanten på kapasitetsmålet</td><td data-text-align="left" data-vertical-align="top">0,5 mm ± 0,2 mm</td></tr></tbody></table><table><tbody><tr><td data-text-align="left" data-vertical-align="top"><i>Påfyllingsring</i></td><td data-text-align="left" data-vertical-align="top" /></tr><tr><td data-text-align="left" data-vertical-align="top">Innvendig diameter</td><td data-text-align="left" data-vertical-align="top">295 mm ± 1 mm</td></tr></tbody></table><table><tbody><tr><td data-text-align="left" data-vertical-align="top"><i>Påfyllingstrakt</i></td><td data-text-align="left" data-vertical-align="top" /></tr><tr><td data-text-align="left" data-vertical-align="top">Lengde på aksen i den øvre</td><td data-text-align="left" data-vertical-align="top" /></tr><tr><td data-text-align="left" data-vertical-align="top">sirkelrunde delen</td><td data-text-align="left" data-vertical-align="top">120 mm ± 2 mm</td></tr><tr><td data-text-align="left" data-vertical-align="top">Lengde på aksen i den</td><td data-text-align="left" data-vertical-align="top" /></tr><tr><td data-text-align="left" data-vertical-align="top">kjegleformede delen</td><td data-text-align="left" data-vertical-align="top">240 mm ± 1 mm</td></tr><tr><td data-text-align="left" data-vertical-align="top">Lengden på aksen i det nedre spisse</td><td data-text-align="left" data-vertical-align="top" /></tr><tr><td data-text-align="left" data-vertical-align="top">uttømmingsmunnstykket</td><td data-text-align="left" data-vertical-align="top">80 mm ± 0,5 mm</td></tr><tr><td data-text-align="left" data-vertical-align="top">Total lengde på traktens akse</td><td data-text-align="left" data-vertical-align="top">440 mm ± 3 mm</td></tr><tr><td data-text-align="left" data-vertical-align="top">Innvendig diameter på den øvre</td><td data-text-align="left" data-vertical-align="top" /></tr><tr><td data-text-align="left" data-vertical-align="top">sirkelrunde delen</td><td data-text-align="left" data-vertical-align="top">390 mm ± 1 mm</td></tr><tr><td data-text-align="left" data-vertical-align="top">Innvendig diameter på det spisse</td><td data-text-align="left" data-vertical-align="top" /></tr><tr><td data-text-align="left" data-vertical-align="top">uttømmingsmunnstykket</td><td data-text-align="left" data-vertical-align="top" /></tr><tr><td data-text-align="left" data-vertical-align="top">øverst (g')</td><td data-text-align="left" data-vertical-align="top">84,5 mm ± 0,5 mm</td></tr><tr><td data-text-align="left" data-vertical-align="top">nederst (g″)</td><td data-text-align="left" data-vertical-align="top">86,5 mm ± 0,5 mm</td></tr><tr><td data-text-align="left" data-vertical-align="top">Differanse g″-g'</td><td data-text-align="left" data-vertical-align="top">2 mm ± 0,5 mm</td></tr></tbody></table><table><tbody><tr><td data-text-align="left" data-vertical-align="top"><i>Reguleringsinnretning</i></td><td data-text-align="left" data-vertical-align="top" /></tr><tr><td data-text-align="left" data-vertical-align="top">Diameter på stangen</td><td data-text-align="left" data-vertical-align="top">11 mm ± 0,2 mm</td></tr><tr><td data-text-align="left" data-vertical-align="top">Radius på halsen</td><td data-text-align="left" data-vertical-align="top">16 mm ± 0,5 mm</td></tr><tr><td data-text-align="left" data-vertical-align="top">Høyde på den sirkelrunde delen</td><td data-text-align="left" data-vertical-align="top">5 mm ± 0,5 mm</td></tr><tr><td data-text-align="left" data-vertical-align="top">Diameter på den sirkelrunde delen</td><td data-text-align="left" data-vertical-align="top">33 mm ± 0,2 mm</td></tr></tbody></table><table><tbody><tr><td data-text-align="left" data-vertical-align="top"><i>Skrapeinnretning</i></td><td data-text-align="left" data-vertical-align="top" /></tr><tr><td data-text-align="left" data-vertical-align="top">Trekkvektens vekt</td><td data-text-align="left" data-vertical-align="top">5 kg ± 0,1 kg</td></tr></tbody></table><table><tbody><tr><td data-text-align="left" data-vertical-align="top"><i>Påfyllingsbeholder</i></td><td data-text-align="left" data-vertical-align="top" /></tr><tr><td data-text-align="left" data-vertical-align="top">Volum opp til øverste kant</td><td data-text-align="left" data-vertical-align="top">24 l ± 0,1 l</td></tr></tbody></table></article></article><article class="legalArticle" data-lovdata-URL="LTI/forskrift/2007-12-21-1731/§14" data-name="§14" id="kapittel-2-kapittel-1-paragraf-8"><h4 class="legalArticleHeader"><span class="legalArticleValue">§ 14</span>. <span class="legalArticleTitle">Figur</span></h4><article class="legalP" id="kapittel-2-kapittel-1-paragraf-8-ledd-1">Standardinstrumentet er vist i diagram i vedlegg 1 til forskriften her.</article></article></section><section class="section" data-name="kapII" id="kapittel-2-kapittel-2" data-lovdata-URL="LTI/forskrift/2007-12-21-1731/KAPITTEL_2-2"><h3>Avsnitt II – Bruksanvisning</h3><article class="legalArticle" data-lovdata-URL="LTI/forskrift/2007-12-21-1731/§15" data-name="§15" id="kapittel-2-kapittel-2-paragraf-1"><h4 class="legalArticleHeader"><span class="legalArticleValue">§ 15</span>. <span class="legalArticleTitle">Generelle krav ved måling av korn etter forskriften her</span></h4><article class="legalP" id="kapittel-2-kapittel-2-paragraf-1-ledd-1">Kornet som skal måles, skal være fritt for urenheter og ha omtrent samme temperatur som omgivelsene. Det skal være lufttørket, dvs. i hygroskopisk balanse med luften i omgivelsene. For å oppnå dette spres det ut i et tynt lag og las ligge urørt i ti timer før det blir overført. Den relative fuktighet i luften i omgivelsene skal ikke overskride 60&#xa0;%.</article></article><article class="legalArticle" data-lovdata-URL="LTI/forskrift/2007-12-21-1731/§16" data-name="§16" id="kapittel-2-kapittel-2-paragraf-2"><h4 class="legalArticleHeader"><span class="legalArticleValue">§ 16</span>. <span class="legalArticleTitle">Anbefalt prosedyre for måling av korn etter forskriften her</span></h4><article class="legalP" id="kapittel-2-kapittel-2-paragraf-2-ledd-1">Hektolitermassen avhenger av den kornmengden som benyttes og av hvordan den overføres til påfyllingstrakten. Av denne grunn bør følgende prosedyre følges:<ul class="defaultList"><li data-li-identifier="a)" data-name="a)"><article class="listArticle" id="kapittel-2-kapittel-2-paragraf-2-ledd-1-punkt-1"><article class="legalP" id="kapittel-2-kapittel-2-paragraf-2-ledd-1-punkt-1-ledd-1">Plasser kapasitetsmålet 1 (se diagram i vedlegg 1) i påfyllingsstilling slik at målets akse faller sammen med aksen på påfyllingsringen 2 og påfyllingstrakten 3, og beveg håndtak 15 slik at nevnte mål låses i denne stilling av låsestangen 16. Før skrapebladet 9 til startstilling og lås det i stilling med håndtak 12. Benytt fotskruene 19 til å justere rammen 20 slik at den øvre kanten på kapasitetsmålet 1 er horisontalt under påfylling</article></article></li><li data-li-identifier="b)" data-name="b)"><article class="listArticle" id="kapittel-2-kapittel-2-paragraf-2-ledd-1-punkt-2"><article class="legalP" id="kapittel-2-kapittel-2-paragraf-2-ledd-1-punkt-2-ledd-1">Fyll omtrent 24 liter korn i påfyllingsbeholderen (ikke vist i diagrammet) og vipp inn i påfyllingstrakten 3 etter at det er sjekket at lukkeinnretningen 4 på det spisse uttømmingsmunnstykket 8 er i lukket stilling. Trekk så i bolt 5 for å åpne lukkeinnretningen 4 (som da er holdt åpen av haken 6) og la kornet strømme inn i kapasitetsmålet 1 som står på vognen 14. Denne strømmen er beskyttet mot ytre påvirkning av skjermen 2a. Støtten 14a forhindrer deformasjon av skinnene som vognens hjul går langs</article></article></li><li data-li-identifier="c)" data-name="c)"><article class="listArticle" id="kapittel-2-kapittel-2-paragraf-2-ledd-1-punkt-3"><article class="legalP" id="kapittel-2-kapittel-2-paragraf-2-ledd-1-punkt-3-ledd-1">Det overskytende korn (om lag 4 liter) som er blitt matet inn i trakten 3 for å sikre jevn påfylling i kapasitetsmålet 1, holdes tilbake i påfyllingsringen 2 etter at målet er fullstendig fylt. For å skille dette overskudd fra innholdet i kapasitetsmålet 1, åpnes bolt 12, som svinger på en spindel som er festet på tverrstykket 11, for å frigjøre skrapebladet 9. Fremre kant av skrapebladet 9 som settes i gang av trekkvekten 13, er tilstrekkelig skarp til å kutte av alt korn på kanten av kapasitetsmålet 1 som kunne forhindre vanlig skraping. Når skrapebladet 9 når sin endelige stilling, benyttes håndtak 15 til å trekke tilbake kapasitetsmålet 1 som står på vognen 14, målet tas fra denne vognen og plasseres på vekten, og innholdet veies med en nøyaktighet på ± 5g</article></article></li><li data-li-identifier="d)" data-name="d)"><article class="listArticle" id="kapittel-2-kapittel-2-paragraf-2-ledd-1-punkt-4"><article class="legalP" id="kapittel-2-kapittel-2-paragraf-2-ledd-1-punkt-4-ledd-1">Trekk tilbake skrapebladet 9 til startstillingen slik at det overskytende kornet som ligger på bladet faller opp i beholder 17. Eventuelle spredte korn føres inn i beholderen av kappen 18. Etter at haken 6 er frigjort ved å snu på håndhjul 4a, lukkes lukkeinnretningen 4</article></article></li><li data-li-identifier="e)" data-name="e)"><article class="listArticle" id="kapittel-2-kapittel-2-paragraf-2-ledd-1-punkt-5"><article class="legalP" id="kapittel-2-kapittel-2-paragraf-2-ledd-1-punkt-5-ledd-1">Dersom en annen måling skal utføres på samme prøve, bør kornet fra kapasitetsmålet blandes godt med det fra beholderen</article></article></li><li data-li-identifier="f)" data-name="f)"><article class="listArticle" id="kapittel-2-kapittel-2-paragraf-2-ledd-1-punkt-6"><article class="legalP" id="kapittel-2-kapittel-2-paragraf-2-ledd-1-punkt-6-ledd-1">For å oppnå hektolitermassen i kg/hl deles verdi N vist på veieinnretningen med 0,2 hl.</article></article></li></ul></article></article></section><section class="section" data-name="kapIII" id="kapittel-2-kapittel-3" data-lovdata-URL="LTI/forskrift/2007-12-21-1731/KAPITTEL_2-3"><h3>Avsnitt III – Kontroll og regulering</h3><article class="legalArticle" data-lovdata-URL="LTI/forskrift/2007-12-21-1731/§17" data-name="§17" id="kapittel-2-kapittel-3-paragraf-1"><h4 class="legalArticleHeader"><span class="legalArticleValue">§ 17</span>. <span class="legalArticleTitle">Dimensjoner og volum</span></h4><article class="legalP" id="kapittel-2-kapittel-3-paragraf-1-ledd-1">De dimensjoner og volum som er oppgitt i § 13, skal kontrolleres med instrumenter med passende nøyaktighet.</article></article><article class="legalArticle" data-lovdata-URL="LTI/forskrift/2007-12-21-1731/§18" data-name="§18" id="kapittel-2-kapittel-3-paragraf-2"><h4 class="legalArticleHeader"><span class="legalArticleValue">§ 18</span>. <span class="legalArticleTitle">Kontroll av funksjon</span></h4><article class="legalP" id="kapittel-2-kapittel-3-paragraf-2-ledd-1">Nasjonale standardinstrumenter skal kontrolleres mot EØS-standardinstrument og justeres i forhold til dette ved hjelp av et transportabelt standardinstrument.</article><article class="legalP" id="kapittel-2-kapittel-3-paragraf-2-ledd-2">For dette formål skal det benyttes ren Manitoba hvete som har tilnærmet kuleformede korn. Den skal ha en hektolitermasse på minst 80 kg/hl og skal være i hygroskopisk balanse med luften i omgivelsene. Det skal foretas seks måleoperasjoner i samsvar med rettledningen i § 16. Dersom P betegner standardinstrumentet som skal kontrolleres og N EØS' standardinstrument, foretas målingene som følger:</article> <article class="defaultP" margin-top="true"><i>Tabell 2</i><table><tbody><tr><td data-text-align="left" data-vertical-align="top">Sammenligning nr.</td><td data-text-align="center" data-vertical-align="top">1</td><td data-text-align="center" data-vertical-align="top">2</td><td data-text-align="center" data-vertical-align="top">3</td><td data-text-align="center" data-vertical-align="top">4</td><td data-text-align="center" data-vertical-align="top">5</td><td data-text-align="center" data-vertical-align="top">6</td></tr><tr><td data-text-align="left" data-vertical-align="top">Instrumentenes rekkefølge</td><td data-text-align="center" data-vertical-align="top">NP</td><td data-text-align="center" data-vertical-align="top">PN</td><td data-text-align="center" data-vertical-align="top">NP</td><td data-text-align="center" data-vertical-align="top">PN</td><td data-text-align="center" data-vertical-align="top">NP</td><td data-text-align="center" data-vertical-align="top">PN</td></tr></tbody></table></article><article class="legalP" id="kapittel-2-kapittel-3-paragraf-2-ledd-3">Differansene mellom de enkelte verdier av P og middelverdien skal ikke overstige ± 10g.</article><article class="legalP" id="kapittel-2-kapittel-3-paragraf-2-ledd-4">Feilen i instrumentet er differansen mellom middelverdien av seks avlesninger av P og middelverdien av seks avlesninger av N. Maksimum tillatte feil er ± 10g.</article><article class="legalP" id="kapittel-2-kapittel-3-paragraf-2-ledd-5">Dersom maksimum tillatte feil spesifisert i tredje eller fjerde ledd overskrides, kan årsaken være at kornet fremdeles ikke er tilstrekkelig homogent. Det må derfor spres utover i ytterligere ti timer på målestedet, og deretter gjentas kontrollen beskrevet i annet ledd.</article><article class="legalP" id="kapittel-2-kapittel-3-paragraf-2-ledd-6">Dersom overskridelsen gjelder bare maksimum tillatte feil spesifisert i fjerde ledd, må instrumentet reguleres.</article><article class="legalP" id="kapittel-2-kapittel-3-paragraf-2-ledd-7">Avlesningene gitt av instrumentet kan endres ved å bevege reguleringsinnretningen 7 til en høyere eller lavere stilling. Reguleringsinnretningen 7 beveges og kontrollen beskrevet i annet ledd gjentas.</article></article><article class="legalArticle" data-lovdata-URL="LTI/forskrift/2007-12-21-1731/§19" data-name="§19" id="kapittel-2-kapittel-3-paragraf-3"><h4 class="legalArticleHeader"><span class="legalArticleValue">§ 19</span>. <span class="legalArticleTitle">Veieinnretning</span></h4><article class="legalP" id="kapittel-2-kapittel-3-paragraf-3-ledd-1">For mengder mellom 10 og 20 kg må feilen i vekten ikke overskride ± 0,01&#xa0;% av mengden. Summen av feilene i vektene som benyttes må ikke overskride ± 0,02&#xa0;% av deres nominelle mengde.</article></article></section></section><section class="section" data-name="kap3" id="kapittel-3" data-lovdata-URL="LTI/forskrift/2007-12-21-1731/KAPITTEL_3"><h2>Kapittel 3 – Måleinstrumenter benyttet til å bestemme EØF-hektolitermasse for korn</h2><article class="legalArticle" data-lovdata-URL="LTI/forskrift/2007-12-21-1731/§20" data-name="§20" id="kapittel-3-paragraf-1"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Krav til måleredskapets egenskaper</span></h3><article class="legalP" id="kapittel-3-paragraf-1-ledd-1">Måleinstrumentene som benyttes til å bestemme EØF-hektolitermasse, skal ha følgende egenskaper:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">De skal være konstruert og produsert for å sikre tilfredsstillende gjentagelse og reproduksjon av målinger</article></article></li><li data-li-identifier="b)" data-name="b)"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">Maksimum tillatte feil i hektolitermasse skal være pluss eller minus fem tusendeler av resultatet som gis av et standardinstrument</article></article></li><li data-li-identifier="c)" data-name="c)"><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">Maksimum tillatte relative feil i forbindelse med kapasiteten til beholderen som benyttes, skal være pluss eller minus to tusendeler</article></article></li><li data-li-identifier="d)" data-name="d)"><article class="listArticle" id="kapittel-3-paragraf-1-ledd-1-punkt-4"><article class="legalP" id="kapittel-3-paragraf-1-ledd-1-punkt-4-ledd-1">Maksimum tillatte relative feil på veieinstrumentet for den mengde som er veid, skal være pluss eller minus en tusendel</article></article></li><li data-li-identifier="e)" data-name="e)"><article class="listArticle" id="kapittel-3-paragraf-1-ledd-1-punkt-5"><article class="legalP" id="kapittel-3-paragraf-1-ledd-1-punkt-5-ledd-1">Differansen mellom hvert resultat som oppnås for en enkelt kornprøve og middelverdien for hektolitermassen som bestemmes ved seks påfølgende målinger, skal ikke være mer enn pluss eller minus tre tusendeler av middelverdien.</article></article></li></ul></article></article><article class="legalArticle" data-lovdata-URL="LTI/forskrift/2007-12-21-1731/§21" data-name="§21" id="kapittel-3-paragraf-2"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Krav til merking</span></h3><article class="legalP" id="kapittel-3-paragraf-2-ledd-1">Hvert instrument skal ha en klart synlig inskripsjonsplate med leselige og uutslettelige bokstaver som gir følgende informasjoner:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">Godkjenningsmerke</article></article></li><li data-li-identifier="b)" data-name="b)"><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">Identifikasjonsmerke eller navn på produsent</article></article></li><li data-li-identifier="c)" data-name="c)"><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">Eventuelt produsentens beskrivelse</article></article></li><li data-li-identifier="d)" data-name="d)"><article class="listArticle" id="kapittel-3-paragraf-2-ledd-1-punkt-4"><article class="legalP" id="kapittel-3-paragraf-2-ledd-1-punkt-4-ledd-1">Identifikasjonsnummer og produksjonsår</article></article></li><li data-li-identifier="e)" data-name="e)"><article class="listArticle" id="kapittel-3-paragraf-2-ledd-1-punkt-5"><article class="legalP" id="kapittel-3-paragraf-2-ledd-1-punkt-5-ledd-1">Nominell kapasitet på kapasitetsmåleren og enten bruksanvisning eller en henvisning til bruksanvisningen.</article></article></li></ul></article></article></section><section class="section" data-name="kap4" id="kapittel-4" data-lovdata-URL="LTI/forskrift/2007-12-21-1731/KAPITTEL_4"><h2>Kapittel 4 – Avsluttende bestemmelser</h2><article class="legalArticle" data-lovdata-URL="LTI/forskrift/2007-12-21-1731/§22" data-name="§22" id="kapittel-4-paragraf-1"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-1-ledd-1">Denne forskrift trer i kraft 1. januar 2008.</article></article></section><section class="section" data-name="vedlegg1" id="kapittel-5" data-lovdata-URL="LTI/forskrift/2007-12-21-1731/KAPITTEL_5"><h2>Vedlegg 1 til forskrift om måling av hektolitermassen av korn</h2><article class="defaultP">[Merking på vedlagte diagram]<ul class="defaultList"><li data-li-identifier="1." data-name="1."><article class="listArticle" id="kapittel-5-punkt-1"><article class="legalP" id="kapittel-5-punkt-1-ledd-1">Kapasitetsmål</article></article></li><li data-li-identifier="2." data-name="2."><article class="listArticle" id="kapittel-5-punkt-2"><article class="legalP" id="kapittel-5-punkt-2-ledd-1">Påfyllingsring og skjerm 2a</article></article></li><li data-li-identifier="3." data-name="3."><article class="listArticle" id="kapittel-5-punkt-3"><article class="legalP" id="kapittel-5-punkt-3-ledd-1">Påfyllingstrakt</article></article></li><li data-li-identifier="4." data-name="4."><article class="listArticle" id="kapittel-5-punkt-4"><article class="legalP" id="kapittel-5-punkt-4-ledd-1">Lukkeinnretning og håndhjul 4a</article></article></li><li data-li-identifier="5." data-name="5."><article class="listArticle" id="kapittel-5-punkt-5"><article class="legalP" id="kapittel-5-punkt-5-ledd-1">Bolt for lukkeinnretningen</article></article></li><li data-li-identifier="6." data-name="6."><article class="listArticle" id="kapittel-5-punkt-6"><article class="legalP" id="kapittel-5-punkt-6-ledd-1">Hake for lukkeinnretningen</article></article></li><li data-li-identifier="7." data-name="7."><article class="listArticle" id="kapittel-5-punkt-7"><article class="legalP" id="kapittel-5-punkt-7-ledd-1">Reguleringsinnretning</article></article></li><li data-li-identifier="8." data-name="8."><article class="listArticle" id="kapittel-5-punkt-8"><article class="legalP" id="kapittel-5-punkt-8-ledd-1">Spisst uttømmingsmunnstykke</article></article></li><li data-li-identifier="9." data-name="9."><article class="listArticle" id="kapittel-5-punkt-9"><article class="legalP" id="kapittel-5-punkt-9-ledd-1">Skrapeblad</article></article></li><li data-li-identifier="10." data-name="10."><article class="listArticle" id="kapittel-5-punkt-10"><article class="legalP" id="kapittel-5-punkt-10-ledd-1">Skrapebladstyrer</article></article></li><li data-li-identifier="11." data-name="11."><article class="listArticle" id="kapittel-5-punkt-11"><article class="legalP" id="kapittel-5-punkt-11-ledd-1">Tverrstykke og støtte 11a</article></article></li><li data-li-identifier="12." data-name="12."><article class="listArticle" id="kapittel-5-punkt-12"><article class="legalP" id="kapittel-5-punkt-12-ledd-1">Bolt for skrapeblad</article></article></li><li data-li-identifier="13." data-name="13."><article class="listArticle" id="kapittel-5-punkt-13"><article class="legalP" id="kapittel-5-punkt-13-ledd-1">Trekkvekt</article></article></li><li data-li-identifier="14." data-name="14."><article class="listArticle" id="kapittel-5-punkt-14"><article class="legalP" id="kapittel-5-punkt-14-ledd-1">Vogn og støtte for skinner 14a</article></article></li><li data-li-identifier="15." data-name="15."><article class="listArticle" id="kapittel-5-punkt-15"><article class="legalP" id="kapittel-5-punkt-15-ledd-1">Håndtak for vogn</article></article></li><li data-li-identifier="16." data-name="16."><article class="listArticle" id="kapittel-5-punkt-16"><article class="legalP" id="kapittel-5-punkt-16-ledd-1">Låsestang</article></article></li><li data-li-identifier="17." data-name="17."><article class="listArticle" id="kapittel-5-punkt-17"><article class="legalP" id="kapittel-5-punkt-17-ledd-1">Beholder</article></article></li><li data-li-identifier="18." data-name="18."><article class="listArticle" id="kapittel-5-punkt-18"><article class="legalP" id="kapittel-5-punkt-18-ledd-1">Kappe</article></article></li><li data-li-identifier="19." data-name="19."><article class="listArticle" id="kapittel-5-punkt-19"><article class="legalP" id="kapittel-5-punkt-19-ledd-1">Fotskruer</article></article></li><li data-li-identifier="20." data-name="20."><article class="listArticle" id="kapittel-5-punkt-20"><article class="legalP" id="kapittel-5-punkt-20-ledd-1">Ramme</article></article></li></ul></article> <article class="defaultP" margin-top="true"><img height="390" src="static/LTI//ltavd1/filer/grafikk/sf-20071221-1731-01-01.gif" width="630" /></article></section></main></body></html>