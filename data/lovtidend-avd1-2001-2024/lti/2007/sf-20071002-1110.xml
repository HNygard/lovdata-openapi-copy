<!DOCTYPE html><html lang="no"><head><title>Forskrift om endring i forskrift om stønad til dekning av utgifter til viktige legemidler og spesielt medisinsk utstyr</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-10-02-1110</dd><dt class="dokid">DokumentID</dt><dd class="dokid">LTI/forskrift/2007-10-02-1110</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 10 s 1408</dd><dt class="dateInForce">I kraft fra</dt><dd class="dateInForce">2008-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-04-18-330</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§5-14</li></ul></dd><dt class="dateOfPublication">Kunngjort</dt><dd class="dateOfPublication">2007-10-10 11:10</dd><dt class="journalNumber">Journalnummer</dt><dd class="journalNumber">2007-0888</dd><dt class="titleShort">Korttittel</dt><dd class="titleShort">Endr. i blåreseptforskriften</dd><dt class="title">Tittel</dt><dd class="title">Forskrift om endring i forskrift om stønad til dekning av utgifter til viktige legemidler og spesielt medisinsk utstyr</dd><dt class="miscInformation">Annet om dokumentet</dt><dd class="miscInformation">Fastsatt av Helse- og omsorgsdepartementet 2. oktober 2007 med hjemmel i lov 28. februar 1997 nr. 19 om folketrygd (folketrygdloven) § 5-14.</dd><dt class="refid">RefID</dt><dd class="refid">forskrift/2007-10-02-1110</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om stønad til dekning av utgifter til viktige legemidler og spesielt medisinsk utstyr<ul class="tocSubUl"><li>I<ul class="tocSubUl"><li>§ 3a. Folketrygden yter stønad til næringsmidler ved:</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-10-02-1110" id="dokument"><h1>Forskrift om endring i forskrift om stønad til dekning av utgifter til viktige legemidler og spesielt medisinsk utstyr</h1><section class="section" data-name="kapI" id="kapittel-1" data-lovdata-URL="LTI/forskrift/2007-10-02-1110/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 18. april 1997 nr. 330 om stønad til dekning av utgifter til viktige legemidler og spesielt medisinsk utstyr gjøres følgende endringer:</article> <article class="defaultP" margin-top="true">§ 3a skal lyde:</article><article class="futureLegalArticle" data-name="§3a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3a</span>. <span class="legalArticleTitle">Folketrygden yter stønad til næringsmidler ved:</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-punkt-1"><article class="legalP" id="kapittel-1-foreslåttparagraf-1-punkt-1-ledd-1">Sykelige prosesser som affiserer munn, svelg og spiserør og som hindrer tilførsel av vanlig mat.</article><article class="legalP" id="kapittel-1-foreslåttparagraf-1-punkt-1-ledd-2">Sykelige prosesser som affiserer mage eller tarm, og som hindrer opptak av viktige næringsstoffer.</article><article class="legalP" id="kapittel-1-foreslåttparagraf-1-punkt-1-ledd-3">Stoffskiftesykdom (metabolsk sykdom).</article><article class="legalP" id="kapittel-1-foreslåttparagraf-1-punkt-1-ledd-4">Behandlingsrefraktær epilepsi (ketogen diett).</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-punkt-2"><article class="legalP" id="kapittel-1-foreslåttparagraf-1-punkt-2-ledd-1">Laktose-, melkeproteinintoleranse eller -allergi hos barn under 10 år.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-punkt-3"><article class="legalP" id="kapittel-1-foreslåttparagraf-1-punkt-3-ledd-1">Fenylketonuri (Føllings sykdom).</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-1-punkt-4"><article class="legalP" id="kapittel-1-foreslåttparagraf-1-punkt-4-ledd-1">Behandling av kreft/immunsvikt eller annen sykdom som medfører så sterk svekkelse at næringstilskudd er påkrevd.</article></article></li></ul><article class="legalP" id="kapittel-1-foreslåttparagraf-1-ledd-1">Stønad etter punkt 1, 2 og 4 i denne bestemmelsen må i hvert enkelt tilfelle godkjennes av det organ i Arbeids- og velferdsetaten som Arbeids- og velferdsdirektoratet bestemmer.</article><article class="legalP" id="kapittel-1-foreslåttparagraf-1-ledd-2">Arbeids- og velferdsdirektoratet kan inngå avtale med leverandør om levering av og priser på næringsmidler til spesielle medisinske formål som nevnt i første ledd. Når slik avtale er inngått, ytes det ikke stønad til andre produkter av tilsvarende art. Stønad til spesielle medisinske formål nevnt i første ledd begrenses til et beløp som fastsettes av Arbeids- og velferdsdirektoratet. Arbeids- og velferdsdirektoratet kan også på grunnlag av bruksverdien inndele næringsmidlene i grupper og fastsette en egen referansepris for næringsmidler i samme gruppe. Referanseprisen er det maksimale beløp som folketrygden kan dekke.</article><article class="legalP" id="kapittel-1-foreslåttparagraf-1-ledd-3">Arbeids- og velferdsetaten kan når særlige grunner taler for det, godkjenne at det ytes stønad til andre næringsmidler enn de det er inngått avtale om levering av og pris på etter de kriterier som er nevnt i første ledd. Vilkårene i tredje ledd gjelder ikke når det ytes stønad etter dette leddet.</article></article> <article class="defaultP" margin-top="true">§ 7 nr. 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-foreslåttparagraf-1-ledd-3-punkt-1"><article class="legalP" id="kapittel-1-foreslåttparagraf-1-ledd-3-punkt-1-ledd-1">Det ytes stønad til full dekning av utgifter til legemidler forskrevet for allmennfarlige smittsomme sykdommer etter § 4, for tilstander med immunsvikt etter § 9 punkt 38, og til palliativ behandling i livets sluttfase etter § 9 punkt 47.</article></article></li></ul></article> <article class="defaultP" margin-top="true">§ 9 tabellen punkt 3 andre kolonne ny bokstav f skal lyde:</article><article class="legalP" id="kapittel-1-ledd-2">«f) Paracetamolpreparater».</article> <article class="defaultP" margin-top="true">§ 9 tabellen punkt 11 andre kolonne ny bokstav g skal lyde:</article><article class="legalP" id="kapittel-1-ledd-3">«g) Paracetamolpreparater».</article> <article class="defaultP" margin-top="true">§ 9 tabellen punkt 17 andre kolonne ny bokstav k skal lyde:</article><article class="legalP" id="kapittel-1-ledd-4">«k) Paracetamolpreparater».</article> <article class="defaultP" margin-top="true">§ 9 tabellen punkt 22 oppheves.</article> <article class="defaultP" margin-top="true">§ 9 tabellen punkt 35 andre kolonne ny bokstav d skal lyde:</article><article class="legalP" id="kapittel-1-ledd-5">«d) Paracetamolpreparater».</article> <article class="defaultP" margin-top="true">§ 9 tabellen nye punkt 46, 47 og 48 skal lyde: <table><thead><tr><th data-text-align="left" data-vertical-align="top"><i>Sykdomsliste:</i></th><th data-text-align="left" data-vertical-align="top"><i>Legemiddelgrupper:</i></th><th data-text-align="left" data-vertical-align="top"><i>Merknader:</i></th></tr></thead><tbody><tr><td data-text-align="left" data-vertical-align="top">46. Kroniske, sterke smerter med betydelig redusert livskvalitet og funksjonsevne.</td><td data-text-align="left" data-vertical-align="top">a) Paracetamolpreparater.<br />b) Antidepressiva mot smerter.<br />c) Antipsykotika mot smerter.<br />d) Ikke-steroide antiinflammatoriske midler.<br />e) Antiepileptika mot smerter<br />f) Midler mot medikamentindusert ulcus.</td><td data-text-align="left" data-vertical-align="top">Smerteanalyse skal være utført, og dokumenteres i journal. Det skal brukes et etablert verktøy for diagnostikk, vurdering av smertegrad og evaluering av effekt av legemiddeltiltak.<br /><br /><i>Til bokstav e:</i><br />Behandlingen skal være instituert av spesialist i anestesiologi, barnesykdommer, fysikalsk medisin og rehabilitering, fødselshjelp og kvinnesykdommer, generell kirurgi, indremedisin, kjevekirurgi og munnhulesykdommer, nevrokirurgi, nevrologi, onkologi, ortopedisk kirurgi, plastikkirurgi, revmatologi eller øre-nese-halssykdommer.<br /><br />Videre oppfølging av behandlingen kan skje hos allmennlege.<br /><br />Behandlingen skal følges opp etter 3 måneder. Legen skal spesielt vurdere effekten opp mot bivirkninger, og behandling skal bare kontinueres dersom det har skjedd en vesentlig eller betydelig effekt som påvirker pasientens livskvalitet og/eller funksjonsevne. Dette skal dokumenteres i journal.</td></tr><tr><td data-text-align="left" data-vertical-align="top">47. Palliativ behandling i livets sluttfase.</td><td data-text-align="left" data-vertical-align="top">a) Paracetamolpreparater.<br />b) Antidepressiva mot smerter.<br />c) Antipsykotika mot smerter.<br />d) Ikke-steroide antiinflammatoriske midler.<br />e) Antiepileptika mot smerter.<br />f) Opioider.<br />g) Antidiarroika.<br />h) Laksantia.<br />i) Antiemetika.<br />j) Anxiolytika.<br />k) Hypnotika og sedativa.<br />l) Antitussiva.<br />m) Midler mot medikamentindusert ulcus.<br />n) Apotekfremstilte vanedannende legemidler.<br />o) Innhold i smertekassetter.<br />p) Antiinfektiva til systemisk bruk.</td><td data-text-align="left" data-vertical-align="top">Under dette sykdomspunktet kan det fattes vedtak om opptak av legemidler uten markedsføringstillatelse, jf. legemiddelforskriften § 14-9 bokstav a. I forbindelse med overføring av bidragsordningen etter folketrygdloven § 5-22 til blåreseptordningen etter folketrygdloven § 5-14 for legemidler til palliativ behandling i livets sluttfase fra, kan Statens legemiddelverk fatte vedtak om opptak av legemidler i preparatlisten, selv om vilkårene etter legemiddelforskriften § 14-13 bokstav d ikke er oppfylt.<br /><br /><i>Til bokstav f, j, k, l, n og o:</i><br />Ved bruk av vanedannende legemidler skal legen ha vurdert faren for avhengighet som underordnet. Dette skal dokumenteres i journal.</td></tr><tr><td data-text-align="left" data-vertical-align="top">48. Moderat til alvorlig benign prostatahyperplasi.</td><td data-text-align="left" data-vertical-align="top">a) Alfablokkere.<br />b) Testosteron-5-alfareduktasehemmere.</td><td data-text-align="left" data-vertical-align="top">Refusjon ytes kun når det kan dokumenteres at pasienten har moderate eller alvorlige prostataplager (IPSS&gt;8) og behov for symptomlindring. Behandlingen skal evalueres etter 6 måneder og seponeres dersom ønsket effekt ikke er oppnådd.<br /><br /><i>Til bokstav b:</i><br />Refusjon ytes ved prostata større enn 40 ml eller dersom det foreligger andre tungtveiende medisinske grunner til at alfablokkere ikke kan benyttes. Dette skal dokumenteres i journal.</td></tr></tbody></table></article></section><section class="section" data-name="kapII" id="kapittel-2" data-lovdata-URL="LTI/forskrift/2007-10-02-1110/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2008.</article></section></main></body></html>