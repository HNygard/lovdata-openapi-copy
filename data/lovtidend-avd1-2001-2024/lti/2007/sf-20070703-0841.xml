<!DOCTYPE html><html lang="no"><head><title>Forskrift om gebyr for kontroll og tilsyn med sikring av havner og havneterminaler mot terrorhandlinger mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-07-03-841</dd><dt class="dokid">DokumentID</dt><dd class="dokid">LTI/forskrift/2007-07-03-841</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 7 s 1030</dd><dt class="dateInForce">I kraft fra</dt><dd class="dateInForce">2007-07-03</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1984-06-08-51/§26a</li></ul></dd><dt class="dateOfPublication">Kunngjort</dt><dd class="dateOfPublication">2007-07-06</dd><dt class="journalNumber">Journalnummer</dt><dd class="journalNumber">2007-0705</dd><dt class="titleShort">Korttittel</dt><dd class="titleShort">Forskrift om gebyr for kontroll og tilsyn</dd><dt class="title">Tittel</dt><dd class="title">Forskrift om gebyr for kontroll og tilsyn med sikring av havner og havneterminaler mot terrorhandlinger mv.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeri- og kystdepartementet 3. juli 2007 med hjemmel i lov 8. juni 1984 nr. 51 om havner og farvann m.v. § 26a.</dd><dt class="refid">RefID</dt><dd class="refid">forskrift/2007-07-03-841</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gebyr for kontroll og tilsyn med sikring av havner og havneterminaler mot terrorhandlinger mv.<ul class="tocSubUl"><li>§ 1. Kontrollgebyr</li><li>§ 2. Gebyrets størrelse</li><li>§ 3. Inndrivelse av gebyr</li><li>§ 4. Dispensasjon</li><li>§ 5. Administrative sanksjoner</li><li>§ 6. Klageinstans</li><li>§ 7. Overgangsbestemmelser</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2007-07-03-841" id="dokument"><h1>Forskrift om gebyr for kontroll og tilsyn med sikring av havner og havneterminaler mot terrorhandlinger mv.</h1><article class="legalArticle" data-lovdata-URL="LTI/forskrift/2007-07-03-841/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Kontrollgebyr</span></h2><article class="legalP" id="paragraf-1-ledd-1">Terminaleier plikter å betale gebyr til Kystverket for kontroller og tilsyn som utføres i henhold til forskrift 3. juli 2007 nr. 825 om sikring av havner og havneterminaler mot terrorhandlinger mv.</article><article class="legalP" id="paragraf-1-ledd-2">Gebyrplikten inntrer ved søknad om godkjenning av sårbarhetsvurdering i henhold til § 7 i nevnte forskrift. Plikt til å betale årsgebyr gjelder hele perioden terminalen er godkjent.</article></article><article class="legalArticle" data-lovdata-URL="LTI/forskrift/2007-07-03-841/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Gebyrets størrelse</span></h2><article class="legalP" id="paragraf-2-ledd-1">Årsgebyr er kr 25 000 per havneterminal fra 1. januar 2007.</article><article class="legalP" id="paragraf-2-ledd-2">Dersom søknad om godkjenning av sårbarhetsvurdering sendes etter 1. juli, betales det halvt årsgebyr for dette året.</article></article><article class="legalArticle" data-lovdata-URL="LTI/forskrift/2007-07-03-841/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Inndrivelse av gebyr</span></h2><article class="legalP" id="paragraf-3-ledd-1">Kystverket utsteder gebyrregning, med forfall 30 dager etter regningsdato.</article><article class="legalP" id="paragraf-3-ledd-2">Dersom gebyr ikke betales ved forfall, påløper forsinkelsesrenter i henhold til lov 17. desember 1976 nr. 100 om renter ved forsinket betaling m.m.</article><article class="legalP" id="paragraf-3-ledd-3">Forfalt gebyrkrav, forsinkelsesrenter og inndrivelseskostnader er særlig tvangsgrunnlag i henhold til lov 26. juni 1992 nr. 86 om tvangsfullbyrdelse § 7-2 bokstav e.</article></article><article class="legalArticle" data-lovdata-URL="LTI/forskrift/2007-07-03-841/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Dispensasjon</span></h2><article class="legalP" id="paragraf-4-ledd-1">Når særlige grunner tilsier det, kan Kystverkets hovedkontor gi dispensasjon fra bestemmelsene i denne forskriften.</article></article><article class="legalArticle" data-lovdata-URL="LTI/forskrift/2007-07-03-841/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Administrative sanksjoner</span></h2><article class="legalP" id="paragraf-5-ledd-1">Kystverket kan nekte plangodkjenning, trekke tilbake plangodkjenning, og kan også nekte utstedelse eller trekke tilbake godkjenningsbeviset (Statement of Compliance) dersom årsgebyr og eventuelle forsinkelsesrenter og inndrivelseskostnader ikke betales.</article></article><article class="legalArticle" data-lovdata-URL="LTI/forskrift/2007-07-03-841/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Klageinstans</span></h2><article class="legalP" id="paragraf-6-ledd-1">Kystverkets hovedkontor er klageinstans for vedtak fattet av Kystverkets regionkontor. Fiskeri- og kystdepartementet er klageinstans for vedtak fattet av Kystverkets hovedkontor.</article></article><article class="legalArticle" data-lovdata-URL="LTI/forskrift/2007-07-03-841/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Overgangsbestemmelser</span></h2><article class="legalP" id="paragraf-7-ledd-1">Gebyrplikten gjelder også for terminaler som har sendt søknad om godkjenning av sårbarhetsvurdering, eller er godkjent før denne forskriftens ikrafttredelse.</article></article><article class="legalArticle" data-lovdata-URL="LTI/forskrift/2007-07-03-841/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Denne forskriften trer i kraft straks.</article></article></main></body></html>