<!DOCTYPE html><html lang="no"><head><title>Forskrift om endring i forskrift om årsregnskap m.m. for banker, finansieringsforetak og morselskap for slike.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-03-30-370</dd><dt class="dokid">DokumentID</dt><dd class="dokid">LTI/forskrift/2007-03-30-370</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 4 s 480</dd><dt class="dateInForce">I kraft fra</dt><dd class="dateInForce">2007-03-30, med virkning fra regnskapsår påbegynt 2007-01-01 eller senere</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-12-16-1240</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1998-07-17-56/§10-1</li></ul></dd><dt class="dateOfPublication">Kunngjort</dt><dd class="dateOfPublication">2007-04-03</dd><dt class="journalNumber">Journalnummer</dt><dd class="journalNumber">2007-0266</dd><dt class="titleShort">Korttittel</dt><dd class="titleShort">Endr. forskrift om årsregnskap for banker mv.</dd><dt class="title">Tittel</dt><dd class="title">Forskrift om endring i forskrift om årsregnskap m.m. for banker, finansieringsforetak og morselskap for slike.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 30. mars 2007 med hjemmel i lov 17. juli 1998 nr. 56 om årsregnskap m.v. (regnskapsloven) § 10-1 tredje ledd.</dd><dt class="refid">RefID</dt><dd class="refid">forskrift/2007-03-30-370</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om årsregnskap m.m. for banker, finansieringsforetak og morselskap for slike.<ul class="tocSubUl"><li>I<ul class="tocSubUl"><li>§ 1-3. Valg av regnskapsmodell i selskapsregnskapet</li><li>§ 1-4. Regnskap utarbeidet etter internasjonale regnskapsstandarder</li><li>§ 1-5. Forenklet anvendelse av internasjonale regnskapsstandarder</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-03-30-370" id="dokument"><h1>Forskrift om endring i forskrift om årsregnskap m.m. for banker, finansieringsforetak og morselskap for slike.</h1><section class="section" data-name="kapI" id="kapittel-1" data-lovdata-URL="LTI/forskrift/2007-03-30-370/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 16. desember 1998 nr. 1240 om årsregnskap m.m. for banker, finansieringsforetak og morselskap for slike gjøres følgende endringer:</article> <article class="defaultP" margin-top="true">§ 1-3 og nye § 1-4 og § 1-5 skal lyde:</article><article class="futureLegalArticle" data-name="§1-3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-3</span>. <span class="legalArticleTitle">Valg av regnskapsmodell i selskapsregnskapet</span></span><article class="legalP" id="kapittel-1-foreslåttparagraf-1-ledd-1">Institusjoner som inngår i konsern med aksjer, grunnfondsbevis eller obligasjoner notert på børs, autorisert markedsplass eller tilsvarende regulert marked i utlandet, skal utarbeide selskapsregnskap enten etter regnskapsloven § 3-9 tredje ledd eller etter denne forskrift § 1-5.</article><article class="legalP" id="kapittel-1-foreslåttparagraf-1-ledd-2">Andre banker og finansieringsforetak kan utarbeide selskapsregnskap etter regnskapsloven § 3-9 fjerde ledd annet punktum, denne forskrift § 1-5, eller etter ordinære regler i regnskapsloven og denne forskrift.</article></article><article class="futureLegalArticle" data-name="§1-4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 1-4</span>. <span class="legalArticleTitle">Regnskap utarbeidet etter internasjonale regnskapsstandarder</span></span><article class="legalP" id="kapittel-1-foreslåttparagraf-2-ledd-1">For konsernregnskap og selskapsregnskap utarbeidet i samsvar med regnskapsloven § 3-9 første til fjerde ledd, gjelder kun følgende bestemmelser i denne forskrift; § 2-1, § 2-2, § 2-4, § 8-10 fjerde ledd, § 8-20, § 8-21, § 8-28, § 9-1 og § 9-4.</article></article><article class="futureLegalArticle" data-name="§1-5" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 1-5</span>. <span class="legalArticleTitle">Forenklet anvendelse av internasjonale regnskapsstandarder</span></span><article class="legalP" id="kapittel-1-foreslåttparagraf-3-ledd-1">Selskapsregnskap kan utarbeides i samsvar med forskrifter gitt med hjemmel i regnskapsloven § 3-9 annet ledd, med unntak fra kravene i disse forskriftene til å gi opplysninger i noter til årsregnskapet. Regnskapsloven § 3-1 gjelder tilsvarende. I tillegg gjelder følgende bestemmelser i denne forskrift:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">§ 2-1, § 2-2, § 2-4, § 4-3, § 9-1 og § 9-4.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">§ 8-1 annet ledd om noteopplysninger.</article></article></li></ul></article><article class="legalP" id="kapittel-1-foreslåttparagraf-3-ledd-2">Institusjoner som utarbeider selskapsregnskap etter første ledd, kan uten hensyn til bestemmelser i forskrifter gitt i medhold av regnskapsloven § 3-9 annet ledd, regnskapsføre utbytte og konsernbidrag i samsvar med regnskapslovens øvrige bestemmelser.</article></article> <article class="defaultP" margin-top="true">§ 2-6 oppheves.</article> <article class="defaultP" margin-top="true">§ 8-1 nytt annet ledd skal lyde:</article><article class="legalP" id="kapittel-1-ledd-2">For institusjoner som utarbeider selskapsregnskap etter § 1-5, gjelder kravene i IFRS 7 for finansielle instrumenter. For øvrig gjelder kravene til opplysninger i noter i dette kapittel. Opplysninger skal gis i henhold til IFRS når de er av betydning for å bedømme institusjonens stilling og resultat.</article></section><section class="section" data-name="kapII" id="kapittel-2" data-lovdata-URL="LTI/forskrift/2007-03-30-370/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks med virkning fra regnskapsår påbegynt 1. januar 2007 eller senere. Kravet etter § 1-3 første ledd gjelder ikke i delårsregnskap for første kvartal 2007.</article></section></main></body></html>