<!DOCTYPE html><html lang="no"><head><title>Forskrift om endring i forskrift om tilskudd til driftsenheter og tamreinlag</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-06-15-640</dd><dt class="dokid">DokumentID</dt><dd class="dokid">LTI/forskrift/2007-06-15-640</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 6 s 900</dd><dt class="dateInForce">I kraft fra</dt><dd class="dateInForce">2007-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-07-03-922</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2007-06-19</dd><dt class="journalNumber">Journalnummer</dt><dd class="journalNumber">2007-0557</dd><dt class="titleShort">Korttittel</dt><dd class="titleShort">Endr forskrift om tilskudd til driftsenheter mv.</dd><dt class="title">Tittel</dt><dd class="title">Forskrift om endring i forskrift om tilskudd til driftsenheter og tamreinlag</dd><dt class="miscInformation">Annet om dokumentet</dt><dd class="miscInformation">Fastsatt av Landbruks- og matdepartementet 15. juni 2007 med hjemmel i Stortingets årlige vedtak om reindriftsavtalen.</dd><dt class="refid">RefID</dt><dd class="refid">forskrift/2007-06-15-640</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilskudd til driftsenheter og tamreinlag<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-06-15-640" id="dokument"><h1>Forskrift om endring i forskrift om tilskudd til driftsenheter og tamreinlag</h1><section class="section" data-name="kapI" id="kapittel-1" data-lovdata-URL="LTI/forskrift/2007-06-15-640/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 3. juli 2003 nr. 922 om tilskudd til driftsenheter og tamreinlag gjøres følgende endringer:</article> <article class="defaultP" margin-top="true">§ 3 første ledd bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">driftsenhetsinnehaveren/driftsenhetsinnehaverne/tamreinlaget ha en avgiftspliktig inntekt fra salg av kjøtt fra rein i driftsenhetsinnehaverens/ driftsenhetsinnehavernes merke på minimum kr 50&#xa0;000,- eksklusiv merverdiavgift i 2007.</article></article></li></ul></article> <article class="defaultP" margin-top="true">§ 4 annet ledd skal lyde:</article><article class="legalP" id="kapittel-1-ledd-2">Driftsenheter der kvinner står som enkeltinnehavere per 1. januar 2008, utgjør driftstilskuddet kr 25&#xa0;000,-. For andre driftsenhetsinnehavere under 30 år per 1. januar 2008 utgjør driftstilskuddet kr 25&#xa0;000,-.</article> <article class="defaultP" margin-top="true">§ 6 første ledd skal lyde:</article><article class="legalP" id="kapittel-1-ledd-3">Kalveslaktetilskuddet utgjør kr 180,- per kalv som er slaktet og innrapportert til Reindriftssjefen i henhold til gjeldende regelverk.</article> <article class="defaultP" margin-top="true">§ 8 annet ledd skal lyde:</article><article class="legalP" id="kapittel-1-ledd-4">Tilskuddet faller bort dersom én av ektefellene ved siste ligningsoppgjør hadde en brutto inntekt utenom reindriften på mer enn kr 175&#xa0;000,-. Godtgjørelse for verv i reindriftsnæringen regnes i denne sammenheng som inntekt fra reindriften.</article> <article class="defaultP" margin-top="true">§ 9 skal lyde:</article><article class="legalP" id="kapittel-1-ledd-5">Søknad om tilskudd med vedlegg for alle ordningene skal innen 1. april sendes elektronisk eller på særskilt skjema til reindriftsagronomen i det reinbeiteområdet driftsenheten tilhører.</article><article class="legalP" id="kapittel-1-ledd-6">Som vedlegg til søknaden kreves kopi av innlevert tilleggskjema til næringsoppgave fra reineiere som er registrert under driftsenheten. For andre reineiere utenom driftsenhetsinnehaver(e) er det tilstrekkelig å legge ved slaktebilag og/eller dokumentasjon på annen næringsinntekt. Driftsenhetsinnehaveren har ansvar for at all dokumentasjon under driftsenheten legges ved søknaden. Det kreves i tillegg dokumentasjon på slakteuttak i form av slaktebilag fra de som slakter rein og som foretar rapportering av slaktet rein som grunnlag for tilskudd etter § 6 og § 7.</article><article class="legalP" id="kapittel-1-ledd-7">Ved søknad om ektefelletillegg etter § 8 skal nødvendige opplysninger om inntektsforhold vedlegges.</article></section><section class="section" data-name="kapII" id="kapittel-2" data-lovdata-URL="LTI/forskrift/2007-06-15-640/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juli 2007.</article></section></main></body></html>