<!DOCTYPE html><html lang="no"><head><title>Vedtak om endring i instruks til tilsynsveterinæren i Mattilsynet – distriktskontoret for kartlegging av og tiltak mot Campylobacter i fjørfe og ferskt fjørfekjøtt i fjørfeslakterier.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-02-09-175</dd><dt class="dokid">DokumentID</dt><dd class="dokid">LTI/forskrift/2007-02-09-175</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 2 s 348</dd><dt class="dateInForce">I kraft fra</dt><dd class="dateInForce">2007-02-09</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-06-23-1033</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1995-03-21-265/§63</li><li>forskrift/1995-03-21-265/§65</li></ul></dd><dt class="dateOfPublication">Kunngjort</dt><dd class="dateOfPublication">2007-02-20</dd><dt class="journalNumber">Journalnummer</dt><dd class="journalNumber">2007-0166</dd><dt class="titleShort">Korttittel</dt><dd class="titleShort">Endr. i instruks om Campylobacter i fjørfe</dd><dt class="title">Tittel</dt><dd class="title">Vedtak om endring i instruks til tilsynsveterinæren i Mattilsynet – distriktskontoret for kartlegging av og tiltak mot Campylobacter i fjørfe og ferskt fjørfekjøtt i fjørfeslakterier.</dd><dt class="miscInformation">Annet om dokumentet</dt><dd class="miscInformation">Fastsatt av Det sentrale Mattilsynet ved hovedkontoret 9. februar 2007 med hjemmel i forskrift 21. mars 1995 nr. 265 om hygiene og kontroll m.v. ved produksjon og omsetning av ferskt fjørfekjøtt § 63 og § 65.</dd><dt class="refid">RefID</dt><dd class="refid">forskrift/2007-02-09-175</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om endring i instruks til tilsynsveterinæren i Mattilsynet – distriktskontoret for kartlegging av og tiltak mot Campylobacter i fjørfe og ferskt fjørfekjøtt i fjørfeslakterier.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-02-09-175" id="dokument"><h1>Vedtak om endring i instruks til tilsynsveterinæren i Mattilsynet – distriktskontoret for kartlegging av og tiltak mot Campylobacter i fjørfe og ferskt fjørfekjøtt i fjørfeslakterier.</h1><section class="section" data-name="kapI" id="kapittel-1" data-lovdata-URL="LTI/forskrift/2007-02-09-175/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I instruks 23. juni 2004 nr. 1033 til tilsynsveterinæren i Mattilsynet – distriktskontoret for kartlegging av og tiltak mot Campylobacter i fjørfe og ferskt fjørfekjøtt i fjørfeslakterier gjøres følgende endringer:</article> <article class="defaultP" margin-top="true">Under punkt 1 skal underpunkt 1.1, 1.2 og 1.3 lyde:</article><article class="marginIdArticle" id="kapittel-1-punkt-1"><span class="data-marginOriginalId">1.1</span><article class="legalP" id="kapittel-1-punkt-1-ledd-1"><i>Slaktekylling:</i> kylling av tamhøns (Gallus gallus) uansett alder.</article></article><article class="marginIdArticle" id="kapittel-1-punkt-2"><span class="data-marginOriginalId">1.2</span><article class="legalP" id="kapittel-1-punkt-2-ledd-1"><i>Campylobacter:</i> termostabile species innenfor bakterieslekten Campylobacter.</article></article><article class="marginIdArticle" id="kapittel-1-punkt-3"><span class="data-marginOriginalId">1.3</span><article class="legalP" id="kapittel-1-punkt-3-ledd-1"><i>Positiv flokk:</i> se gjeldende handlingsplan (http://www.zoonose.no) mot Campylobacter spp i slaktekylling.</article></article> <article class="defaultP" margin-top="true">Punkt 3 til 7 skal lyde:</article><article class="marginIdArticle" id="kapittel-1-punkt-4"><span class="data-marginOriginalId">3.</span><span class="miscHeadline"><i>Prøveuttak i slakteri</i></span></article><article class="marginIdArticle" id="kapittel-1-punkt-5"><span class="data-marginOriginalId">3.1</span><article class="legalP" id="kapittel-1-punkt-5-ledd-1">Det skal tas ut prøver for campylobacterundersøkelse fra alle partier av kylling ved slakting. Besetninger med kontinuerlig produksjon (hvor det ikke praktiseres «alt inn – alt ut» produksjon) og hvor partier er mindre enn 1000 dyr, skal prøvetas én gang per måned.</article></article><article class="marginIdArticle" id="kapittel-1-punkt-6"><span class="data-marginOriginalId">3.2</span><article class="legalP" id="kapittel-1-punkt-6-ledd-1">Prøvene skal uttas på tilsynsveterinærens kontrollplass.</article></article><article class="marginIdArticle" id="kapittel-1-punkt-7"><span class="data-marginOriginalId">3.3</span><article class="legalP" id="kapittel-1-punkt-7-ledd-1">Prøvene skal bestå av blindtarm.</article></article><article class="marginIdArticle" id="kapittel-1-punkt-8"><span class="data-marginOriginalId">3.4</span><article class="legalP" id="kapittel-1-punkt-8-ledd-1">Fra hver flokk tas 10 blindtarmsprøver fordelt på 10 enkeltdyr. Prøvene må ikke tas så raskt etter hverandre at kun et fåtall transportkasser prøvetas.</article></article><article class="marginIdArticle" id="kapittel-1-punkt-9"><span class="data-marginOriginalId">3.5</span><article class="legalP" id="kapittel-1-punkt-9-ledd-1">Prøvene tas, oppbevares og analyseres i henhold til gjeldende handlingsplan mot Campylobacter spp i slaktekylling.</article></article><article class="marginIdArticle" id="kapittel-1-punkt-10"><span class="data-marginOriginalId">4.</span><span class="miscHeadline"><i>Laboratorieundersøkelse av prøver, krav til laboratorier og verifisering av resultater</i></span></article><article class="marginIdArticle" id="kapittel-1-punkt-11"><span class="data-marginOriginalId">4.1</span><article class="legalP" id="kapittel-1-punkt-11-ledd-1">Prøver skal oppbevares, fraktes til laboratoriet og analyseres slik det fremgår av gjeldende handlingsplan mot Campylobacter spp i slaktekylling.</article></article><article class="marginIdArticle" id="kapittel-1-punkt-12"><span class="data-marginOriginalId">4.2</span><article class="legalP" id="kapittel-1-punkt-12-ledd-1">Laboratoriene skal ha et godkjent kvalitetssikringssystem og erfaring med analyser for Campylobacter. Mattilsynet – distriktskontoret bestemmer i samråd med Mattilsynet, regionkontoret, hvor prøvene skal analyseres.</article></article><article class="marginIdArticle" id="kapittel-1-punkt-13"><span class="data-marginOriginalId">4.3</span><article class="legalP" id="kapittel-1-punkt-13-ledd-1">Analysene bør påbegynnes samme dag som prøven er uttatt.</article></article><article class="marginIdArticle" id="kapittel-1-punkt-14"><span class="data-marginOriginalId">4.4</span><article class="legalP" id="kapittel-1-punkt-14-ledd-1">Dersom avstanden eller transportmuligheter mellom Mattilsynet – distriktskontoret og laboratoriet gjør det vanskelig å påbegynne analysen samme dag, kan det maksimalt gå 3 døgn.</article></article><article class="marginIdArticle" id="kapittel-1-punkt-15"><span class="data-marginOriginalId">4.5</span><article class="legalP" id="kapittel-1-punkt-15-ledd-1">Prøvene skal analyseres ved hjelp av metoden som oppgis i gjeldende handlingsplan mot Campylobacter spp i slaktekylling.</article></article><article class="marginIdArticle" id="kapittel-1-punkt-16"><span class="data-marginOriginalId">4.6</span><article class="legalP" id="kapittel-1-punkt-16-ledd-1">Mulige Campylobacter isolater fra kyllingslakt skal sendes for verifisering, som angitt i den gjeldende handlingsplan mot Campylobacter spp i slaktekylling.</article></article><article class="marginIdArticle" id="kapittel-1-punkt-17"><span class="data-marginOriginalId">5.</span><span class="miscHeadline"><i>Tiltak</i></span><article class="legalP" id="kapittel-1-punkt-17-ledd-1">Tiltakene i denne instruksen gjelder slaktekylling yngre enn 50 dager.</article></article><article class="marginIdArticle" id="kapittel-1-punkt-18"><span class="data-marginOriginalId">5.1</span><article class="legalP" id="kapittel-1-punkt-18-ledd-1">Virksomheten skal pålegges å varmebehandle eller fryse (-18 °C eller kaldere i minst 3 uker) samtlige godkjente slakt fra en positiv flokk, jf. § 63, dersom ikke virksomheten på eget initiativ gjør dette.</article></article><article class="marginIdArticle" id="kapittel-1-punkt-19"><span class="data-marginOriginalId">5.2</span><article class="legalP" id="kapittel-1-punkt-19-ledd-1">Virksomheten kan pålegges å legge godkjent slakt fra flokk med ukjent status på lager i påvente av at analyseresultatene foreligger dersom ikke virksomheten på eget initiativ gjennomfører varmebehandling eller innfrysing i tråd med pkt. 5.1.</article><article class="legalP" id="kapittel-1-punkt-19-ledd-2">Ved positivt analyseresultat skal partiet behandles som nevnt under pkt. 5.1. Ved negativt analyseresultat kan slaktene frambys uten ytterligere tiltak.</article></article><article class="marginIdArticle" id="kapittel-1-punkt-20"><span class="data-marginOriginalId">6.</span><span class="miscHeadline"><i>Rapportering</i></span></article><article class="marginIdArticle" id="kapittel-1-punkt-21"><span class="data-marginOriginalId">6.1</span><article class="legalP" id="kapittel-1-punkt-21-ledd-1">Tilsynsveterinæren i Mattilsynet – distriktskontoret skal løpende rapportere alle resultater til Veterinærinstituttet ved Zoonosesenteret.</article></article><article class="marginIdArticle" id="kapittel-1-punkt-22"><span class="data-marginOriginalId">7.</span><span class="miscHeadline"><i>Ikrafttredelse</i></span></article><article class="marginIdArticle" id="kapittel-1-punkt-23"><span class="data-marginOriginalId">7.1</span><article class="legalP" id="kapittel-1-punkt-23-ledd-1">Denne instruks trer i kraft 1. juli 2004. Samtidig oppheves instruks 6. juni 2001 nr. 628 til tilsynsveterinæren/det kommunale næringsmiddeltilsynet for kartlegging og tiltak mot campylobacter i fjørfe og ferskt fjørfekjøtt i fjørfekjøttslakterier.</article></article> <article class="defaultP" margin-top="true">Punkt 8 oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2007-02-09-175/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>