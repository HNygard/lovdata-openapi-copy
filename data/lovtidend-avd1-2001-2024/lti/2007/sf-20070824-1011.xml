<!DOCTYPE html><html lang="no"><head><title>Forskrift om totalisatorspill</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-08-24-1011</dd><dt class="dokid">DokumentID</dt><dd class="dokid">LTI/forskrift/2007-08-24-1011</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 9 s 1334</dd><dt class="dateInForce">I kraft fra</dt><dd class="dateInForce">2007-08-24</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-01-12-19</li><li>forskrift/1997-01-17-27</li><li>forskrift/1997-01-24-85</li><li>forskrift/2001-01-12-23</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1927-07-01-3</li></ul></dd><dt class="dateOfPublication">Kunngjort</dt><dd class="dateOfPublication">2007-08-31 15:00</dd><dt class="lastupdated">Rettet</dt><dd class="lastupdated">2007-09-07 (§ 7 bokstav d)</dd><dt class="journalNumber">Journalnummer</dt><dd class="journalNumber">2007-0815</dd><dt class="titleShort">Korttittel</dt><dd class="titleShort">Forskrift om totalisatorspill</dd><dt class="title">Tittel</dt><dd class="title">Forskrift om totalisatorspill</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 24. august 2007 med hjemmel i lov 1. juli 1927 nr. 3 om veddemål ved totalisator. Fremmet av Landbruks- og matdepartementet.</dd><dt class="refid">RefID</dt><dd class="refid">forskrift/2007-08-24-1011</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om totalisatorspill<ul class="tocSubUl"><li>§ 1. Konsesjon for totalisatorspill</li><li>§ 2. Formål</li><li>§ 3. Driftsansvar og spilleregler</li><li>§ 4. Fordeling av inntekter</li><li>§ 5. Tilsyn</li><li>§ 6. Sanksjoner og straff</li><li>§ 7. Ikrafttredelse og opphevelse av andre forskrifter</li></ul></li></ul></dd></dl></header><main class="documentBody" data-lovdata-URL="LTI/forskrift/2007-08-24-1011" id="dokument"><h1>Forskrift om totalisatorspill</h1><article class="legalArticle" data-lovdata-URL="LTI/forskrift/2007-08-24-1011/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Konsesjon for totalisatorspill</span></h2><article class="legalP" id="paragraf-1-ledd-1">Totalisatorspill kan bare tilbys av den virksomhet som er gitt konsesjon for slikt spill i Norge. Konsesjon skal gis til virksomhet som har til formål bl.a. å støtte hesteavlen.</article><article class="legalP" id="paragraf-1-ledd-2">Kongen gir konsesjon for totalisatorspill etter totalisatorloven § 1. Landbruks- og matdepartementet kan sette vilkår for konsesjonen, og trekke tilbake en gitt konsesjon i samsvar med totalisatorloven § 3 annet ledd.</article><article class="legalP" id="paragraf-1-ledd-3">Totalisatorspill uten konsesjon er forbudt. Det er også forbudt å markedsføre slikt spill.</article></article><article class="legalArticle" data-lovdata-URL="LTI/forskrift/2007-08-24-1011/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Formål</span></h2><article class="legalP" id="paragraf-2-ledd-1">Formålet med denne forskriften er å sikre at totalisatorspill foregår i betryggende former under offentlig kontroll, med sikte på å forebygge negative konsekvenser av spillet.</article></article><article class="legalArticle" data-lovdata-URL="LTI/forskrift/2007-08-24-1011/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Driftsansvar og spilleregler</span></h2><article class="legalP" id="paragraf-3-ledd-1">Konsesjonshaver har overordnet driftsansvar og økonomistyring for alt totalisatorspill. Galoppsporten skal sikres sin forholdsmessige del av antall løpsdager og rammer for totalisatorarrangement gjennom de årlige terminlister.</article><article class="legalP" id="paragraf-3-ledd-2">Landbruks- og matdepartementet fastsetter spillereglene.</article></article><article class="legalArticle" data-lovdata-URL="LTI/forskrift/2007-08-24-1011/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fordeling av inntekter</span></h2><article class="legalP" id="paragraf-4-ledd-1">Inntektene fra totalisatorspillet skal bidra til å styrke hestesporten, hesteholdet og norsk hesteavl.</article><article class="legalP" id="paragraf-4-ledd-2">Bruttoomsetningen fordeles slik:<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">spillerandel som godkjennes av Landbruks- og matdepartementet</article></article></li><li data-li-identifier="b)" data-name="b)"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">totalisatoravgift</article></article></li><li data-li-identifier="c)" data-name="c)"><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">utgifter til driften av totalisatorvirksomheten</article></article></li><li data-li-identifier="d)" data-name="d)"><article class="listArticle" id="paragraf-4-ledd-2-punkt-4"><article class="legalP" id="paragraf-4-ledd-2-punkt-4-ledd-1">beløp fastsatt av Landbruks- og matdepartementet til fremme av hestesporten, hesteholdet og norsk hesteavl.</article></article></li></ul></article><article class="legalP" id="paragraf-4-ledd-3">Landbruks- og matdepartementet fastsetter den andel som skal forvaltes av Norsk Hestesenter. Galoppsporten skal sikres likeverdige vilkår som travsporten til fremme av hestesporten, hesteholdet og norsk hesteavl.</article><article class="legalP" id="paragraf-4-ledd-4">Konsesjonshaver skal betale avgift til staten på 3,7 % av bruttoomsetning pr. år.</article></article><article class="legalArticle" data-lovdata-URL="LTI/forskrift/2007-08-24-1011/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilsyn</span></h2><article class="legalP" id="paragraf-5-ledd-1">Lotteritilsynet fører tilsyn med totalisatorvirksomheten i tråd med delegeringsvedtak. Tilsynsmyndigheten kan fatte nødvendige vedtak for å sikre at regelverket er fulgt, herunder pålegg om retting og vedtak om opphør/stenging av ulovlig virksomhet.</article><article class="legalP" id="paragraf-5-ledd-2">Landbruks- og matdepartementet er klageinstans på vedtak fattet av Lotteritilsynet etter denne forskriften.</article><article class="legalP" id="paragraf-5-ledd-3">Konsesjonshaver skal dekke kostnadene til tilsyn og kontroll.</article></article><article class="legalArticle" data-lovdata-URL="LTI/forskrift/2007-08-24-1011/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Sanksjoner og straff</span></h2><article class="legalP" id="paragraf-6-ledd-1">Overtredelse av denne forskrift er straffbar i henhold til totalisatorloven § 3. Tilsynsmyndigheten kan begjære påtale på vegne av Landbruks- og matdepartementet jf. straffeloven § 79 fjerde ledd.</article></article><article class="legalArticle" data-lovdata-URL="LTI/forskrift/2007-08-24-1011/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse og opphevelse av andre forskrifter</span></h2><article class="legalP" id="paragraf-7-ledd-1">Denne forskrift trer i kraft straks.</article><article class="legalP" id="paragraf-7-ledd-2">Fra samme tid oppheves:<ul class="defaultList"><li data-li-identifier="a)" data-name="a)"><article class="listArticle" id="paragraf-7-ledd-2-punkt-1"><article class="legalP" id="paragraf-7-ledd-2-punkt-1-ledd-1">forskrift 12. januar 1996 nr. 19 om spillerandeler ved totalisatorveddemål</article></article></li><li data-li-identifier="b)" data-name="b)"><article class="listArticle" id="paragraf-7-ledd-2-punkt-2"><article class="legalP" id="paragraf-7-ledd-2-punkt-2-ledd-1">forskrift 17. januar 1997 nr. 27 om konsesjon for totalisatorspill og sats for statsavgift</article></article></li><li data-li-identifier="c)" data-name="c)"><article class="listArticle" id="paragraf-7-ledd-2-punkt-3"><article class="legalP" id="paragraf-7-ledd-2-punkt-3-ledd-1">forskrift 24. januar 1997 nr. 85 for totalisatorspill</article></article></li><li data-li-identifier="d)" data-name="d)"><article class="listArticle" id="paragraf-7-ledd-2-punkt-4"><article class="legalP" id="paragraf-7-ledd-2-punkt-4-ledd-1">forskrift 12. januar 2001 nr. 23 om statsavgift ved totalisatoravgift.</article></article></li></ul></article></article></main></body></html>