<!DOCTYPE html><html lang="no"><head><title>Forskrift om differensiering av forvaltningsgodtgjørelsen for verdipapirfondsandeler</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-12-21-1776</dd><dt class="dokid">DokumentID</dt><dd class="dokid">LTI/forskrift/2007-12-21-1776</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 1 s 241</dd><dt class="dateInForce">I kraft fra</dt><dd class="dateInForce">2008-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-01-06-10</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-06-12-52/§6-1</li></ul></dd><dt class="dateOfPublication">Kunngjort</dt><dd class="dateOfPublication">2008-01-15 15:35</dd><dt class="journalNumber">Journalnummer</dt><dd class="journalNumber">2007-1428</dd><dt class="titleShort">Korttittel</dt><dd class="titleShort">Forskr om verdipapirfondforvaltningsgodtgjørelse</dd><dt class="title">Tittel</dt><dd class="title">Forskrift om differensiering av forvaltningsgodtgjørelsen for verdipapirfondsandeler</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 21. desember 2007 med hjemmel i lov 12. juni 1981 nr. 52 om verdipapirfond § 6-1 første ledd tredje og fjerde punktum.</dd><dt class="refid">RefID</dt><dd class="refid">forskrift/2007-12-21-1776</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om differensiering av forvaltningsgodtgjørelsen for verdipapirfondsandeler<ul class="tocSubUl"><li>§ 1. Adgangen til å differensiere forvaltningsgodtgjørelsen</li><li>§ 2. Krav til fondets vedtekter, prospekt, delårsrapporter og salgsmateriale</li><li>§ 3. Refusjon av rabatt</li><li>§ 4. Overgangsregel</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2007-12-21-1776" id="dokument"><h1>Forskrift om differensiering av forvaltningsgodtgjørelsen for verdipapirfondsandeler</h1><article class="legalArticle" data-lovdata-URL="LTI/forskrift/2007-12-21-1776/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Adgangen til å differensiere forvaltningsgodtgjørelsen</span></h2><article class="legalP" id="paragraf-1-ledd-1">Forvaltningsselskap for verdipapirfond kan bare differensiere forvaltningsgodtgjørelsen etter reglene i denne forskrift.</article><article class="legalP" id="paragraf-1-ledd-2">Differensieringen skal baseres på verdien av den enkelte eiers andeler i fondet, og skal uttrykkes som en prosentvis rabatt på den forvaltningsgodtgjørelsen som daglig belastes fondet. Hver rabattsats skal gjelde innenfor sitt kvantumsintervall.</article><article class="legalP" id="paragraf-1-ledd-3">Annet ledd er ikke til hinder for at forvaltningsselskapet kan differensiere på annet grunnlag i enkelttilfeller, forutsatt at forvaltningsgodtgjørelsen minst dekker forvaltningsselskapets faktiske kostnader knyttet til den aktuelle andelshaver. Differensiering skal ikke skje på et usaklig grunnlag. Som usaklig grunnlag for differensiering regnes blant annet andelseiernes beholdning av andeler i øvrige fond forvaltet av forvaltningsselskapet, andelseiernes mulige kundeforhold med selskaper i samme konsern eller varigheten av andelseierens kundeforhold med forvaltningsselskapet eller andre selskaper i samme konsern.</article></article><article class="legalArticle" data-lovdata-URL="LTI/forskrift/2007-12-21-1776/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Krav til fondets vedtekter, prospekt, delårsrapporter og salgsmateriale</span></h2><article class="legalP" id="paragraf-2-ledd-1">Bestemmelser om differensiert forvaltningsgodtgjørelse for fondet skal fremgå klart av fondets vedtekter, prospekt, delårsrapporter og salgsmateriale.</article></article><article class="legalArticle" data-lovdata-URL="LTI/forskrift/2007-12-21-1776/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Refusjon av rabatt</span></h2><article class="legalP" id="paragraf-3-ledd-1">For å unngå at andelene i fondet skal få en ulik verdiutvikling avhengig av eierskap, skal alle andeler belastes samme ordinære forvaltningsgodtgjørelse. Eiere som i henhold til § 1 gis rett til rabatt, skal få sin samlede rabatt refundert fra forvaltningsselskapet.</article></article><article class="legalArticle" data-lovdata-URL="LTI/forskrift/2007-12-21-1776/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Overgangsregel</span></h2><article class="legalP" id="paragraf-4-ledd-1">Bestemmelsen i § 1 er ikke til hinder for at differensiert forvaltningsgodtgjørelse fastsatt før 1. januar 2008 kan videreføres på gjeldende vilkår.</article></article><article class="legalArticle" data-lovdata-URL="LTI/forskrift/2007-12-21-1776/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Forskriften trer i kraft 1. januar 2008.</article><article class="legalP" id="paragraf-5-ledd-2">Forskrift 6. januar 2003 nr. 10 om differensiering av forvaltningsgodtgjørelsen for verdipapirfondsandeler oppheves fra samme dato.</article></article></main></body></html>