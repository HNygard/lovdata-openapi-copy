<!DOCTYPE html><html lang="no"><head><title>Forskrift om tekniske krav mv. for sivile luftfartøy med startmasse (MTOM) inntil 495 kg (BSL B 2-5).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-01-19-58</dd><dt class="dokid">DokumentID</dt><dd class="dokid">LTI/forskrift/2007-01-19-58</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 1 s 145</dd><dt class="dateInForce">I kraft fra</dt><dd class="dateInForce">2007-02-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1985-05-10-4156</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§4-1</li><li>lov/1993-06-11-101/§15-4</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2007-01-23</dd><dt class="journalNumber">Journalnummer</dt><dd class="journalNumber">2007-0061</dd><dt class="titleShort">Korttittel</dt><dd class="titleShort">Forskrift om krav til sivile luftfartøy</dd><dt class="title">Tittel</dt><dd class="title">Forskrift om tekniske krav mv. for sivile luftfartøy med startmasse (MTOM) inntil 495 kg (BSL B 2-5).</dd><dt class="miscInformation">Annet om dokumentet</dt><dd class="miscInformation">Fastsatt av Luftfartstilsynet 19. januar 2007 med hjemmel i lov 11. juni 1993 nr. 101 om luftfart (luftfartsloven) § 4-1 og § 15-4, jf. delegeringsvedtak 10. desember 1999 nr. 1273.</dd><dt class="refid">RefID</dt><dd class="refid">forskrift/2007-01-19-58</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tekniske krav mv. for sivile luftfartøy med startmasse (MTOM) inntil 495 kg (BSL B 2-5).<ul class="tocSubUl"><li>§ 1. (Formål)</li><li>§ 2. (Definisjoner)</li><li>§ 3. (Virkeområde)</li><li>§ 4. (Import)</li><li>§ 5. (Flygehåndbok)</li><li>§ 6. (Masse og balanse)</li><li>§ 7. (Konstruksjon knyttet til modifikasjon og reparasjon av flymateriell)</li><li>§ 8. (Produksjon knyttet til modifikasjon og reparasjon av flymateriell)</li><li>§ 9. (Vedlikehold av flymateriell)</li><li>§ 10. (Dispensasjon)</li><li>§ 11. (Ikrafttredelse og opphevelse)</li></ul></li></ul></dd></dl></header><main class="documentBody" data-lovdata-URL="LTI/forskrift/2007-01-19-58" id="dokument"><h1>Forskrift om tekniske krav mv. for sivile luftfartøy med startmasse (MTOM) inntil 495 kg (BSL B 2-5).</h1><article class="legalArticle" data-lovdata-URL="LTI/forskrift/2007-01-19-58/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">(Formål)</span></h2><article class="legalP" id="paragraf-1-ledd-1">Formålet med denne forskriften er å fastsette tekniske krav for sivile luftfartøy med startmasse (MTOM) inntil 495 kg.</article></article><article class="legalArticle" data-lovdata-URL="LTI/forskrift/2007-01-19-58/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">(Definisjoner)</span></h2><article class="legalP" id="paragraf-2-ledd-1">Med BCAR del S menes i denne forskriften British Civil Airworthiness Requirements Section S – Small Light Aeroplanes.</article><article class="legalP" id="paragraf-2-ledd-2">Med AC 43.13-1b menes i denne forskriften Advisory Circular nr. 43.13-1b utstedt av Federal Aviation Administration.</article><article class="legalP" id="paragraf-2-ledd-3">Definisjonene i vedlegg 1 til dokumentasjonsforskriften gjelder tilsvarende.</article></article><article class="legalArticle" data-lovdata-URL="LTI/forskrift/2007-01-19-58/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">(Virkeområde)</span></h2><article class="legalP" id="paragraf-3-ledd-1">Denne forskriften gjelder for følgende sivile luftfartøy;<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">fly med høyst to seter og med en minstehastighet eller minste stabile flygehastighet i landingskonfigurasjon på høyst 35 knop kalibrert flygehastighet (CAS) og en største tillatte startmasse (MTOM) som ikke overstiger: <ul class="defaultList"><li data-li-identifier="1." data-name="1."><article class="listArticle" id="paragraf-3-ledd-1-punkt-1-ledd-1-punkt-1"><article class="legalP" id="paragraf-3-ledd-1-punkt-1-ledd-1-punkt-1-ledd-1">300 kg for et landfly med ett sete, 315 kg i tilfelle skrogmontert nødskjerm eller</article></article></li><li data-li-identifier="2." data-name="2."><article class="listArticle" id="paragraf-3-ledd-1-punkt-1-ledd-1-punkt-2"><article class="legalP" id="paragraf-3-ledd-1-punkt-1-ledd-1-punkt-2-ledd-1">450 kg for et landfly med to seter, 472,5 kg i tilfelle skrogmontert nødskjerm eller</article></article></li><li data-li-identifier="3." data-name="3."><article class="listArticle" id="paragraf-3-ledd-1-punkt-1-ledd-1-punkt-3"><article class="legalP" id="paragraf-3-ledd-1-punkt-1-ledd-1-punkt-3-ledd-1">330 kg for et amfibiefly eller et sjøfly med ett sete, eller</article></article></li><li data-li-identifier="4." data-name="4."><article class="listArticle" id="paragraf-3-ledd-1-punkt-1-ledd-1-punkt-4"><article class="legalP" id="paragraf-3-ledd-1-punkt-1-ledd-1-punkt-4-ledd-1">495 kg for et amfibiefly eller et sjøfly med to seter, forutsatt at det ved bruk både som sjøfly og som landfly har en masse som ligger under begge relevante MTOM-grenseverdier, eller</article></article></li></ul></article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">seil- og glidefly som har en strukturmasse på mindre enn 80 kg når de har ett sete, eller 100 kg når de har to seter, herunder hengeglidere,</article></article></li><li data-li-identifier="c)" data-name="c)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">luftfartøy med en totalmasse uten flyger mindre enn 70 kg og</article></article></li><li data-li-identifier="d)" data-name="d)"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">mikrolette gyroplan.</article></article></li></ul></article></article><article class="legalArticle" data-lovdata-URL="LTI/forskrift/2007-01-19-58/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">(Import)</span></h2><article class="legalP" id="paragraf-4-ledd-1">Luftfartøy som omfattes av forskriften kan importeres til Norge uten samtykke fra Luftfartstilsynet.</article></article><article class="legalArticle" data-lovdata-URL="LTI/forskrift/2007-01-19-58/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">(Flygehåndbok)</span></h2><article class="legalP" id="paragraf-5-ledd-1">Luftfartøy som omfattes av forskriften skal ha flygehåndbok som viser luftfartøyets bruk og utrustning. Kravet til flygehåndbok gjelder ikke for luftfartøy med en totalmasse uten flyger mindre enn 70 kg.</article><article class="legalP" id="paragraf-5-ledd-2">Eier eller bruker kan utarbeide flygehåndbok. Flygehåndbok og tilhørende dokumentasjon godkjennes ikke av Luftfartstilsynet.</article><article class="legalP" id="paragraf-5-ledd-3">Flygehåndbok og tilhørende dokumentasjon skal medbringes under flyging.</article></article><article class="legalArticle" data-lovdata-URL="LTI/forskrift/2007-01-19-58/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">(Masse og balanse)</span></h2><article class="legalP" id="paragraf-6-ledd-1">Luftfartøy som omfattes av forskriften skal ha vektoppgave, tyngdepunktsberegning og lasteinstruksjon. Veiing skal utføres hvert 10. år.</article><article class="legalP" id="paragraf-6-ledd-2">For å sikre at luftfartøy holdes i kontinuerlig luftdyktig stand kan Luftfartstilsynet fastsette ytterligere krav til masse og balanse.</article></article><article class="legalArticle" data-lovdata-URL="LTI/forskrift/2007-01-19-58/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">(Konstruksjon knyttet til modifikasjon og reparasjon av flymateriell)</span></h2><article class="legalP" id="paragraf-7-ledd-1">Ved modifikasjon og reparasjon av flymateriell til luftfartøy som omfattes av forskriften her, skal fabrikantens underlag benyttes. Dersom slikt underlag ikke kan fremskaffes bør BCAR del S eller AC 43.13-1b benyttes.</article></article><article class="legalArticle" data-lovdata-URL="LTI/forskrift/2007-01-19-58/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">(Produksjon knyttet til modifikasjon og reparasjon av flymateriell)</span></h2><article class="legalP" id="paragraf-8-ledd-1">For å sikre at flymateriell til luftfartøy som omfattes av forskriften her holdes i kontinuerlig luftdyktig stand skal deler, utstyr mv. anskaffes fra fabrikanten.</article><article class="legalP" id="paragraf-8-ledd-2">I de tilfelle flymateriell ikke leveres originalt bør deler og utstyr mv. produseres med referanse til AC 43.13-1b.</article></article><article class="legalArticle" data-lovdata-URL="LTI/forskrift/2007-01-19-58/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">(Vedlikehold av flymateriell)</span></h2><article class="legalP" id="paragraf-9-ledd-1">I tilfelle hvor vedlikeholdsprogram eller vedlikeholdsinstruks er tilgjengelig, vedlikeholdes luftfartøy i henhold til vedlikeholdsprogrammet eller vedlikeholdsinstruksen.</article></article><article class="legalArticle" data-lovdata-URL="LTI/forskrift/2007-01-19-58/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">(Dispensasjon)</span></h2><article class="legalP" id="paragraf-10-ledd-1">Luftfartsmyndigheten kan, når særlige grunner tilsier det, dispensere fra bestemmelsene i denne forskrift.</article></article><article class="legalArticle" data-lovdata-URL="LTI/forskrift/2007-01-19-58/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">(Ikrafttredelse og opphevelse)</span></h2><article class="legalP" id="paragraf-11-ledd-1">Forskriften trer i kraft 1. februar 2007. Fra samme tid oppheves forskrift 10. mai 1985 nr. 4156 om flymateriell av særlig art, mikrolett flymateriell – BSL B 5-3.</article></article></main></body></html>