<!DOCTYPE html><html lang="no"><head><title>Lov om endringar i straffeprosessloven (avgrensa dokumentinnsyn og provføring)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2007-12-21-126</dd><dt class="dokid">DokumentID</dt><dd class="dokid">LTI/lov/2007-12-21-126</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 13 s 1859</dd><dt class="dateInForce">I kraft fra</dt><dd class="dateInForce">2007-12-21</dd><dt class="changesToDocuments">Endrer</dt><dd class="changesToDocuments"><ul><li>lov/1981-05-22-25</li></ul></dd><dt class="dateOfPublication">Kunngjort</dt><dd class="dateOfPublication">2007-12-21 15:45</dd><dt class="journalNumber">Journalnummer</dt><dd class="journalNumber">2007-1191</dd><dt class="titleShort">Korttittel</dt><dd class="titleShort">Endringslov til straffeprosessloven</dd><dt class="title">Tittel</dt><dd class="title">Lov om endringar i straffeprosessloven (avgrensa dokumentinnsyn og provføring)</dd><dt class="miscInformation">Annet om dokumentet</dt><dd class="miscInformation">Ot.prp.nr.76 (2006–2007), Innst.O.nr.13 (2007–2008) og Besl.O.nr.34 (2007–2008). Odels- og lagtingsvedtak hhv. 13. og 18. desember 2007. Fremja av Justis- og politidepartementet.</dd><dt class="refid">RefID</dt><dd class="refid">lov/2007-12-21-126</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i straffeprosessloven (avgrensa dokumentinnsyn og provføring)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2007-12-21-126" id="dokument"><h1>Lov om endringar i straffeprosessloven (avgrensa dokumentinnsyn og provføring)</h1><section class="section" data-name="kapI" id="kapittel-1" data-lovdata-URL="LTI/lov/2007-12-21-126/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I straffeprosessloven 22. mai 1981 nr. 25 vert følgjande endringar gjorte:</article> <article class="defaultP" margin-top="true">§ 28 tredje ledd fjerde punktum skal lyde:</article><article class="legalP" id="kapittel-1-ledd-2">Reglene i § 242 a tredje til syvende ledd gjelder tilsvarende så langt de passer.</article> <article class="defaultP" margin-top="true">§ 52 tredje ledd sjette og sjuande punktum vert oppheva.</article> <article class="defaultP" margin-top="true">§ 82 tredje ledd nytt tredje punktum skal lyde:</article><article class="legalP" id="kapittel-1-ledd-3">Ved skjult etterforskning får mistenkte heller ikke stilling som siktet ved at påtalemyndigheten begjærer nekting av innsyn etter § 242 a.</article> <article class="defaultP" margin-top="true">Noverande tredje punktum vert nytt fjerde punktum.</article> <article class="defaultP" margin-top="true">§ 242 a skal lyde:</article><article class="legalP" id="kapittel-1-ledd-4">Etter begjæring fra statsadvokaten kan tingretten som en enkeltstående rettshandling, jf. § 272 a, ved kjennelse beslutte at påtalemyndigheten kan nekte den mistenkte og forsvareren innsyn i opplysninger som påtalemyndigheten ikke vil påberope som bevis i saken, når det om innsyn gis, kan være fare for<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">en alvorlig forbrytelse mot noens liv, helse eller frihet,</article></article></li><li data-li-identifier="b)" data-name="b)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">at muligheten for en person til å delta skjult i etterforskningen av andre saker som nevnt i andre ledd, blir vesentlig vanskeliggjort,</article></article></li><li data-li-identifier="c)" data-name="c)"><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">at muligheten for politiet til å forebygge eller etterforske forbrytelser som nevnt i annet ledd, blir vesentlig vanskeliggjort fordi informasjon om andre saker eller om politiets metodebruk blir kjent, eller</article></article></li><li data-li-identifier="d)" data-name="d)"><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1">at politiets samarbeid med et annet lands myndigheter blir vesentlig vanskeliggjort.</article></article></li></ul><p class="leddfortsettelse">Unntak fra dokumentinnsyn kan bare besluttes dersom det er strengt nødvendig og det ikke medfører vesentlige betenkeligheter av hensyn til den mistenktes forsvar.</p></article><article class="legalP" id="kapittel-1-ledd-5">Reglene i første ledd første punktum bokstav b til d gjelder bare i saker om en handling eller forsøk på en handling<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">som etter loven kan medføre straff av fengsel i 5 år eller mer, eller</article></article></li><li data-li-identifier="b)" data-name="b)"><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">som rammes av straffeloven kapittel 8 eller 9 eller § 162 eller av lov om kontroll med eksport av strategiske varer, tjenester og teknologi m.v. § 5.</article></article></li></ul><p class="leddfortsettelse">Forhøyelse av maksimumsstraffen ved gjentakelse av forbrytelser kommer ikke i betraktning.</p></article><article class="legalP" id="kapittel-1-ledd-6">Retten kan på vilkår som nevnt i første og annet ledd også nekte innsyn i opplysninger som er fremlagt for retten som grunnlag for avgjørelse om bruk av tvangsmidler som nevnt i §§ 200 a, 202 c, 202 e, 208 a, 210 a, 210 c, 216 a, 216 b, 216 m og 222 d.</article><article class="legalP" id="kapittel-1-ledd-7">Bestemmelsen i § 130 a sjette ledd gjelder tilsvarende så langt den passer. Foreligger det rettskraftig kjennelse om at det skal gis innsyn i opplysninger som er begjært unntatt etter bestemmelsen her, kan påtalemyndigheten likevel nekte innsyn dersom den innstiller strafforfølgningen.</article><article class="legalP" id="kapittel-1-ledd-8">Den mistenktes forsvarer plikter å bevare taushet om opplysninger han får innsyn i, men som den mistenkte nektes innsyn i etter bestemmelsen her.</article><article class="legalP" id="kapittel-1-ledd-9">Retten kan bare omgjøre en kjennelse om å nekte innsyn etter paragrafen her, dersom det har kommet til nye opplysninger. Fjerde ledd annet punktum gjelder tilsvarende. Rettens avgjørelse etter paragrafen her kan ikke brukes som ankegrunn.</article><article class="legalP" id="kapittel-1-ledd-10">Statsadvokatens begjæring etter første ledd og andre dokumenter knyttet til behandlingen av begjæringen inngår ikke i straffesaksdokumentene i den sak begjæringen knytter seg til, og skal ikke gjøres kjent for mistenkte og forsvareren. §§ 216 e annet ledd og 216 i første ledd første punktum gjelder tilsvarende. Kjennelsen skal meddeles den advokat som er særskilt oppnevnt etter § 100 a. Mistenkte og forsvareren skal likevel meddeles avgjørelse om å nekte innsyn i opplysninger etter paragrafen her, men skal ikke gjøres kjent med innholdet i kjennelsen. Ved skjult etterforskning kan meddelelse utsettes til den mistenkte får underretning om etterforskningen.</article> <article class="defaultP" margin-top="true">§ 264 sjette ledd andre punktum skal lyde:</article><article class="legalP" id="kapittel-1-ledd-11">Reglene i § 242 a tredje til syvende ledd gjelder tilsvarende.</article> <article class="defaultP" margin-top="true">§ 292 a første ledd første punktum skal lyde:</article><article class="legalP" id="kapittel-1-ledd-12">Etter begjæring fra aktor kan tingretten som en enkeltstående rettshandling, jf. § 272 a ved kjennelse beslutte at et vitne ikke skal forklare seg om forhold som påtalemyndigheten ikke vil påberope som bevis i saken, når det om forklaring gis, kan være fare for<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-12-punkt-1"><article class="legalP" id="kapittel-1-ledd-12-punkt-1-ledd-1">en alvorlig forbrytelse mot noens liv, helse eller frihet,</article></article></li><li data-li-identifier="b)" data-name="b)"><article class="listArticle" id="kapittel-1-ledd-12-punkt-2"><article class="legalP" id="kapittel-1-ledd-12-punkt-2-ledd-1">at muligheten for en person til å delta skjult i etterforskningen av andre saker som nevnt i annet ledd, blir vesentlig vanskeliggjort,</article></article></li><li data-li-identifier="c)" data-name="c)"><article class="listArticle" id="kapittel-1-ledd-12-punkt-3"><article class="legalP" id="kapittel-1-ledd-12-punkt-3-ledd-1">at muligheten for politiet til å forebygge eller etterforske forbrytelser som nevnt i annet ledd, blir vesentlig vanskeliggjort fordi informasjon om andre saker eller om politiets metodebruk blir kjent, eller</article></article></li><li data-li-identifier="d)" data-name="d)"><article class="listArticle" id="kapittel-1-ledd-12-punkt-4"><article class="legalP" id="kapittel-1-ledd-12-punkt-4-ledd-1">at politiets samarbeid med et annet lands myndigheter blir vesentlig vanskeliggjort.</article></article></li></ul></article> <article class="defaultP" margin-top="true">§ 292 a tredje og fjerde ledd skal lyde:</article><article class="legalP" id="kapittel-1-ledd-13">Retten kan på vilkår som nevnt i første og annet ledd også beslutte at et vitne ikke skal forklare seg om forhold som kan røpe opplysninger som er fremlagt for retten som grunnlag for avgjørelse om bruk av tvangsmidler som nevnt i §§ 200 a, 202 c, 202 e, 208 a, 210 a, 210 c, 216 a, 216 b, 216 m og 222 d.</article><article class="legalP" id="kapittel-1-ledd-14">Reglene i § 242 a fjerde til syvende ledd gjelder tilsvarende så langt de passer.</article></section><section class="section" data-name="kapII" id="kapittel-2" data-lovdata-URL="LTI/lov/2007-12-21-126/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven trer i kraft straks.</article></section></main></body></html>