<!DOCTYPE html><html lang="no"><head><title>Forskrift om endring i forskrifter etter lov 1995/11 om lotterier m.v. (overføring av politiets oppgaver etter lotteriloven til Lotteritilsynet)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-12-21-1572</dd><dt class="dokid">DokumentID</dt><dd class="dokid">LTI/forskrift/2007-12-21-1572</dd><dt class="ministry">Departement</dt><dd class="ministry"><ul><li>Kultur- og kirkedepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 13 s 1916</dd><dt class="dateInForce">I kraft fra</dt><dd class="dateInForce">2008-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-12-21-1366</li><li>forskrift/1995-09-15-793</li><li>forskrift/2000-09-22-960</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-02-24-11/§3</li></ul></dd><dt class="dateOfPublication">Kunngjort</dt><dd class="dateOfPublication">2007-12-21 15:45</dd><dt class="journalNumber">Journalnummer</dt><dd class="journalNumber">2007-1297</dd><dt class="titleShort">Korttittel</dt><dd class="titleShort">Endr. i forskrifter etter lotteriloven</dd><dt class="title">Tittel</dt><dd class="title">Forskrift om endring i forskrifter etter lov 1995/11 om lotterier m.v. (overføring av politiets oppgaver etter lotteriloven til Lotteritilsynet)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 21. desember 2007 med hjemmel i lov 24. februar 1995 nr. 11 om lotterier m.v. § 3. Fremmet av Kultur- og kirkedepartementet.</dd><dt class="refid">RefID</dt><dd class="refid">forskrift/2007-12-21-1572</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrifter etter lov 1995/11 om lotterier m.v. (overføring av politiets oppgaver etter lotteriloven til Lotteritilsynet)<ul class="tocSubUl"><li>I</li><li>II</li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/forskrift/2007-12-21-1572" id="dokument"><h1>Forskrift om endring i forskrifter etter lov 1995/11 om lotterier m.v. (overføring av politiets oppgaver etter lotteriloven til Lotteritilsynet)</h1><section class="section" data-name="kapI" id="kapittel-1" data-lovdata-URL="LTI/forskrift/2007-12-21-1572/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. desember 2000 nr. 1366 om lotteritilsynet og lotteriregisteret m.m. gjøres følgende endringer:</article> <article class="defaultP" margin-top="true">§ 1-1 første ledd skal lyde:</article><article class="legalP" id="kapittel-1-ledd-2">Lotteritilsynet er kontrollmyndighet etter lotteriloven.</article> <article class="defaultP" margin-top="true">§ 1-2 første ledd skal lyde:</article><article class="legalP" id="kapittel-1-ledd-3">Lotteritilsynet skal føre kontroll med at bestemmelser som er gitt i eller i medhold av lotteriloven blir overholdt. Lotteritilsynet avgjør saker som er lagt til Lotteritilsynet i eller i medhold av lotteriloven.</article> <article class="defaultP" margin-top="true">§ 2-1 skal lyde:</article><article class="legalP" id="kapittel-1-ledd-4">Organisasjoner og foreninger mv. som skal avholde lotteri med omsetning over kr 150&#xa0;000, må godkjennes av Lotteritilsynet etter lotteriloven § 4b. Godkjenning kan bare gis til organisasjoner og foreninger som er registrert i Enhetsregisteret og som ivaretar samfunnsnyttige eller humanitære formål.</article> <article class="defaultP" margin-top="true">§ 2-3 første ledd skal lyde</article><article class="legalP" id="kapittel-1-ledd-5">Lokalinnehaver som mottar godtgjørelse for utleie av fast lokale til lotterivirksomhet må ha autorisasjon fra Lotteritilsynet.</article> <article class="defaultP" margin-top="true">§ 2-3 tredje ledd skal lyde:</article><article class="legalP" id="kapittel-1-ledd-6">Ved Lotteritilsynets vurdering etter annet ledd bokstav a kan det ses bort fra forhold av mindre alvorlig karakter og forhold som ligger langt tilbake i tid.</article> <article class="defaultP" margin-top="true">§ 3-1 første ledd skal lyde:</article><article class="legalP" id="kapittel-1-ledd-7">Lotteriregisteret skal gi informasjon til bruk i Lotteritilsynets arbeid med forvaltning og kontroll etter lotteriloven.</article> <article class="defaultP" margin-top="true">§ 3-1 tredje ledd oppheves.</article> <article class="defaultP" margin-top="true">§ 3-1 nåværende fjerde ledd blir tredje ledd.</article> <article class="defaultP" margin-top="true">§ 5-1 tredje ledd skal lyde:</article><article class="legalP" id="kapittel-1-ledd-8">Melding om lotteri som nevnt i første ledd skal sendes Lotteritilsynet senest 14 dager før loddsalget begynner. Melding skal sendes på fastsatt skjema og registreres i sentralt register. Etter avslutning av lotteriet skal det sendes ny melding til Lotteritilsynet på fastsatt skjema innen 1 måned. Organisasjonene kan ikke avholde nytt lotteri før det er sendt melding om avslutning.</article></section><section class="section" data-name="kapII" id="kapittel-2" data-lovdata-URL="LTI/forskrift/2007-12-21-1572/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 15. september 1995 nr. 793 om underholdningsautomater gjøres følgende endringer:</article> <article class="defaultP" margin-top="true">§ 3 skal lyde:</article><article class="legalP" id="kapittel-2-ledd-2">Tillatelse til å stille opp underholdningsautomat gis av Lotteritilsynet.</article><article class="legalP" id="kapittel-2-ledd-3">Lotteritilsynet gjennomfører kontroll med virksomhet etter denne forskrift.</article> <article class="defaultP" margin-top="true">§ 4 nr. 2 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-2-ledd-3-punkt-1"><article class="legalP" id="kapittel-2-ledd-3-punkt-1-ledd-1">Lotteritilsynet til enhver tid skal ha adgang til å kontrollere de innretninger det søkes om typegodkjenning for etter denne forskrift og at innretningen i den forbindelse kan forlanges undersøkt for å kontrollere at spillet vil foregå i henhold til lov, forskrift eller regler som er fastsatt i medhold av lov. Det kan også kontrolleres om innretningen lett kan endre karakter og ellers om den under bruk vil være vanskelig å kontrollere.</article></article></li></ul></article> <article class="defaultP" margin-top="true">§ 5 første ledd skal lyde:</article><article class="legalP" id="kapittel-2-ledd-4">Lotterinemnda er klageinstans for Lotteritilsynets vedtak etter denne forskrift.</article> <article class="defaultP" margin-top="true">§ 7 andre ledd skal lyde:</article><article class="legalP" id="kapittel-2-ledd-5">Lotteritilsynet kan sette krav om installering eller utbedring av telleverk for å fastslå omsetningen. Dersom utbedring ikke har funnet sted innen fristen Lotteritilsynet har satt, faller tillatelsen bort.</article></section><section class="section" data-name="kapIII" id="kapittel-3" data-lovdata-URL="LTI/forskrift/2007-12-21-1572/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I forskrift 22. september 2000 nr. 960 om oppstillingstillatelser for underholdningsautomater gjøres følgende endringer:</article> <article class="defaultP" margin-top="true">§ 2 første ledd skal lyde:</article><article class="legalP" id="kapittel-3-ledd-2">Tillatelser til å stille opp underholdningsautomater gis av Lotteritilsynet, jf. lov 24. februar 1995 nr. 11 om lotterier m.v. § 3 og forskrift 15. september 1995 nr. 793 om underholdningsautomater § 3.</article> <article class="defaultP" margin-top="true">§ 4 oppheves.</article> <article class="defaultP" margin-top="true">§ 5 skal lyde:</article><article class="legalP" id="kapittel-3-ledd-3">Dersom en oppstillingstillatelse ikke har vært benyttet i to måneder i sammenheng uten særlig grunn, kan Lotteritilsynet bestemme at tillatelsen skal opphøre. Når vedtaket om opphør er endelig, kan Lotteritilsynet omfordele tillatelsen.</article></section><section class="section" data-name="kapIV" id="kapittel-4" data-lovdata-URL="LTI/forskrift/2007-12-21-1572/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Endringene trer i kraft 1. januar 2008.</article></section></main></body></html>