<!DOCTYPE html><html lang="no"><head><title>Forskrift om endring i forskrift om forhåndsutfylt selvangivelse</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-12-18-1465</dd><dt class="dokid">DokumentID</dt><dd class="dokid">LTI/forskrift/2007-12-18-1465</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 12 s 1810</dd><dt class="dateInForce">I kraft fra</dt><dd class="dateInForce">2008-01-01, med virkning for inntektsåret 2007</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-12-22-1569</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-24/§4-2</li><li>lov/1980-06-13-24/§4-5</li><li>forskrift/2000-12-20-1391</li></ul></dd><dt class="dateOfPublication">Kunngjort</dt><dd class="dateOfPublication">2007-12-20 15:00</dd><dt class="journalNumber">Journalnummer</dt><dd class="journalNumber">2007-1200</dd><dt class="titleShort">Korttittel</dt><dd class="titleShort">Endr i forskr om forhåndsutfylt selvangivelse</dd><dt class="title">Tittel</dt><dd class="title">Forskrift om endring i forskrift om forhåndsutfylt selvangivelse</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Skattedirektoratet 18. desember 2007 med hjemmel i lov 13. juni 1980 nr. 24 om ligningsforvaltning (ligningsloven) § 4-2 nr. 2 og § 4-5 nr. 6, jf. delegeringsvedtak 20. desember 2000 nr. 1391.</dd><dt class="refid">RefID</dt><dd class="refid">forskrift/2007-12-18-1465</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om forhåndsutfylt selvangivelse<ul class="tocSubUl"><li>I<ul class="tocSubUl"><li>§ 2. Fritak fra leveringsplikten</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-12-18-1465" id="dokument"><h1>Forskrift om endring i forskrift om forhåndsutfylt selvangivelse</h1><section class="section" data-name="kapI" id="kapittel-1" data-lovdata-URL="LTI/forskrift/2007-12-18-1465/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. desember 2000 nr. 1569 om forhåndsutfylt selvangivelse gjøres følgende endringer:</article> <article class="defaultP" margin-top="true">§ 1 første ledd skal lyde:</article><article class="legalP" id="kapittel-1-ledd-2">Personlige skattytere skal levere forhåndsutfylt selvangivelse. Dette gjelder likevel ikke skattytere som:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">er personlige næringsdrivende som det er plikt til å gi opplysninger om etter ligningsloven § 6-10 nr. 1 bokstav a med forskrifter eller som har kontorkommune 2312 Utland.</article></article></li><li data-li-identifier="b." data-name="b."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">er utenlandske arbeidstakere som oppholder seg midlertidig i riket og er ansatt hos utenlandsk arbeidsgiver som har kontorkommune 2312 Utland.</article></article></li><li data-li-identifier="c." data-name="c."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">personer som etter petroleumsskatteloven § 6 nr. 2 skal lignes ved skattekontoret. For arbeidstakere gjelder dette bare når skatteplikten utelukkende følger av petroleumsskatteloven.</article></article></li><li data-li-identifier="d." data-name="d."><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">er unntatt fra selvangivelsesplikt etter ligningsloven § 4-2 nr. 4, eller ikke har selvangivelsesplikt etter ligningsloven § 4-2 nr. 1 bokstav a.</article></article></li></ul></article> <article class="defaultP" margin-top="true">Ny § 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Fritak fra leveringsplikten</span></span><article class="legalP" id="kapittel-1-foreslåttparagraf-1-ledd-1">Skattytere som mottar forhåndsutfylt selvangivelse for lønnstakere og pensjonister mv., kan unnlate å levere denne når de forhåndsutfylte opplysningene er korrekte og fullstendige. Hvis selvangivelsen ikke er levert innen selvangivelsesfristens utløp anses skattyter å ha godkjent at de forhåndsutfylte opplysningene legges til grunn ved ligningen.</article></article> <article class="defaultP" margin-top="true">Nåværende § 2 blir ny § 3.</article> <article class="defaultP" margin-top="true">§ 3 tredje ledd skal lyde:</article><article class="legalP" id="kapittel-1-ledd-3">Det kan foretas rettelser etter første levering. Rettelsen må gjøres innen selvangivelsesfristen i ligningsloven § 4-7 nr. 1. Selvangivelsen anses levert på det tidspunkt skattyters endelige levering er registrert av ligningsmyndighetene.</article> <article class="defaultP" margin-top="true">§ 3 fjerde og femte ledd oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2007-12-18-1465/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2008 med virkning for inntektsåret 2007.</article></section></main></body></html>