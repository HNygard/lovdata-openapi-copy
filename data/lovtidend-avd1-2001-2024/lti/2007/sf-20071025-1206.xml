<!DOCTYPE html><html lang="no"><head><title>Forskrift om endring i forskrift om lokalisering, utforming og tekniske krav til fyrlys, sjømerker og farvannsskilt som skal regulere ferdselen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-10-25-1206</dd><dt class="dokid">DokumentID</dt><dd class="dokid">LTI/forskrift/2007-10-25-1206</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 11 s 1484</dd><dt class="dateInForce">I kraft fra</dt><dd class="dateInForce">2008-02-01, 2010-02-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-01-15-82</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1984-06-08-51/§7</li></ul></dd><dt class="dateOfPublication">Kunngjort</dt><dd class="dateOfPublication">2007-11-06 14:55</dd><dt class="journalNumber">Journalnummer</dt><dd class="journalNumber">2007-0924</dd><dt class="titleShort">Korttittel</dt><dd class="titleShort">Endr. i forskrift om fyrlys, sjømerker m.m.</dd><dt class="title">Tittel</dt><dd class="title">Forskrift om endring i forskrift om lokalisering, utforming og tekniske krav til fyrlys, sjømerker og farvannsskilt som skal regulere ferdselen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kystverkets hovedkontor 25. oktober 2007 med hjemmel i lov 8. juni 1984 nr. 51 om havner og farvann m.v. § 7 annet ledd.</dd><dt class="refid">RefID</dt><dd class="refid">forskrift/2007-10-25-1206</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om lokalisering, utforming og tekniske krav til fyrlys, sjømerker og farvannsskilt som skal regulere ferdselen<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-10-25-1206" id="dokument"><h1>Forskrift om endring i forskrift om lokalisering, utforming og tekniske krav til fyrlys, sjømerker og farvannsskilt som skal regulere ferdselen</h1><section class="section" data-name="kapI" id="kapittel-1" data-lovdata-URL="LTI/forskrift/2007-10-25-1206/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. januar 1993 nr. 82 om lokalisering, utforming og tekniske krav til fyrlys, sjømerker og farvannsskilt som skal regulere ferdselen gjøres følgende endringer:</article> <article class="defaultP" margin-top="true">§ 14 skal lyde:</article><article class="legalP" id="kapittel-1-ledd-2">Flytende akvakulturanlegg i sjø skal merkes slik at de til enhver tid er godt synlige for sjøfarende. Anleggene skal merkes slik:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">gult merke ved anleggets ytterpunkter og dagslysfluoriserende gul refleks ved anleggets ytterpunkter,</article></article></li><li data-li-identifier="b)" data-name="b)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">gult lyssignal ved anleggets ytterpunkter eller indirekte belysning av anlegget, og</article></article></li><li data-li-identifier="c)" data-name="c)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">radarreflektor ved anleggets ytterpunkter.</article></article></li></ul></article><article class="legalP" id="kapittel-1-ledd-3">Bøyer som brukes til merking, forankring eller annet lignende formål skal ha gul farge.</article><article class="legalP" id="kapittel-1-ledd-4">Indirekte eller annen belysning av eller på anlegget skal ikke blende sjøfarende.</article><article class="legalP" id="kapittel-1-ledd-5">Anleggets ytterpunkter skal etter denne bestemmelsen forstås som de punkter der anleggets forankringer eller fortøyninger er festet eller som på annen måte utgjør et ytterpunkt.</article><article class="legalP" id="kapittel-1-ledd-6">Kystverkets hovedkontor kan fastsette nærmere tekniske krav til merking av akvakulturanlegg i egen veiledning. Merking av akvakulturanlegg skal være i samsvar med slik veiledning.</article><article class="legalP" id="kapittel-1-ledd-7">Kystverkets regionkontorer eller kommunen kan i særlige tilfeller fastsette andre krav til merkingen.</article> <article class="defaultP" margin-top="true">§ 17 skal lyde:</article><article class="legalP" id="kapittel-1-ledd-8">For utforming av og tekniske krav til farvannsskilt gjelder de bestemmelser som framgår av følgende vedlegg til denne forskriften: <table><tbody><tr><td data-text-align="left" data-vertical-align="top">a) Vedlegg A 1:</td><td data-text-align="left" data-vertical-align="top">Skiltet forbyr sjøfarende å seile/kjøre fortere enn oppgitt fart i knop.</td></tr><tr><td data-text-align="left" data-vertical-align="top">b) Vedlegg A 2:</td><td data-text-align="left" data-vertical-align="top">Varselskilt som angir sakte fart.</td></tr><tr><td data-text-align="left" data-vertical-align="top">c) Vedlegg A 3:</td><td data-text-align="left" data-vertical-align="top">Varselskilt ved broer som krysser farvann.</td></tr><tr><td data-text-align="left" data-vertical-align="top">d) Vedlegg A 4:</td><td data-text-align="left" data-vertical-align="top">Varselskilt ved kraftledninger i luftspenn som krysser farvann.</td></tr><tr><td data-text-align="left" data-vertical-align="top">e) Vedlegg A 5:</td><td data-text-align="left" data-vertical-align="top">Varselskilt ved kraftledninger i sjøkabler som krysser farvann.</td></tr><tr><td data-text-align="left" data-vertical-align="top">f) Vedlegg A 6:</td><td data-text-align="left" data-vertical-align="top">Varselskilt ved avløpsledninger.</td></tr><tr><td data-text-align="left" data-vertical-align="top">g) Vedlegg A 7:</td><td data-text-align="left" data-vertical-align="top">Varselskilt ved vannledninger.</td></tr><tr><td data-text-align="left" data-vertical-align="top">h) Vedlegg A 8:</td><td data-text-align="left" data-vertical-align="top">Overrettskilter som viser kabel- og ledningstraseer, jf. bokstavene e, f og g.</td></tr><tr><td data-text-align="left" data-vertical-align="top">i) Vedlegg A 9:</td><td data-text-align="left" data-vertical-align="top">Forbudsskilt – Ankring forbudt.</td></tr><tr><td data-text-align="left" data-vertical-align="top">j) Vedlegg A 10:</td><td data-text-align="left" data-vertical-align="top">Kombinert skilt som forbyr ankring (jf. A 9) ved kabel som ikke er høyspent.</td></tr><tr><td data-text-align="left" data-vertical-align="top">k) Vedlegg A 11:</td><td data-text-align="left" data-vertical-align="top">Veileder om merking av akvakulturanlegg.</td></tr></tbody></table></article> <article class="defaultP" margin-top="true">Nytt vedlegg A 11 skal lyde:</article><span class="futuretitle" id="kapittel-1-foreslåttittel-1">A 11. Veileder om merking av akvakulturanlegg</span> <article class="defaultP" margin-top="true">1 <i>Innledning</i></article><article class="legalP" id="kapittel-1-ledd-9">I Kystverkets forskrift 15. januar 1993 nr. 82 om lokalisering, utforming og tekniske krav til fyrlys, sjømerker og farvannsskilt som skal regulere ferdselen (skiltforskriften) § 14 er det fastsatt nye regler om merking av akvakulturanlegg i sjø.</article><article class="legalP" id="kapittel-1-ledd-10">Reglene skal bidra til å ivareta hensynet til en sikker ferdsel til sjøs ved at akvakulturanlegg skal merkes slik at de til enhver tid er godt synlige for sjøfarende.</article><article class="legalP" id="kapittel-1-ledd-11">Denne veilederen er ment å være et supplement til forskriften, og skal beskrive hvordan regelverket om merking av akvakulturanlegg skal praktiseres. Den gir særlig en utfyllende forklaring av de tekniske kravene til merkingen.</article><article class="legalP" id="kapittel-1-ledd-12">Det er en målsetting at veilederen skal gjøre det enklere for både næringen og forvaltningen å få oversikt over reglene om merking. Veilederen skal også bidra til en mest mulig lik praksis.</article><article class="legalP" id="kapittel-1-ledd-13">Samtidig understrekes det at det er tiltakshaver som har ansvaret for at et akvakulturanlegg til enhver tid er merket i samsvar med skiltforskriften og eventuelle spesielle vilkår i den enkelte tillatelse til å drive akvakulturanlegg.</article><article class="legalP" id="kapittel-1-ledd-14">Det utstyret som kreves for å foreta en god merking av et akvakulturanlegg er alminnelig kjent og tilgjengelig i markedet. Kystverket vil være behjelpelig med råd og veiledning hvis det skulle være behov for dette.</article><article class="legalP" id="kapittel-1-ledd-15">De nye reglene om merking av akvakulturanlegg trer i kraft 1. februar 2008. Kravet om at bøyer som brukes til merking, forankring eller annet lignende formål, kan likevel oppfylles senest 1. februar 2010.</article> <article class="defaultP" margin-top="true">2 <i>Generelt</i></article> <article class="defaultP" margin-top="true">2.1 <i>Forskrifter og standarder</i></article><article class="legalP" id="kapittel-1-ledd-16">Merking av akvakulturanlegg etter skiltforskriften § 14 må sees i sammenheng med:<ul class="defaultList"><li><article class="listArticle" id="kapittel-1-ledd-16-punkt-1"><article class="legalP" id="kapittel-1-ledd-16-punkt-1-ledd-1">Forskrift 11. desember 2003 nr. 1490 om krav til teknisk standard for installasjoner som nyttes til akvakultur,</article></article></li><li><article class="listArticle" id="kapittel-1-ledd-16-punkt-2"><article class="legalP" id="kapittel-1-ledd-16-punkt-2-ledd-1">Forskrift 22. desember 2004 nr. 1785 om drift av akvakulturanlegg (akvakulturdriftsforskriften),</article></article></li><li><article class="listArticle" id="kapittel-1-ledd-16-punkt-3"><article class="legalP" id="kapittel-1-ledd-16-punkt-3-ledd-1">NS 9415 Flytende oppdrettsanlegg: Krav til utforming, dimensjonering, utførelse, installasjon og drift,</article></article></li><li><article class="listArticle" id="kapittel-1-ledd-16-punkt-4"><article class="legalP" id="kapittel-1-ledd-16-punkt-4-ledd-1">Forskrift 28. august 2003 nr. 1110 om tildeling og drift ved havbeiteverksemd (havbeiteforskrifta),</article></article></li><li><article class="listArticle" id="kapittel-1-ledd-16-punkt-5"><article class="legalP" id="kapittel-1-ledd-16-punkt-5-ledd-1">Forskrift 22. desember 2004 nr. 1799 om tillatelse til akvakultur av andre arter enn laks, ørret og regnbueørret,</article></article></li><li><article class="listArticle" id="kapittel-1-ledd-16-punkt-6"><article class="legalP" id="kapittel-1-ledd-16-punkt-6-ledd-1">Forskrift 22. desember 2004 nr. 1798 om tillatelse til akvakultur for laks, ørret og regnbueørret (laksetildelingsforskriften).</article></article></li></ul></article><article class="legalP" id="kapittel-1-ledd-17">Der hvor krav som fremgår av NS 9415 også er relevant for merking av akvakulturanlegg, skal disse legges til grunn.</article> <article class="defaultP" margin-top="true">2.2 <i>Om merking i samsvar med IALA-sjømerkesystemet og bruk av gul farge</i></article><article class="legalP" id="kapittel-1-ledd-18">I samsvar med IALAs anbefaling om merking av akvakulturanlegg er IALA-sjømerkesystemet lagt til grunn for merking av slike anlegg i Norge. Det vil si at det for merking av selve anlegget, slik det fremgår av skiltforskriften, skal benyttes gule spesialmerker. Det er også lagt vekt på at gult er en godt synlig farge.</article> <article class="defaultP" margin-top="true">2.3 <i>Om akvakulturanlegg og havbeite</i></article><article class="legalP" id="kapittel-1-ledd-19">Oppdrett av levende organismer i sjø har hatt en sterk økning. I Norge har det særlig dreiet seg om laks og regnbueørret, men etter hvert er også marine arter som torsk og kveite samt dyrking av skjell kommet til.</article><article class="legalP" id="kapittel-1-ledd-20">Akvakulturanleggene flyter i sjøen og holdes i posisjon av forankringer til bunnen eller land. De legger ofte beslag på et større areal, men kan likevel være lite synlige fordi det meste ligger under vann. Det finnes ulike typer av akvakulturanlegg som kan deles inn i flere kategorier.</article> <article class="defaultP" margin-top="true">2.3.1 <i>Akvakulturanlegg for produksjon av fisk</i></article><article class="legalP" id="kapittel-1-ledd-21">Akvakulturanlegg for produksjon av fisk, som skjer i merder, kan for praktiske formål inndeles i tre kategorier anlegg:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-21-punkt-1"><article class="legalP" id="kapittel-1-ledd-21-punkt-1-ledd-1">med høyt fribord og med forankring direkte i anlegget,</article></article></li><li data-li-identifier="2." data-name="2."><article class="listArticle" id="kapittel-1-ledd-21-punkt-2"><article class="legalP" id="kapittel-1-ledd-21-punkt-2-ledd-1">med lavt fribord og med forankring via bøyer, og</article></article></li><li data-li-identifier="3." data-name="3."><article class="listArticle" id="kapittel-1-ledd-21-punkt-3"><article class="legalP" id="kapittel-1-ledd-21-punkt-3-ledd-1">uten fribord som ligger lavt i sjøen og med forankring via bøyer.</article></article></li></ul></article> <article class="defaultP" margin-top="true">2.3.2 <i>Akvakulturanlegg for produksjon av skalldyr (skalldyranlegg)</i></article><article class="legalP" id="kapittel-1-ledd-22">Akvakulturanlegg for produksjon av skalldyr, som skjer i hengekultur, kan for praktiske formål inndeles i tre typer anlegg:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-22-punkt-1"><article class="legalP" id="kapittel-1-ledd-22-punkt-1-ledd-1">bøyestrekk, hvor oppdrift sikres gjennom bruk av blåser,</article></article></li><li data-li-identifier="2." data-name="2."><article class="listArticle" id="kapittel-1-ledd-22-punkt-2"><article class="legalP" id="kapittel-1-ledd-22-punkt-2-ledd-1">rørkonstruksjon, som sikrer oppdrift og feste for vekstmedium, og</article></article></li><li data-li-identifier="3." data-name="3."><article class="listArticle" id="kapittel-1-ledd-22-punkt-3"><article class="legalP" id="kapittel-1-ledd-22-punkt-3-ledd-1">flåtekonstruksjoner.</article></article></li></ul></article> <article class="defaultP" margin-top="true">2.3.3 <i>Havbeite</i></article><article class="legalP" id="kapittel-1-ledd-23">Havbeite er akvakultur av krepsdyr, bløtdyr og pigghuder i form av bunnkultur uten at akvakulturdyrene blir holdt i fangenskap.</article><article class="legalP" id="kapittel-1-ledd-24">Havbeiteforskriften § 29 har regler om merking av lokalitet for havbeite. Hvorvidt og hvordan lokaliteten skal merkes, fastsettes av fiskerimyndighetene i det enkelte tilfelle, men skal baseres på Kystverkets innspill. Eventuell merking av lokaliteter må bl.a. vurderes i forhold til havne- og farvannsloven § 6. Behovet for merking kan variere.</article> <article class="defaultP" margin-top="true">2.4 <i>Forankringer, fortøyninger og annet tauverk</i></article><article class="legalP" id="kapittel-1-ledd-25">Bestemmelsene om merking av akvakulturanlegg er utformet under forutsetning av at forankringer, fortøyninger og annet tauverk som benyttes i den forbindelse, er riktig oppstrammet slik at det ikke er til hinder for eller fare for sjøverts ferdsel.</article> <article class="defaultP" margin-top="true">2.5 <i>Tilsyn og kontroll</i></article><article class="legalP" id="kapittel-1-ledd-26">Det er anleggets eier som til enhver tid er ansvarlig for at anlegget er forsvarlig merket og at det ikke er til hinder eller fare for sjøverts ferdsel. Kystverket kan foreta inspeksjon av akvakulturanlegg og eventuelt gi eieren pålegg om nødvendig retting mv.</article> <article class="defaultP" margin-top="true">2.6 <i>Opphør av drift på lokalitet</i></article><article class="legalP" id="kapittel-1-ledd-27">Når et akvakulturanlegg blir nedlagt, flyttet eller driften på lokaliteten på annen måte opphører, skal all merking, forankringer, tauverk mv. som har vært benyttet til anlegget, fjernes slik at det ikke er til hinder eller fare for ferdselen eller er til sjenanse eller belastning for det marine miljøet. Vi viser også til akvakulturdriftsforskriften § 15 med regler om opprydding.</article> <article class="defaultP" margin-top="true">3 <i>Definisjoner</i></article> <article class="defaultP" margin-top="true">3.1 <i>Anleggets ytterpunkter</i></article><article class="legalP" id="kapittel-1-ledd-28">Anleggets ytterpunkter skal forstås som de punkter der anleggets forankringer eller fortøyninger er festet eller som på annen måte utgjør et ytterpunkt, jf. skiltforskriften § 14 fjerde ledd.</article> <article class="defaultP" margin-top="true">3.2 <i>Flåte og lekter</i></article><article class="legalP" id="kapittel-1-ledd-29">Flåte og lekter er en enhet i tilknytning til anlegget som kan benyttes til rigg for kontor, oppholdsrom, fôrlager eller som enhet for strømforsyning etc.</article> <article class="defaultP" margin-top="true">4 <i>Spesifikasjoner</i></article><article class="legalP" id="kapittel-1-ledd-30">Flytende akvakulturanlegg i sjø skal merkes slik at de til enhver tid er godt synlige for sjøfarende. Anleggene skal merkes slik:</article> <article class="defaultP" margin-top="true">4.1 <i>Gult merke og dagslysfluoriserende gul refleks</i></article> <article class="defaultP" margin-top="true">4.1.1 <i>Gult merke</i></article><article class="legalP" id="kapittel-1-ledd-31">Etter skiltforskriften § 14 første ledd bokstav a) skal flytende akvakulturanlegg i sjø bl.a. merkes med gult merke ved anleggets ytterpunkter. Det gule merket kan bestå i et skilt/panel eller lignende i gul farge montert på et stativ, en mast eller lignende. Den delen av en gul bøye som er over vann regnes også som et gult merke. Et toppmerke på et gult merke skal utformes som et kryss i samsvar med reglene for spesialmerker i IALA-sjømerkesystemet.</article> <article class="defaultP" margin-top="true">4.1.2 <i>Dagslysfluoriserende gul refleks</i></article><article class="legalP" id="kapittel-1-ledd-32">Etter skiltforskriften § 14 første ledd bokstav a) skal akvakulturanlegg også merkes med dagslysfluoriserende gul refleks ved anleggets ytterpunkter.</article><article class="legalP" id="kapittel-1-ledd-33">Refleks er et materiale, i dette tilfelle et belegg, som reflekterer lys tilbake hvor det kom fra uavhengig av innfallsvinkel. For denne anvendelsen bør refleksjonen være effektiv også ved store vinkler, og belegget skal være holdbart og ellers ha gode fargeegenskaper. Det reflekterte lyset skal ha gul farge.</article><article class="legalP" id="kapittel-1-ledd-34">Fluorescens er en form for lysstråling hvor energien i innkommende lys i en bølgelengde blir absorbert i et stoff og utsendt som lysstråling i en annen bølgelengde. Både den innkommende og utgående lysstrålingen kan være i det synlige spekteret. Når den utgående lysstrålingen er i det gule spekteret, vil synbarheten av et gult skilt om dagen øke betydelig.</article><article class="legalP" id="kapittel-1-ledd-35">Ved for eksempel å bruke et korrugert reflekspanel som er bøyelig og som kan monteres på buede runde og ujevne flater, kan en sikre refleksjon fra de fleste innfallsvinkler.</article> <article class="defaultP" margin-top="true">4.2 <i>Gult lyssignal eller indirekte belysning</i></article><article class="legalP" id="kapittel-1-ledd-36">Etter skiltforskriften § 14 første ledd bokstav b) skal akvakulturanlegg være utstyrt med gult lyssignal (lanterner) ved anleggets ytterpunkter eller indirekte belysning av anlegget.</article> <article class="defaultP" margin-top="true">4.2.1 <i>Gult lyssignal</i></article><article class="legalP" id="kapittel-1-ledd-37">Lyssignalet skal ha gul farge og en karakter med 2 sekund intervall, hvorav 1,25 sekund lys og 0,75 sekund mørke, benevnt Oc Y 2s, dvs. en «duty cycle» på 62,5&#xa0;%.</article><article class="legalP" id="kapittel-1-ledd-38">Lysvidden av lyssignalet i mørke skal være 3 nautiske mil.</article><article class="legalP" id="kapittel-1-ledd-39">Fargen skal være i samsvar med anbefaling gitt av IALA, og rekkevidden skal tilsvarende beregnes etter anbefaling gitt av IALA.</article><article class="legalP" id="kapittel-1-ledd-40">Kystverket kan i særlige tilfeller likevel godkjenne at karakteren med en periode på 2 sekunder, med lavere «duty cycle» eller lysvidde på 2 nautiske mil, benyttes. Det kan for eksempel være tilfeller der det er vanskelig å skaffe til veie tilstrekkelig energi til lyssignalet.</article><article class="legalP" id="kapittel-1-ledd-41">Tabell som viser lysstyrke og lysvidde ved fast lys: <table><thead><tr><th data-text-align="left" data-vertical-align="top"><i>Bakgrunnsbelysning</i></th><th data-text-align="left" data-vertical-align="top"><i>Lysstyrke<br />(Cd)</i></th><th data-text-align="left" data-vertical-align="top"><i>Lysvidde<br />(nm)</i></th><th data-text-align="left" data-vertical-align="top"><i>Lysstyrke<br />(Cd)</i></th><th data-text-align="left" data-vertical-align="top"><i>Lysvidde<br />(nm)</i></th></tr></thead><tbody><tr><td data-text-align="left" data-vertical-align="top">Ingen</td><td data-text-align="right" data-vertical-align="top">15</td><td data-text-align="right" data-vertical-align="top">3</td><td data-text-align="right" data-vertical-align="top">5</td><td data-text-align="right" data-vertical-align="top">2</td></tr><tr><td data-text-align="left" data-vertical-align="top">Midlere</td><td data-text-align="right" data-vertical-align="top">150</td><td data-text-align="right" data-vertical-align="top">3</td><td data-text-align="right" data-vertical-align="top">50</td><td data-text-align="right" data-vertical-align="top">2</td></tr><tr><td data-text-align="left" data-vertical-align="top">Sterk</td><td data-text-align="right" data-vertical-align="top">1500</td><td data-text-align="right" data-vertical-align="top">3</td><td data-text-align="right" data-vertical-align="top">500</td><td data-text-align="right" data-vertical-align="top">2</td></tr></tbody></table></article><article class="legalP" id="kapittel-1-ledd-42">Vanlig brukte lyskilder i lanterner er enten glødelamper eller lysdioder. Lysdioder blir benyttet i stadig større utstrekning. Lysdiodelyskilder, også benyttet i LED-lanterner, har mindre energiforbruk i forhold til lysutbytte og vesentlig lengre levetid enn glødelamper.</article><article class="legalP" id="kapittel-1-ledd-43">Krav til tilgjengelighet av lyssignalet er 99,8&#xa0;% regnet over periode på 2 år. Dette betyr at det i praksis til sammen i løpet av denne perioden kan være ute av drift i 1 1/2 døgn.</article><article class="legalP" id="kapittel-1-ledd-44">Dette kravet er satt fordi det er viktig at sjøfarende til enhver tid får tilstrekkelig veiledning om akvakulturanlegg i kystfarvannene. For å kunne oppfylle kravet er det nødvendig med utstyr og installasjon av god standard.</article> <article class="defaultP" margin-top="true">4.2.2 <i>Indirekte belysning</i></article><article class="legalP" id="kapittel-1-ledd-45">Indirekte belysning eller flomlys av akvakulturanlegg vil gi observatøren et sekundærlys fra dette. Indirekte belysning kan benyttes istedenfor gult lyssignal såfremt akvakulturanlegget da fullt ut er like synlig.</article><article class="legalP" id="kapittel-1-ledd-46">På lokaliteter med sterk bakgrunnsbelysning kan indirekte belysning være en hensiktsmessig løsning da det kan være vanskelig å oppnå en tilstrekkelig lysvidde for et gult lyssignal.</article><article class="legalP" id="kapittel-1-ledd-47">Indirekte belysning av flåte/lekter i tilknytning til akvakulturanlegget kan kombineres med belysning av anleggets navn/konsesjonsnummer.</article><article class="legalP" id="kapittel-1-ledd-48">Det er anledning til å bruke både gult lyssignal og indirekte belysning av akvakulturanlegget til samme tid.</article><article class="legalP" id="kapittel-1-ledd-49">Til indirekte belysning kan det benyttes armaturer beregnet for et marint miljø med en passende lyskilde, for eksempel høytrykk natrium damplampe (70 W) eller lignende.</article><article class="legalP" id="kapittel-1-ledd-50">Indirekte eller annen bruk av lys på akvakulturanlegget skal ikke blende sjøfarende.</article> <article class="defaultP" margin-top="true">4.3 <i>Radarreflektor</i></article><article class="legalP" id="kapittel-1-ledd-51">Etter skiltforskriften § 14 første ledd bokstav c) skal akvakulturanlegg være utstyrt med radarreflektor ved anleggets ytterpunkter. Radarreflektor skal benyttes for å sikre at akvakulturanlegget er godt synlig på radar.</article><article class="legalP" id="kapittel-1-ledd-52">En radarreflektor er en relativt liten innretning som kan innpasses med den øvrige merkingen av anleggets ytterkanter. Effektiviteten av denne er avhengig av utforming, størrelse og plassering. Reflektoren bør i samsvar med anbefalinger gitt av IMO ha et radartverrsnitt på minst 7,5 m<sup>2</sup> i X-båndet og 0,5 m<sup>2</sup> i S-båndet. Den bør monteres så høyt som praktisk mulig, jf. pkt. 4.4 Bøyer og stativ/master under.</article> <article class="defaultP" margin-top="true">4.4 <i>Bøyer og stativ/master</i></article> <article class="defaultP" margin-top="true">4.4.1 <i>Bøyer</i></article><article class="legalP" id="kapittel-1-ledd-53">Bøyer vil normalt være en del av et akvakulturanlegg med funksjon å bidra til oppdrift, være et punkt for forankring av anlegget og som ytterpunkt for merking av dette. Det kan imidlertid også forekomme anlegg uten bøyer, hvor oppdrift oppnås uten bruk av bøyer og med forankring direkte til anlegget. Forankringen til bunnen kan være kjetting eller tau.</article><article class="legalP" id="kapittel-1-ledd-54">Bøyer som brukes til forankring, merking eller annet lignende formål skal ha gul farge, jf. skiltforskriften § 14 annet ledd. Det anbefales å bruke en gul farge på bøyene benevnt OFFSHORE GUL, dvs. en kombinasjon av fargene RAL 1016 og RAL 1021 (RAL fargesystem).</article><article class="legalP" id="kapittel-1-ledd-55">Eksisterende anlegg kan imidlertid benytte eksisterende bøyer frem til 1. februar 2010, såfremt de øvrige kravene oppfylles. Det anbefales å bruke reflekspanel som kan festes med popnagler eller skrus fast, da plast gir dårlig vedheft for folier med lim.</article><article class="legalP" id="kapittel-1-ledd-56">Bøyer kan plasseres inntil 20 meter fra anlegget. På denne avstanden fra anlegget skal fri dybde være minimum 5 meter. Ved lange strekk skal ankerline nedloddes hvis nødvendig, slik at denne ikke er til hinder eller fare for sjøverts ferdsel. Etter akvakulturdriftforskriften § 15a er det for øvrig forbudt å drive fiske nærmere en produksjonsenhet enn 100 meter og å ferdes nærmere enn 20 meter.</article> <article class="defaultP" margin-top="true">4.4.2 <i>Stativ/master og montering av utstyr</i></article><article class="legalP" id="kapittel-1-ledd-57">Hvis mulig, anbefales det å montere en mast som er 1,75-2,0 meter høy på bøyen for montering av merkeutrustningen. På toppen monteres det en lanterne, og radarreflektoren monteres like under lanternen for høyest mulig posisjon. Panel/skilt med refleks og dagslysfluoriserende gul farge monteres også på masten.</article><article class="legalP" id="kapittel-1-ledd-58">Størrelsen på panel/skilt er avgjørende for observasjonsdistanse. Et panel/skilt med en størrelse på 1 meter x 1 meter kan under normale værforhold i dagslys observeres på en avstand av 2 nautiske mil.</article><article class="legalP" id="kapittel-1-ledd-59">Stativ/master skal være godkjent i henhold til EN12899 (europeisk norm for styrke). Kystverket har god erfaring med produkter av sjøvannsbestandig aluminium med lav vekt og høy styrke. Mastene av denne kvalitet er vedlikeholdsfrie. Alternative løsninger kan benyttes så lenge de er innenfor de krav som stilles.</article> <article class="defaultP" margin-top="true">4.5 <i>Omfang av merkingen</i></article><article class="legalP" id="kapittel-1-ledd-60">Avstanden mellom bøyer som benyttes til å markere anleggets ytterpunkt skal ikke være innbyrdes mer enn 200 meter.</article> <article class="defaultP" margin-top="true">4.6 <i>AIS (Automatic Identification System)</i></article><article class="legalP" id="kapittel-1-ledd-61">AIS er et system for identifikasjon av fartøy til hjelp for målfølging, informasjonsutveksling og for å gi ytterligere informasjon for å bidra til situasjonsforståelsen om bord. Systemet bruker VHF-radiobåndet for kommunikasjon og i tillegg statisk informasjon fra fartøyet og dynamisk informasjon fra dets sensorer forbundet med AIS-systemet, herunder et globalt satellittnavigasjonssystem, i praksis GPS.</article><article class="legalP" id="kapittel-1-ledd-62">På samme måte som en AIS-enhet kan benyttes som et navigasjonshjelpemiddel, kan den benyttes for å merke et akvakulturanlegg. Dette er særlig gunstig fordi et akvakulturanlegg av forskjellige årsaker kan komme til å endre lokasjon uten særlig forvarsel. Normalt vil det være en viss treghet i ajourholdet av sjøkartene også med hensyn på akvakulturlokaliteter, og AIS kan bidra til å avbøte dette forholdet.</article><article class="legalP" id="kapittel-1-ledd-63">Rekkevidden for AIS-systemet er om lag den samme som for vanlig VHF-kommunikasjon. Sender- og mottakerantennens høyde over havet har derfor mye å si for rekkevidden. For praktisk anvendelse i kystfarvannet til merking av akvakultur-anlegg er behovet for rekkevidde relativt begrenset.</article><article class="legalP" id="kapittel-1-ledd-64">AIS vil være en hensiktsmessig innretning for merking av akvakulturanlegg, spesielt store anlegg i åpent farvann. I utgangspunktet er Kystverket derfor positiv til bruk av AIS, men vil ikke gi pålegg om dette før det er vunnet erfaring.</article><article class="legalP" id="kapittel-1-ledd-65">Ved bruk av AIS skal utstyret være typegodkjent, og det må innhentes konsesjon fra Post- og teletilsynet for VHF-radiofrekvensene.</article> <article class="defaultP" margin-top="true"><i>Forskrift om endring i forskrift om lokalisering, utforming og tekniske krav til fyrlys, sjømerker og farvannsskilt som skal regulere ferdselen</i></article><article class="legalP" data-text-size="small" id="kapittel-1-ledd-66"><strong>Hjemmel:</strong> Fastsatt av Kystverkets hovedkontor 25. oktober 2007 med hjemmel i lov 8. juni 1984 nr. 51 om havner og farvann m.v. § 7 annet ledd.</article><article class="centeredP" data-text-align="center">I</article><article class="legalP" id="kapittel-1-ledd-67">I forskrift 15. januar 1993 nr. 82 om lokalisering, utforming og tekniske krav til fyrlys, sjømerker og farvannsskilt som skal regulere ferdselen gjøres følgende endringer:</article> <article class="defaultP" margin-top="true">§ 14 skal lyde:</article> <article class="defaultP" margin-top="true">§ 14. <i>Merking av akvakulturanlegg</i></article><article class="legalP" id="kapittel-1-ledd-68">Flytende akvakulturanlegg i sjø skal merkes slik at de til enhver tid er godt synlige for sjøfarende. Anleggene skal merkes slik:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-68-punkt-1"><article class="legalP" id="kapittel-1-ledd-68-punkt-1-ledd-1">gult merke ved anleggets ytterpunkter og dagslysfluoriserende gul refleks ved anleggets ytterpunkter,</article></article></li><li data-li-identifier="b)" data-name="b)"><article class="listArticle" id="kapittel-1-ledd-68-punkt-2"><article class="legalP" id="kapittel-1-ledd-68-punkt-2-ledd-1">gult lyssignal ved anleggets ytterpunkter eller indirekte belysning av anlegget, og</article></article></li><li data-li-identifier="c)" data-name="c)"><article class="listArticle" id="kapittel-1-ledd-68-punkt-3"><article class="legalP" id="kapittel-1-ledd-68-punkt-3-ledd-1">radarreflektor ved anleggets ytterpunkter.</article></article></li></ul></article><article class="legalP" id="kapittel-1-ledd-69">Bøyer som brukes til merking, forankring eller annet lignende formål skal ha gul farge.</article><article class="legalP" id="kapittel-1-ledd-70">Indirekte eller annen belysning av eller på anlegget skal ikke blende sjøfarende.</article><article class="legalP" id="kapittel-1-ledd-71">Anleggets ytterpunkter skal etter denne bestemmelsen forstås som de punkter der anleggets forankringer eller fortøyninger er festet eller som på annen måte utgjør et ytterpunkt.</article><article class="legalP" id="kapittel-1-ledd-72">Kystverkets hovedkontor kan fastsette nærmere tekniske krav til merking av akvakulturanlegg i egen veiledning. Merking av akvakulturanlegg skal være i samsvar med slik veiledning.</article><article class="legalP" id="kapittel-1-ledd-73">Kystverkets regionkontorer eller kommunen kan i særlige tilfeller fastsette andre krav til merkingen.</article> <article class="defaultP" margin-top="true">§ 17 skal lyde:</article> <article class="defaultP" margin-top="true">§ 17. <i>Utforming og tekniske krav</i></article><article class="legalP" id="kapittel-1-ledd-74">For utforming av og tekniske krav til farvannsskilt gjelder de bestemmelser som framgår av følgende vedlegg til denne forskriften: <table><tbody><tr><td data-text-align="left" data-vertical-align="top">a) Vedlegg A 1:</td><td data-text-align="left" data-vertical-align="top">Skiltet forbyr sjøfarende å seile/kjøre fortere enn oppgitt fart i knop.</td></tr><tr><td data-text-align="left" data-vertical-align="top">b) Vedlegg A 2:</td><td data-text-align="left" data-vertical-align="top">Varselskilt som angir sakte fart.</td></tr><tr><td data-text-align="left" data-vertical-align="top">c) Vedlegg A 3:</td><td data-text-align="left" data-vertical-align="top">Varselskilt ved broer som krysser farvann.</td></tr><tr><td data-text-align="left" data-vertical-align="top">d) Vedlegg A 4:</td><td data-text-align="left" data-vertical-align="top">Varselskilt ved kraftledninger i luftspenn som krysser farvann.</td></tr><tr><td data-text-align="left" data-vertical-align="top">e) Vedlegg A 5:</td><td data-text-align="left" data-vertical-align="top">Varselskilt ved kraftledninger i sjøkabler som krysser farvann.</td></tr><tr><td data-text-align="left" data-vertical-align="top">f) Vedlegg A 6:</td><td data-text-align="left" data-vertical-align="top">Varselskilt ved avløpsledninger.</td></tr><tr><td data-text-align="left" data-vertical-align="top">g) Vedlegg A 7:</td><td data-text-align="left" data-vertical-align="top">Varselskilt ved vannledninger.</td></tr><tr><td data-text-align="left" data-vertical-align="top">h) Vedlegg A 8:</td><td data-text-align="left" data-vertical-align="top">Overrettskilter som viser kabel- og ledningstraseer, jf. bokstavene e, f og g.</td></tr><tr><td data-text-align="left" data-vertical-align="top">i) Vedlegg A 9:</td><td data-text-align="left" data-vertical-align="top">Forbudsskilt – Ankring forbudt.</td></tr><tr><td data-text-align="left" data-vertical-align="top">j) Vedlegg A 10:</td><td data-text-align="left" data-vertical-align="top">Kombinert skilt som forbyr ankring (jf. A 9) ved kabel som ikke er høyspent.</td></tr><tr><td data-text-align="left" data-vertical-align="top">k) Vedlegg A 11:</td><td data-text-align="left" data-vertical-align="top">Veileder om merking av akvakulturanlegg.</td></tr></tbody></table></article><article class="centeredP" data-text-align="center">II</article><article class="legalP" id="kapittel-1-ledd-75">Endringene trer i kraft 1. februar 2008.</article><article class="legalP" id="kapittel-1-ledd-76">§ 14 annet ledd om at bøyer som brukes til merking, forankring eller annet lignende formål skal ha gul farge, kan likevel oppfylles senest 1. februar 2010.</article> <article class="defaultP" margin-top="true"><i>Eksempler på utstyr og anvendelse:</i></article> <article class="defaultP" margin-top="true"><img height="383" src="static/LTI/sf-20071025-1206-01-01.gif" width="565" /><p class="leddfortsettelse">Fig. 1. <i>Prinsippskisse av akvakulturanlegg for fisk (1).</i></p></article> <article class="defaultP" margin-top="true"><img height="485" src="static/LTI/sf-20071025-1206-02-01.gif" width="563" /><p class="leddfortsettelse">Fig. 2. <i>Prinsippskisse av akvakulturanlegg for fisk (2).</i></p></article> <article class="defaultP" margin-top="true"><img height="420" src="static/LTI/sf-20071025-1206-03-01.gif" width="602" /><p class="leddfortsettelse">Fig. 3. <i>Eksempel på bøye med lanterne, refleks og radarreflektor. (Fargegjengivelsen kan avvike noe i forhold til RAL 1016/RAL 1021.)</i></p></article> <article class="defaultP" margin-top="true"><img height="130" src="static/LTI/sf-20071025-1206-04-01.gif" width="359" /><p class="leddfortsettelse">Fig. 4. <i>Eksempel på orginalbøye med farge.</i></p></article> <article class="defaultP" margin-top="true"><img height="361" src="static/LTI/sf-20071025-1206-05-01.gif" width="310" /><p class="leddfortsettelse">Fig. 5. <i>Prinsippskisse av indirekte belysning.</i></p></article> <article class="defaultP" margin-top="true"><img height="304" src="static/LTI/sf-20071025-1206-06-01.gif" width="302" /></article> <article class="defaultP" margin-top="true">Fig. 6. <i>Eksempel på sjøkart (kart 119, 23) akvakulturanlegg med fortøyninger.</i></article> <article class="defaultP" margin-top="true"><i>Ordliste/forkortelser:</i><table><tbody><tr><td data-text-align="left" data-vertical-align="top"><i>AIS</i></td><td data-text-align="left" data-vertical-align="top">Automatic Identification System – et automatisk kommunikasjons- og identifikasjonssystem for operativ informasjon mellom fartøy og mellom fartøy og land.</td></tr><tr><td data-text-align="left" data-vertical-align="top"><i>IALA</i></td><td data-text-align="left" data-vertical-align="top">International Association of Marine Aids to Navigation and Lighthouse Authorities – internasjonal organisasjon med myndigheter og industri for utvikling av anbefalinger og retningslinjer vedrørende navigasjon og sjøtrafikk.</td></tr><tr><td data-text-align="left" data-vertical-align="top"><i>IMO</i></td><td data-text-align="left" data-vertical-align="top">International Maritime Organization – FN-organ for sjøsikkerhet og for å forhindre utslipp fra fartøy.</td></tr><tr><td data-text-align="left" data-vertical-align="top"><i>LED</i></td><td data-text-align="left" data-vertical-align="top">Light Emitting Diode – lysemitterende diode.</td></tr><tr><td data-text-align="left" data-vertical-align="top"><i>Nautisk mil</i></td><td data-text-align="left" data-vertical-align="top">1 852 meter.</td></tr></tbody></table></article> <article class="defaultP" margin-top="true"><i>Referansedokumenter:</i></article><article class="legalP" id="kapittel-1-ledd-77">IALA Maritime Buoyage System, November 1980.</article><article class="legalP" id="kapittel-1-ledd-78">IALA Recommendation E-108 On Surface Colours used as Visual Signals on Aids to Navigation Edition 2, May 2004.</article><article class="legalP" id="kapittel-1-ledd-79">IALA Recommendations on the Determination of the Luminous Intensity of a Marine Aid-to-Navigation Light, December 1977.</article><article class="legalP" id="kapittel-1-ledd-80">IALA Recommendations for the Colours of Light Signals on Aids to Navigation, December 1977.</article><article class="legalP" id="kapittel-1-ledd-81">IALA Guideline No. 1038 On Ambient Light Levels at which Aids to Navigation Lights should switch on and off Edition 1, December 2004.</article><article class="legalP" id="kapittel-1-ledd-82">IALA Guideline No. 1048 On LED Technologies and their use in Signal Lights Edition 1, December 2005.</article><article class="legalP" id="kapittel-1-ledd-83">IALA Recommendation A-126 On The Use of the Automatic Identification System (AIS) in Marine Aids to Navigation Edition 1, December 2003.</article><article class="legalP" id="kapittel-1-ledd-84">IALA Aids to Navigation Guide, 2006.</article><article class="legalP" id="kapittel-1-ledd-85">IALA Recommendation O-116 On the Marking of Aquaculture Farms Edition 2, June 2007.</article><article class="legalP" id="kapittel-1-ledd-86">IMO MSC.164(78) 2004 Revised performance standards for radar reflectors.</article><article class="legalP" id="kapittel-1-ledd-87">IMO Resolution A.917(22) Guidelines for the Onboard Operational Use of Shipborne Automatic Identification Systems og IMO Resolution A.956(23) Amendments to the Guidelines for the Onboard Operational Use of Shipborne Automatic Identification Systems.</article> <article class="defaultP" margin-top="true"><i>Merknad:</i></article><article class="legalP" id="kapittel-1-ledd-88">For IALA dokumenter se internetadresse: www.iala-aism.org.</article><article class="legalP" id="kapittel-1-ledd-89">IMO-dokumenter kan kjøpes fra forhandlere av nautiske publikasjoner.</article><article class="legalP" id="kapittel-1-ledd-90">Referansedokumentene vil være til hjelp for akvakulturoppdretterne, utstyrsleverandørene og myndighetene.</article></section><section class="section" data-name="kapII" id="kapittel-2" data-lovdata-URL="LTI/forskrift/2007-10-25-1206/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. februar 2008.</article><article class="legalP" id="kapittel-2-ledd-2">§ 14 annet ledd om at bøyer som brukes til merking, forankring eller annet lignende formål skal ha gul farge, kan likevel oppfylles senest 1. februar 2010.</article></section></main></body></html>