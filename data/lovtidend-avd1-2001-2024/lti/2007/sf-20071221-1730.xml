<!DOCTYPE html><html lang="no"><head><title>Forskrift om e-merking av ferdigpakninger</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-12-21-1730</dd><dt class="dokid">DokumentID</dt><dd class="dokid">LTI/forskrift/2007-12-21-1730</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 1 s 62</dd><dt class="dateInForce">I kraft fra</dt><dd class="dateInForce">2008-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-01-26-4/§16</li><li>lov/2007-01-26-4/§27</li><li>lov/2007-01-26-4/§30</li></ul></dd><dt class="dateOfPublication">Kunngjort</dt><dd class="dateOfPublication">2008-01-11 15:40</dd><dt class="journalNumber">Journalnummer</dt><dd class="journalNumber">2007-1381</dd><dt class="titleShort">Korttittel</dt><dd class="titleShort">Forskrift om e-merking av ferdigpakninger</dd><dt class="title">Tittel</dt><dd class="title">Forskrift om e-merking av ferdigpakninger</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justervesenet 21. desember 2007 med hjemmel i lov 26. januar 2007 nr. 4 om målenheter, måling og normaltid § 16, § 27 og § 30. <br /> <strong>EØS-henvisninger:</strong> EØS-avtalen vedlegg II kap. IX nr. 12 (direktiv 75/106/EØF) og nr. 15 (direktiv 76/211/EØF).</dd><dt class="refid">RefID</dt><dd class="refid">forskrift/2007-12-21-1730</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om e-merking av ferdigpakninger<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Aksept av ferdigpakninger som er e-merket</li><li>§ 4. Vilkår for å e-merke ferdigpakninger</li><li>§ 5. Melding om bruk av e-merket</li><li>§ 6. Kontroll med bruk av e-merket</li><li>§ 7. Forpakkerens eller importørens ansvar</li><li>§ 8. Reaksjoner ved brudd på regelverket</li><li>§ 9. Gebyr</li><li>§ 10. Ikrafttredelse</li><li>Vedlegg 1 til forskrift om e-merking av ferdigpakninger</li><li>Vedlegg 2 til forskrift om e-merking av ferdigpakninger</li><li>Vedlegg 3 til forskrift om e-merking av ferdigpakninger</li></ul></li></ul></dd></dl></header><main class="documentBody" data-lovdata-URL="LTI/forskrift/2007-12-21-1730" id="dokument"><h1>Forskrift om e-merking av ferdigpakninger</h1><article class="legalArticle" data-lovdata-URL="LTI/forskrift/2007-12-21-1730/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften fastsetter regler for bruk av e-merket som nevnt i vedlegg 3, til merking av ferdigpakninger.</article><article class="legalP" id="paragraf-1-ledd-2">Denne forskriften gjelder for ferdigpakninger som inneholder varer som skal selges i konstante nominelle mengder som<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-2-punkt-1"><article class="legalP" id="paragraf-1-ledd-2-punkt-1-ledd-1">er lik den verdien som forpakkeren har bestemt,</article></article></li><li data-li-identifier="b)" data-name="b)"><article class="listArticle" id="paragraf-1-ledd-2-punkt-2"><article class="legalP" id="paragraf-1-ledd-2-punkt-2-ledd-1">er uttrykt i vekt- eller volumenheter og</article></article></li><li data-li-identifier="c)" data-name="c)"><article class="listArticle" id="paragraf-1-ledd-2-punkt-3"><article class="legalP" id="paragraf-1-ledd-2-punkt-3-ledd-1">er mellom 5 g og 10 kg, eller mellom 5 ml og 10 l.</article></article></li></ul></article><article class="legalP" id="paragraf-1-ledd-3">Denne forskriften får ikke anvendelse på Svalbard.</article></article><article class="legalArticle" data-lovdata-URL="LTI/forskrift/2007-12-21-1730/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskriften menes med:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>Ferdigpakning:</i> Kombinasjonen av en vare og den individuelle emballasje når den er pakket uten at kjøperen er til stede og har en verdi som er fastsatt på forhånd, og som ikke kan endres uten at forpakningen enten blir åpnet eller gjennomgår en synlig forandring</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>Forpakker:</i> Den som er ansvarlig for påfyllingen av varen i pakningen.</article></article></li></ul></article></article><article class="legalArticle" data-lovdata-URL="LTI/forskrift/2007-12-21-1730/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Aksept av ferdigpakninger som er e-merket</span></h2><article class="legalP" id="paragraf-3-ledd-1">Ferdigpakninger som tilfredsstiller kravene i denne forskriften, kan ikke av grunner som angår den merking som kreves påført dem, fastsettelse av varens vekt eller volum eller de metoder som er anvendt ved målingen og kontrollen i henhold til denne forskrift, nektes eller begrenses markedsadgang her i landet.</article></article><article class="legalArticle" data-lovdata-URL="LTI/forskrift/2007-12-21-1730/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Vilkår for å e-merke ferdigpakninger</span></h2><article class="legalP" id="paragraf-4-ledd-1">Ferdigpakninger kan merkes med e-merket om beskrevet i vedlegg 3, dersom de oppfyller kravene i vedlegg 1, pkt. 1-3 og underkastes måleteknisk kontroll som nevnt i vedlegg 1, pkt. 4-5 samt vedlegg 2.</article></article><article class="legalArticle" data-lovdata-URL="LTI/forskrift/2007-12-21-1730/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Melding om bruk av e-merket</span></h2><article class="legalP" id="paragraf-5-ledd-1">Forpakkere eller importører som ønsker å e-merke ferdigpakninger eller importere e-merkede ferdigpakninger, skal melde slik bruk av e-merket til Justervesenet. e-merkingen kan ikke iverksettes eller de e-merkede produktene markedsføres før meldingen er godkjent.</article><article class="legalP" id="paragraf-5-ledd-2">Meldingen skal inneholde nødvendig informasjon slik at Justervesenet kan vurdere om forpakkeren eller importøren tilfredsstiller kravene i denne forskriften. Justervesenet kan fastsette nærmere regler for hvilken informasjon meldingen skal inneholde.</article><article class="legalP" id="paragraf-5-ledd-3">Bestemmelsen i første ledd gjelder ikke for ferdigpakninger som er påført e-merket i et annet EØS-land.</article></article><article class="legalArticle" data-lovdata-URL="LTI/forskrift/2007-12-21-1730/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kontroll med bruk av e-merket</span></h2><article class="legalP" id="paragraf-6-ledd-1">Justervesenet kan gjennomføre måleteknisk kontroll og tilsyn i forpakkerens eller importørens lokaler, jf. vedlegg 1, pkt. 5.</article></article><article class="legalArticle" data-lovdata-URL="LTI/forskrift/2007-12-21-1730/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Forpakkerens eller importørens ansvar</span></h2><article class="legalP" id="paragraf-7-ledd-1">Forpakkeren eller importøren er ansvarlig for å sikre at ferdigpakningene oppfyller kravene til e-merking.</article></article><article class="legalArticle" data-lovdata-URL="LTI/forskrift/2007-12-21-1730/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Reaksjoner ved brudd på regelverket</span></h2><article class="legalP" id="paragraf-8-ledd-1">Justervesenet kan pålegge forpakkeren eller importøren å stanse bruk av e-merket eller salg av e-merkede produkter dersom ferdigpakningene ikke tilfredsstiller bestemmelsene i denne forskriften. Forpakkeren eller importøren kan også pålegges å trekke tilbake varepartier fra utsalgsstedet.</article><article class="legalP" id="paragraf-8-ledd-2">Pålegg som nevnt i første ledd kan også gis til den som selger e-merkede ferdigpakninger.</article><article class="legalP" id="paragraf-8-ledd-3">Overtredelse av bestemmelsene i denne forskriften kan medføre pålegg av overtredelsesgebyr utmålt etter bestemmelsene i forskrift 20. desember 2007 nr. 1723 om målenheter og måling kapittel 7.</article></article><article class="legalArticle" data-lovdata-URL="LTI/forskrift/2007-12-21-1730/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Gebyr</span></h2><article class="legalP" id="paragraf-9-ledd-1">Det tas betaling for melding og kontroll som nevnt ovenfor (godkjenning for e-merking), som angitt i forskrift om målenheter og måling § 6-2.</article></article><article class="legalArticle" data-lovdata-URL="LTI/forskrift/2007-12-21-1730/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Denne forskriften trer i kraft 1. januar 2008.</article></article><section class="section" data-name="vedlegg1" id="kapittel-1" data-lovdata-URL="LTI/forskrift/2007-12-21-1730/KAPITTEL_1"><h2>Vedlegg 1 til forskrift om e-merking av ferdigpakninger</h2><article class="defaultP"><i>Krav til innhold og merking av ferdigpakningen</i></article><article class="marginIdArticle" id="kapittel-1-punkt-1"><span class="data-marginOriginalId">1.</span><span class="miscHeadline"><i>Definisjoner</i></span></article><article class="marginIdArticle" id="kapittel-1-punkt-2"><span class="data-marginOriginalId">1.1</span><article class="legalP" id="kapittel-1-punkt-2-ledd-1">Den <i>nominelle mengden Qn</i> til en ferdigpakning er den vekt- eller volumverdi som er angitt på pakningen.</article></article><article class="marginIdArticle" id="kapittel-1-punkt-3"><span class="data-marginOriginalId">1.2</span><article class="legalP" id="kapittel-1-punkt-3-ledd-1">Det <i>virkelige innholdet</i> av en ferdigpakning er den mengden (i vekt eller volum) av varen som pakningen inneholder. Med unntak av frosne varer, skal det virkelige innhold for volumenheter bestemmes ved eller korrigeres til 20 °C.</article></article><article class="marginIdArticle" id="kapittel-1-punkt-4"><span class="data-marginOriginalId">1.3</span><article class="legalP" id="kapittel-1-punkt-4-ledd-1">Det <i>negative avvik</i> er forskjellen mellom det virkelige innhold og den nominelle mengden, når det virkelige innholdet er minst.</article></article><article class="marginIdArticle" id="kapittel-1-punkt-5"><span class="data-marginOriginalId">2.</span><span class="miscHeadline"><i>Generelle krav til nettoinnhold</i></span><article class="legalP" id="kapittel-1-punkt-5-ledd-1">Emballasjen til ferdigpakningene skal sikres på en slik måte at de oppfyller følgende betingelser:</article></article><article class="marginIdArticle" id="kapittel-1-punkt-6"><span class="data-marginOriginalId">2.1</span><article class="legalP" id="kapittel-1-punkt-6-ledd-1">Det virkelige innhold av pakningene må i gjennomsnitt ikke være mindre enn den nominelle mengden som er angitt på pakningen.</article></article><article class="marginIdArticle" id="kapittel-1-punkt-7"><span class="data-marginOriginalId">2.2</span><article class="legalP" id="kapittel-1-punkt-7-ledd-1">Andelen av de ferdigpakninger med negativt avvik utover den negative toleransen fastsatt i tabell 1, skal være tilstrekkelig liten til at partier av pakninger kan bestå de prøver som er beskrevet i vedlegg 2.</article></article><article class="marginIdArticle" id="kapittel-1-punkt-8"><span class="data-marginOriginalId">2.3</span><article class="legalP" id="kapittel-1-punkt-8-ledd-1">Ingen ferdigpakninger som viser et negativ avvik utover det dobbelte av den negative toleransen gitt i tabell 1, kan merkes med e-merket.</article><article class="legalP" id="kapittel-1-punkt-8-ledd-2">Den negative toleransen for innholdet av en ferdigpakning fastsettes i overensstemmelse med tabell 1.</article><article class="legalP" id="kapittel-1-punkt-8-ledd-3">De negative toleranser som er angitt i prosent i tabellen, omregnes til vekt- eller volumenheter og rundes av til nærmeste tiendedel av gram eller milliliter. <table><caption data-caption-placement="before"><i>Tabell 1: Negative toleranser for ferdigpakninger</i></caption><thead><tr><th data-text-align="left" data-vertical-align="top"><i>Nominell mengde Q<sub>n</sub> i<br />gram (g) eller milliliter (ml)</i></th><th colspan="2" data-text-align="left" data-vertical-align="top"><i>Negativ toleranse</i></th></tr><tr><th data-text-align="left" data-vertical-align="top" /><th data-text-align="left" data-vertical-align="top"><i>i prosent av Q<sub>n</sub></i></th><th data-text-align="left" data-vertical-align="top"><i>i g eller ml</i></th></tr></thead><tbody><tr><td data-text-align="left" data-vertical-align="top">5 til 50</td><td data-text-align="left" data-vertical-align="top">9</td><td data-text-align="left" data-vertical-align="top">–</td></tr><tr><td data-text-align="left" data-vertical-align="top">50 til 100</td><td data-text-align="left" data-vertical-align="top">–</td><td data-text-align="left" data-vertical-align="top">4,5</td></tr><tr><td data-text-align="left" data-vertical-align="top">100 til 200</td><td data-text-align="left" data-vertical-align="top">4,5</td><td data-text-align="left" data-vertical-align="top">–</td></tr><tr><td data-text-align="left" data-vertical-align="top">200 til 300</td><td data-text-align="left" data-vertical-align="top">–</td><td data-text-align="left" data-vertical-align="top">9</td></tr><tr><td data-text-align="left" data-vertical-align="top">300 til 500</td><td data-text-align="left" data-vertical-align="top">3</td><td data-text-align="left" data-vertical-align="top">–</td></tr><tr><td data-text-align="left" data-vertical-align="top">500 til 1&#xa0;000</td><td data-text-align="left" data-vertical-align="top">–</td><td data-text-align="left" data-vertical-align="top">15</td></tr><tr><td data-text-align="left" data-vertical-align="top">1&#xa0;000 til 10&#xa0;000</td><td data-text-align="left" data-vertical-align="top">1,5</td><td data-text-align="left" data-vertical-align="top">–</td></tr></tbody></table></article></article><article class="marginIdArticle" id="kapittel-1-punkt-9"><span class="data-marginOriginalId">3.</span><span class="miscHeadline"><i>Påskrifter og merking</i></span><article class="legalP" id="kapittel-1-punkt-9-ledd-1">Ferdigpakninger med flytende varer skal være påført mengdeangivelse i form av nominelt volum. Øvrige ferdigpakninger skal normalt være påført nominell vekt.</article><article class="legalP" id="kapittel-1-punkt-9-ledd-2">Videre skal ferdigpakningene som er godkjent etter denne forskriften være utstyrt med følgende påskrifter:</article></article><article class="marginIdArticle" id="kapittel-1-punkt-10"><span class="data-marginOriginalId">3.1</span><article class="legalP" id="kapittel-1-punkt-10-ledd-1">Den nominelle mengden (i vekt eller volum) angitt med enhetene kilogram (kg), gram (g), liter (l), centiliter (cl) eller milliliter (ml), og angitt med tall som er minst:</article></article><ul class="defaultList"><li class="consolidationElement"><article class="listArticle" id="kapittel-1-punkt-10-ledd-1-punkt-1"><ul class="defaultList"><li><article class="listArticle" id="kapittel-1-punkt-10-ledd-1-punkt-1-punkt-1"><article class="legalP" id="kapittel-1-punkt-10-ledd-1-punkt-1-punkt-1-ledd-1">6 mm høye hvis nominell mengde er større enn 1&#xa0;000 g/100 cl,</article></article></li><li><article class="listArticle" id="kapittel-1-punkt-10-ledd-1-punkt-1-punkt-2"><article class="legalP" id="kapittel-1-punkt-10-ledd-1-punkt-1-punkt-2-ledd-1">4 mm høye hvis nominell mengde er 1&#xa0;000 g/100 cl eller mindre, men over 200 g/20 cl,</article></article></li><li><article class="listArticle" id="kapittel-1-punkt-10-ledd-1-punkt-1-punkt-3"><article class="legalP" id="kapittel-1-punkt-10-ledd-1-punkt-1-punkt-3-ledd-1">3 mm høye hvis nominell mengde er 200 g/20 cl eller mindre, men over 50 g/5 cl,</article></article></li><li><article class="listArticle" id="kapittel-1-punkt-10-ledd-1-punkt-1-punkt-4"><article class="legalP" id="kapittel-1-punkt-10-ledd-1-punkt-1-punkt-4-ledd-1">2 mm høye hvis nominell mengde er mindre enn 50 g/5 cl.</article></article></li></ul></article></li></ul><article class="marginIdArticle" id="kapittel-1-punkt-11"><article class="legalP" id="kapittel-1-punkt-11-ledd-1">I angivelsen skal tallet stå først, enheten etterpå.</article><article class="legalP" id="kapittel-1-punkt-11-ledd-2">Så lenge imperialsystemet er tillatt innen EU, kan angivelsen av den nominelle mengden i tillegg til ovenstående, være etterfulgt av en omregning til imperialenheter etter følgende omregningskoeffisienter:</article></article><ul class="defaultList"><li class="consolidationElement"><article class="listArticle" id="kapittel-1-punkt-11-ledd-2-punkt-1"><ul class="defaultList"><li><article class="listArticle" id="kapittel-1-punkt-11-ledd-2-punkt-1-punkt-1"><article class="legalP" id="kapittel-1-punkt-11-ledd-2-punkt-1-punkt-1-ledd-1">1 ml = 0,0352 fluid ounce</article></article></li><li><article class="listArticle" id="kapittel-1-punkt-11-ledd-2-punkt-1-punkt-2"><article class="legalP" id="kapittel-1-punkt-11-ledd-2-punkt-1-punkt-2-ledd-1">1 l = 1,760 pints eller 0,220 gallon</article></article></li><li><article class="listArticle" id="kapittel-1-punkt-11-ledd-2-punkt-1-punkt-3"><article class="legalP" id="kapittel-1-punkt-11-ledd-2-punkt-1-punkt-3-ledd-1">1 g = 0,0353 ounce (avoirdupoids)</article></article></li><li><article class="listArticle" id="kapittel-1-punkt-11-ledd-2-punkt-1-punkt-4"><article class="legalP" id="kapittel-1-punkt-11-ledd-2-punkt-1-punkt-4-ledd-1">1 kg = 2,205 pounds.</article></article></li></ul></article></li></ul><article class="marginIdArticle" id="kapittel-1-punkt-12"><article class="legalP" id="kapittel-1-punkt-12-ledd-1">Angivelsen i imperialenheter kan ikke være større enn de tilsvarende angivelser i SI-enheter.</article></article><article class="marginIdArticle" id="kapittel-1-punkt-13"><span class="data-marginOriginalId">3.2</span><article class="legalP" id="kapittel-1-punkt-13-ledd-1">Et merke eller en påskrift som gjør det mulig å identifisere påfyllingsvirksomheten eller den som har ansvaret for påfyllingen, eller importøren innen EØS-området.</article><article class="legalP" id="kapittel-1-punkt-13-ledd-2">Bokstaven liten e, som vist i vedlegg 3, med en høyde på minst 3 mm, skal påføres rett ved påskriften som angir nominell vekt eller volum. Denne e attesterer at ferdigpakningen tilfredsstiller kravene i denne forskriften.</article></article><article class="marginIdArticle" id="kapittel-1-punkt-14"><span class="data-marginOriginalId">4.</span><span class="miscHeadline"><i>Forpakkerens eller importørens ansvar</i></span><article class="legalP" id="kapittel-1-punkt-14-ledd-1">Påfyllingsvirksomheten eller den som har ansvar for påfyllingen, eller importøren, har ansvar for at ferdigpakningene tilfredsstiller denne forskriften. Vedkommende har videre ansvar for at det virkelige innholdet i ferdigpakninger kontrollmåles.</article><article class="legalP" id="kapittel-1-punkt-14-ledd-2">Kontrollmålingen skal foretas ved hjelp av et måleinstrument som oppfyller kravene fastsatt i eller i medhold av forskrift om målenheter og måling.</article><article class="legalP" id="kapittel-1-punkt-14-ledd-3">Dersom det virkelige innholdet i hver enkelt ferdigpakning ikke måles, kan innholdet sjekkes ved stikkprøver. Andre kontrollsystem som sikrer at innholdet i ferdigpakningene oppfyller kravene i forskriften, kan benyttes. Stikkprøvesystem eller andre kontrollsystem skal være etter retningslinjer som er godkjente av Justervesenet, og resultatene av kontrollene skal nedtegnes og arkiveres. Justervesenet skal ha tilgang til dette arkivet for å kunne se til at kontrollene er gjennomført regelmessig og korrekt.</article><article class="legalP" id="kapittel-1-punkt-14-ledd-4">Forpakkeren er forpliktet til å følge det godkjente kontrollsystemet og til å melde fra til Justervesenet om endringer i virksomheten som kan ha betydning for påfyllingen så som endringer av kontrollsystem, nye fyllemetoder eller nytt utstyr til bruk i påfyllingen.</article><article class="legalP" id="kapittel-1-punkt-14-ledd-5">Varer som har mengden uttrykt i volum, kan oppfylle plikten til kontrollmåling ved påfylling i flasker som er målebeholdere etter kravene i forskrift 21. desember 2007 nr. 1732 om flasker brukt som målebeholdere jf. direktiv 75/107/EØF, og kravene i denne forskriften.</article><article class="legalP" id="kapittel-1-punkt-14-ledd-6">Ved import fra et land utenfor EØS, kan importøren – i stedet for å foreta kontrollmålinger – legge frem bevis for at han har de nødvendige garantier som gjør at han kan påta seg ansvaret.</article></article><article class="marginIdArticle" id="kapittel-1-punkt-15"><span class="data-marginOriginalId">5.</span><span class="miscHeadline"><i>Kontroll som skal utføres hos forpakker eller importør</i></span><article class="legalP" id="kapittel-1-punkt-15-ledd-1">Kontroll for å sikre at ferdigpakningene oppfyller kravene i denne forskriften, utføres som stikkprøvekontroll hos forpakkeren eller hos importøren. Denne statistiske stikkprøvekontrollen utføres i overensstemmelse med reglene i vedlegg 2. Andre metoder kan også brukes, dersom metoden er godkjent av Justervesenet og anses for å være like effektiv som metoden i vedlegg 2.</article><article class="legalP" id="kapittel-1-punkt-15-ledd-2">Metoden anses for å være like effektiv når følgende krav er tilfredsstilte:<ul class="defaultList"><li data-li-identifier="-" data-name="-"><article class="listArticle" id="kapittel-1-punkt-15-ledd-2-punkt-1"><article class="legalP" id="kapittel-1-punkt-15-ledd-2-punkt-1-ledd-1">Funksjonsverdien (y-verdien) til punktet med variabel (x-verdi) 0,10 (sannsynlighet for godkjenning av partiet er lik 0,10) til kurven for operasjonskarakteristikken til første prøve, avviker med mindre enn 15&#xa0;% fra funksjonsverdien til det tilsvarende punktet til kurven for operasjonskarakteristikken til den anbefalte prøve i vedlegg 2.</article></article></li><li data-li-identifier="-" data-name="-"><article class="listArticle" id="kapittel-1-punkt-15-ledd-2-punkt-2"><article class="legalP" id="kapittel-1-punkt-15-ledd-2-punkt-2-ledd-1">Operasjonskarakteristikken med størrelsen (Qn-m)/s</article></article></li></ul></article></article><ul class="defaultList"><li class="consolidationElement"><article class="listArticle" id="kapittel-1-punkt-15-ledd-2-punkt-3"><ul class="defaultList"><li class="consolidationElement"><article class="listArticle" id="kapittel-1-punkt-15-ledd-2-punkt-3-punkt-1"><ul class="defaultList"><li><article class="listArticle" id="kapittel-1-punkt-15-ledd-2-punkt-3-punkt-1-punkt-1"><article class="legalP" id="kapittel-1-punkt-15-ledd-2-punkt-3-punkt-1-punkt-1-ledd-1">(m = partiets virkelige gjennomsnittlige mengde</article></article></li><li><article class="listArticle" id="kapittel-1-punkt-15-ledd-2-punkt-3-punkt-1-punkt-2"><article class="legalP" id="kapittel-1-punkt-15-ledd-2-punkt-3-punkt-1-punkt-2-ledd-1">Qn = nominell mengde</article></article></li><li><article class="listArticle" id="kapittel-1-punkt-15-ledd-2-punkt-3-punkt-1-punkt-3"><article class="legalP" id="kapittel-1-punkt-15-ledd-2-punkt-3-punkt-1-punkt-3-ledd-1">s = standardavvik til partiets virkelige mengde)</article></article></li><li><article class="listArticle" id="kapittel-1-punkt-15-ledd-2-punkt-3-punkt-1-punkt-4"><article class="legalP" id="kapittel-1-punkt-15-ledd-2-punkt-3-punkt-1-punkt-4-ledd-1">som funksjonsverdien for de to prøveplan gjelder at funksjonsverdien for punktet med variabel 0,10 i den første prøven (sannsynlighet for godkjenning for partiet er lik 0,10) avviker mindre enn 0,05 fra funksjonsverdien for det tilsvarende punkt for den anbefalte prøven i vedlegg 2.</article></article></li></ul></article></li></ul></article></li></ul></section><section class="section" data-name="vedlegg2" id="kapittel-2" data-lovdata-URL="LTI/forskrift/2007-12-21-1730/KAPITTEL_2"><h2>Vedlegg 2 til forskrift om e-merking av ferdigpakninger</h2><article class="defaultP"><i>Justervesenets kontroll av ferdigpakninger</i></article><article class="legalP" id="kapittel-2-ledd-1">Dette vedlegget setter retningslinjene for den statistiske kontrollen av partier av ferdigpakninger som skal tilfredsstille kravene i vedlegg 1.</article><article class="marginIdArticle" id="kapittel-2-punkt-1"><span class="data-marginOriginalId">1.</span><span class="miscHeadline"><i>Bestemmelse av ferdigpakningers virkelige innhold</i></span><article class="legalP" id="kapittel-2-punkt-1-ledd-1">Ferdigpakningers virkelige innhold kan måles direkte ved hjelp av vekter eller volummålere, eller indirekte for væsker ved å veie den innpakkede vare og måle varens tetthet.</article><article class="legalP" id="kapittel-2-punkt-1-ledd-2">Uansett metode skal feilen ved bestemmelse av en ferdigpaknings virkelige innhold, høyst være en femtedel av den negative toleransen for pakningens nominelle mengde.</article></article><article class="marginIdArticle" id="kapittel-2-punkt-2"><span class="data-marginOriginalId">2.</span><span class="miscHeadline"><i>Kontroll av partier av ferdigpakninger</i></span><article class="legalP" id="kapittel-2-punkt-2-ledd-1">Kontroll av ferdigpakninger utføres ved prøveuttaking, og består av to deler:<ul class="defaultList"><li data-li-identifier="-" data-name="-"><article class="listArticle" id="kapittel-2-punkt-2-ledd-1-punkt-1"><article class="legalP" id="kapittel-2-punkt-2-ledd-1-punkt-1-ledd-1">en kontroll av det virkelige innholdet av hver enkelt ferdigpakning i prøvepartiet</article></article></li><li data-li-identifier="-" data-name="-"><article class="listArticle" id="kapittel-2-punkt-2-ledd-1-punkt-2"><article class="legalP" id="kapittel-2-punkt-2-ledd-1-punkt-2-ledd-1">en annen kontroll av det gjennomsnittlige virkelige innhold av ferdigpakning i prøvepartiet.</article></article></li></ul></article><article class="legalP" id="kapittel-2-punkt-2-ledd-2">Et parti pakninger betraktes som godkjent, hvis resultatene fra begge kontrollene oppfyller godkjenningskriteriene.</article><article class="legalP" id="kapittel-2-punkt-2-ledd-3">For begge disse to deler finnes det to typer kontroll:<ul class="defaultList"><li data-li-identifier="-" data-name="-"><article class="listArticle" id="kapittel-2-punkt-2-ledd-3-punkt-1"><article class="legalP" id="kapittel-2-punkt-2-ledd-3-punkt-1-ledd-1">ikke-destruktiv kontroll, det vil si kontroll som ikke medfører åpning av emballasjen</article></article></li><li data-li-identifier="-" data-name="-"><article class="listArticle" id="kapittel-2-punkt-2-ledd-3-punkt-2"><article class="legalP" id="kapittel-2-punkt-2-ledd-3-punkt-2-ledd-1">destruktiv kontroll, det vil si kontroll som medfører åpning eller ødeleggelse av emballasjen.</article></article></li></ul></article><article class="legalP" id="kapittel-2-punkt-2-ledd-4">Destruktiv kontroll skal begrenses til et strengt nødvendig minimum, det vil si at destruktiv kontroll bare skal brukes når det ikke er praktisk mulig å bruke ikke-destruktiv kontroll. Normalt benyttes den ikke på partier under hundre enheter.</article></article><article class="marginIdArticle" id="kapittel-2-punkt-3"><span class="data-marginOriginalId">2.1</span><span class="miscHeadline"><i>Inndeling i partier med ferdigpakninger</i></span></article><article class="marginIdArticle" id="kapittel-2-punkt-4"><span class="data-marginOriginalId">2.1.1</span><article class="legalP" id="kapittel-2-punkt-4-ledd-1">Et parti består av alle de ferdigpakningene med samme nominelle mengde, samme type og samme fabrikat, som påfylles på samme sted, og som skal kontrolleres. Dets faktiske størrelse begrenses til nedenfor nevnte omfang.</article></article><article class="marginIdArticle" id="kapittel-2-punkt-5"><span class="data-marginOriginalId">2.1.2</span><article class="legalP" id="kapittel-2-punkt-5-ledd-1">Når kontrollen av ferdigpakningene foretas ved enden av pakkelinjen, skal partiets faktiske størrelse svare til pakkelinjens maksimale kapasitet per time, uten noen øvre grense på partiets faktiske størrelse. I øvrige tilfeller er også partiets faktiske størrelse lik maksimal kapasitet per time, men det begrenses til maksimalt 10&#xa0;000 ferdigpakninger.</article></article><article class="marginIdArticle" id="kapittel-2-punkt-6"><span class="data-marginOriginalId">2.1.3</span><article class="legalP" id="kapittel-2-punkt-6-ledd-1">For partier på mindre enn 100 ferdigpakninger skal den ikke-destruktive prøven være 100&#xa0;% når den utføres.</article></article><article class="marginIdArticle" id="kapittel-2-punkt-7"><span class="data-marginOriginalId">2.1.4</span><article class="legalP" id="kapittel-2-punkt-7-ledd-1">Forut for den kontrollen som er fastsatt i punkt 2.2 og 2.3, tas det tilfeldig ut fra partiet et antall ferdigpakninger som er tilstrekkelig for å kunne gjennomføre den kontrollen som krever den største prøveuttaking.</article><article class="legalP" id="kapittel-2-punkt-7-ledd-2">Til den andre kontrollen uttas det nødvendige antall prøver tilfeldig fra den første prøveuttaking og merkes. Merkingen av prøvene skal foretas før målingene påbegynnes.</article></article><article class="marginIdArticle" id="kapittel-2-punkt-8"><span class="data-marginOriginalId">2.2</span><span class="miscHeadline"><i>Kontroll av det virkelige innhold i en ferdigpakning</i></span><article class="legalP" id="kapittel-2-punkt-8-ledd-1">Det tillatte minsteinnhold finnes som ferdigpakningens nominelle mengde fratrukket den tilhørende negative toleransen.</article><article class="legalP" id="kapittel-2-punkt-8-ledd-2">De pakninger fra partiet som har et faktisk innhold som er mindre enn det tillatte minsteinnholdet, kalles feilemner.</article></article><article class="marginIdArticle" id="kapittel-2-punkt-9"><span class="data-marginOriginalId">2.2.1</span><span class="miscHeadline"><i>Ikke-destruktiv kontroll</i></span><article class="legalP" id="kapittel-2-punkt-9-ledd-1">Den ikke-destruktive kontrollen utføres etter «dobbelt stikkprøveplan» beskrevet i tabell 2.</article><article class="legalP" id="kapittel-2-punkt-9-ledd-2">Kontrollen starter med første stikkprøve, med det antall enheter som er angitt i tabellen.</article><article class="legalP" id="kapittel-2-punkt-9-ledd-3">Partiet godkjennes hvis antallet feilemner i første stikkprøve er mindre eller likt første godkjenningstall. Kontrollen avsluttes.</article><article class="legalP" id="kapittel-2-punkt-9-ledd-4">Partiet tilbakevises hvis antallet feilemner i første stikkprøve er høyere eller likt første tilbakevisningstall. Kontrollen avsluttes.</article><article class="legalP" id="kapittel-2-punkt-9-ledd-5">Hvis antallet feilemner i første stikkprøve er mellom første godkjenningstall og første tilbakevisningstall, skal det foretas ny kontroll: Andre stikkprøve. Størrelsen er angitt i tabell 2.</article><article class="legalP" id="kapittel-2-punkt-9-ledd-6">Nå skal antallet feilemner i første og andre stikkprøve adderes, og:<ul class="defaultList"><li data-li-identifier="-" data-name="-"><article class="listArticle" id="kapittel-2-punkt-9-ledd-6-punkt-1"><article class="legalP" id="kapittel-2-punkt-9-ledd-6-punkt-1-ledd-1">Partiet godkjennes hvis det totale antall feilemner er mindre eller lik andre godkjenningstall. Kontrollen avsluttes</article></article></li><li data-li-identifier="-" data-name="-"><article class="listArticle" id="kapittel-2-punkt-9-ledd-6-punkt-2"><article class="legalP" id="kapittel-2-punkt-9-ledd-6-punkt-2-ledd-1">Partiet tilbakevises hvis det totale antall feilemner er større eller likt andre tilbakevisningstall. Kontrollen avsluttes. <table><caption data-caption-placement="before"><i>Tabell 2: Ikke-destruktiv kontroll av innholdet i enkeltpakninger</i></caption><thead><tr><th data-text-align="left" data-vertical-align="top"><i>Partistørrelse</i></th><th colspan="3" data-text-align="left" data-vertical-align="top"><i>Stikkprøver</i></th><th colspan="2" data-text-align="left" data-vertical-align="top"><i>Antall feilemner</i></th></tr><tr><th data-text-align="left" data-vertical-align="top" /><th data-text-align="left" data-vertical-align="top"><i>Stikk-<br />prøvenr.</i></th><th data-text-align="left" data-vertical-align="top"><i>Størrelse</i></th><th data-text-align="left" data-vertical-align="top"><i>Akkumulert<br />størrelse</i></th><th data-text-align="left" data-vertical-align="top"><i>Godkjenn-<br />ingstall</i></th><th data-text-align="left" data-vertical-align="top"><i>Tilbakevisn-<br />ingstall</i></th></tr></thead><tbody><tr><td data-text-align="left" data-vertical-align="top">100 til 500</td><td data-text-align="left" data-vertical-align="top">1.</td><td data-text-align="left" data-vertical-align="top">30</td><td data-text-align="left" data-vertical-align="top">30</td><td data-text-align="left" data-vertical-align="top">1</td><td data-text-align="left" data-vertical-align="top">3</td></tr><tr><td data-text-align="left" data-vertical-align="top" /><td data-text-align="left" data-vertical-align="top">2.</td><td data-text-align="left" data-vertical-align="top">30</td><td data-text-align="left" data-vertical-align="top">60</td><td data-text-align="left" data-vertical-align="top">4</td><td data-text-align="left" data-vertical-align="top">5</td></tr><tr><td data-text-align="left" data-vertical-align="top">501 til 3&#xa0;200</td><td data-text-align="left" data-vertical-align="top">1.</td><td data-text-align="left" data-vertical-align="top">50</td><td data-text-align="left" data-vertical-align="top">50</td><td data-text-align="left" data-vertical-align="top">2</td><td data-text-align="left" data-vertical-align="top">5</td></tr><tr><td data-text-align="left" data-vertical-align="top" /><td data-text-align="left" data-vertical-align="top">2.</td><td data-text-align="left" data-vertical-align="top">50</td><td data-text-align="left" data-vertical-align="top">100</td><td data-text-align="left" data-vertical-align="top">6</td><td data-text-align="left" data-vertical-align="top">7</td></tr><tr><td data-text-align="left" data-vertical-align="top">minst 3&#xa0;201</td><td data-text-align="left" data-vertical-align="top">1.</td><td data-text-align="left" data-vertical-align="top">80</td><td data-text-align="left" data-vertical-align="top">80</td><td data-text-align="left" data-vertical-align="top">3</td><td data-text-align="left" data-vertical-align="top">7</td></tr><tr><td data-text-align="left" data-vertical-align="top" /><td data-text-align="left" data-vertical-align="top">2.</td><td data-text-align="left" data-vertical-align="top">80</td><td data-text-align="left" data-vertical-align="top">160</td><td data-text-align="left" data-vertical-align="top">8</td><td data-text-align="left" data-vertical-align="top">9</td></tr></tbody></table></article></article></li></ul></article></article><article class="marginIdArticle" id="kapittel-2-punkt-10"><span class="data-marginOriginalId">2.2.2</span><span class="miscHeadline"><i>Destruktiv kontroll</i></span><article class="legalP" id="kapittel-2-punkt-10-ledd-1">Destruktiv kontroll utføres i overensstemmelse med den «enkle stikkprøveplan» som er gjengitt i tabell 3, og gjennomføres bare hvis størrelsen på partiet er over hundre enheter.</article><article class="legalP" id="kapittel-2-punkt-10-ledd-2">Antallet ferdigpakninger som skal kontrolleres, er tjue.</article><article class="legalP" id="kapittel-2-punkt-10-ledd-3">Partiet godkjennes hvis antallet feilemner i stikkprøven er mindre eller lik godkjenningstallet.</article><article class="legalP" id="kapittel-2-punkt-10-ledd-4">Partiet tilbakevises hvis antallet feilemner i stikkprøven er større eller lik tilbakevisningstallet. <table><caption data-caption-placement="before"><i>Tabell 3: Destruktiv kontroll av innholdet i enkeltpakninger</i></caption><thead><tr><th data-text-align="left" data-vertical-align="top"><i>Partistørrelse</i></th><th data-text-align="left" data-vertical-align="top"><i>Stikkprøvestørrelse</i></th><th colspan="2" data-text-align="left" data-vertical-align="top"><i>Antall feilemner</i></th></tr><tr><th data-text-align="left" data-vertical-align="top" /><th data-text-align="left" data-vertical-align="top" /><th data-text-align="left" data-vertical-align="top"><i>Godkjennings-<br />tall</i></th><th data-text-align="left" data-vertical-align="top"><i>Tilbakevisn-<br />ingstall</i></th></tr></thead><tbody><tr><td data-text-align="left" data-vertical-align="top">Alle størrelser (&gt; 99)</td><td data-text-align="left" data-vertical-align="top">20</td><td data-text-align="left" data-vertical-align="top">1</td><td data-text-align="left" data-vertical-align="top">2</td></tr></tbody></table></article></article><article class="marginIdArticle" id="kapittel-2-punkt-11"><span class="data-marginOriginalId">2.3</span><article class="legalP" id="kapittel-2-punkt-11-ledd-1">Kontroll av gjennomsnittet av det virkelige innholdet av de enkelte pakninger i et parti ferdigpakninger.</article><article class="legalP" id="kapittel-2-punkt-11-ledd-2">Et parti ferdigpakninger betraktes som godkjent i denne kontrollen hvis gjennomsnittet</article></article><ul class="defaultList"><li><article class="listArticle" id="kapittel-2-punkt-11-ledd-2-punkt-1"><article class="legalP" id="kapittel-2-punkt-11-ledd-2-punkt-1-ledd-1"><img height="63" src="static/LTI//ltavd1/filer/grafikk/sf-20071221-1730-01-01.gif" width="81" /></article></article></li><li><article class="listArticle" id="kapittel-2-punkt-11-ledd-2-punkt-2"><article class="legalP" id="kapittel-2-punkt-11-ledd-2-punkt-2-ledd-1">av det virkelige innholdet x<sub>i</sub> av n ferdigpakninger fra et prøveparti, er større en følgende verdi:</article></article></li><li><article class="listArticle" id="kapittel-2-punkt-11-ledd-2-punkt-3"><article class="legalP" id="kapittel-2-punkt-11-ledd-2-punkt-3-ledd-1"><img height="42" src="static/LTI//ltavd1/filer/grafikk/sf-20071221-1730-02-01.gif" width="115" /></article></article></li><li><article class="listArticle" id="kapittel-2-punkt-11-ledd-2-punkt-4"><article class="legalP" id="kapittel-2-punkt-11-ledd-2-punkt-4-ledd-1">der <table><tbody><tr><td data-text-align="left" data-vertical-align="top">Qn</td><td data-text-align="left" data-vertical-align="top">er ferdigpakningenes nominelle mengde</td></tr><tr><td data-text-align="left" data-vertical-align="top">n</td><td data-text-align="left" data-vertical-align="top">er antall ferdigpakninger i et prøveparti</td></tr><tr><td data-text-align="left" data-vertical-align="top">s</td><td data-text-align="left" data-vertical-align="top">er standardavviket til partiets virkelige innhold</td></tr><tr><td data-text-align="left" data-vertical-align="top">t<sub>(0,995,v)</sub></td><td data-text-align="left" data-vertical-align="top">er 0,995-konfidensnivået for t-fordelingen med frihetsgrad v = n-1, se tabell 4.</td></tr><tr><td data-text-align="left" data-vertical-align="top">x<sub>i</sub></td><td data-text-align="left" data-vertical-align="top">betegner det virkelige innholdet av i'te emne av et prøveparti av n emner.</td></tr></tbody></table><table><caption data-caption-placement="before"><i>Tabell 4: t-verdier</i></caption><tbody><tr><td data-text-align="left" data-vertical-align="top">n</td><td data-text-align="left" data-vertical-align="top">t<sub>(0.995,v)</sub></td></tr><tr><td data-text-align="left" data-vertical-align="top">10</td><td data-text-align="left" data-vertical-align="top">3.17</td></tr><tr><td data-text-align="left" data-vertical-align="top">20</td><td data-text-align="left" data-vertical-align="top">2.85</td></tr><tr><td data-text-align="left" data-vertical-align="top">30</td><td data-text-align="left" data-vertical-align="top">2.75</td></tr><tr><td data-text-align="left" data-vertical-align="top">50</td><td data-text-align="left" data-vertical-align="top">2.68</td></tr><tr><td data-text-align="left" data-vertical-align="top">60</td><td data-text-align="left" data-vertical-align="top">2.66</td></tr><tr><td data-text-align="left" data-vertical-align="top">80</td><td data-text-align="left" data-vertical-align="top">2.64</td></tr><tr><td data-text-align="left" data-vertical-align="top" /><td data-text-align="left" data-vertical-align="top">2.58</td></tr></tbody></table></article></article></li><li class="consolidationElement"><article class="listArticle" id="kapittel-2-punkt-11-ledd-2-punkt-5"><ul class="defaultList"><li><article class="listArticle" id="kapittel-2-punkt-11-ledd-2-punkt-5-punkt-1"><article class="legalP" id="kapittel-2-punkt-11-ledd-2-punkt-5-punkt-1-ledd-1">Og standardavviket s er gitt ved</article></article></li><li><article class="listArticle" id="kapittel-2-punkt-11-ledd-2-punkt-5-punkt-2"><article class="legalP" id="kapittel-2-punkt-11-ledd-2-punkt-5-punkt-2-ledd-1"><img height="82" src="static/LTI//ltavd1/filer/grafikk/sf-20071221-1730-03-01.gif" width="158" /></article></article></li></ul></article></li></ul><article class="marginIdArticle" id="kapittel-2-punkt-12"><article class="legalP" id="kapittel-2-punkt-12-ledd-1">Kriteriene for godkjenning ved ikke-destruktiv kontroll er gitt i tabell 5, mens kriteriene for destruktiv kontroll er gitt i tabell 6. <table><caption data-caption-placement="before"><i>Tabell 5: Ikke-destruktiv kontroll av gjennomsnittet av enkeltpakninger</i></caption><thead><tr><th data-text-align="left" data-vertical-align="top"><i>Partistørrelse</i></th><th data-text-align="left" data-vertical-align="top"><i>Prøvens størrelse</i></th><th colspan="2" data-text-align="left" data-vertical-align="top"><i>Kriterier for:</i></th></tr><tr><th data-text-align="left" data-vertical-align="top" /><th data-text-align="left" data-vertical-align="top" /><th data-text-align="left" data-vertical-align="top"><i>Godkjenning</i></th><th data-text-align="left" data-vertical-align="top"><i>Tilbakevisning</i></th></tr></thead><tbody><tr><td data-text-align="left" data-vertical-align="top">100 t.o.m. 500</td><td data-text-align="left" data-vertical-align="top">30</td><td data-text-align="left" data-vertical-align="top"><img height="30" src="static/LTI//ltavd1/filer/grafikk/sf-20071221-1730-04-01.gif" width="107" /></td><td data-text-align="left" data-vertical-align="top"><img height="37" src="static/LTI//ltavd1/filer/grafikk/sf-20071221-1730-05-01.gif" width="125" /></td></tr><tr><td data-text-align="left" data-vertical-align="top">&gt; 500</td><td data-text-align="left" data-vertical-align="top">50</td><td data-text-align="left" data-vertical-align="top"><img height="34" src="static/LTI//ltavd1/filer/grafikk/sf-20071221-1730-06-01.gif" width="147" /></td><td data-text-align="left" data-vertical-align="top"><img height="30" src="static/LTI//ltavd1/filer/grafikk/sf-20071221-1730-07-01.gif" width="126" /></td></tr></tbody></table><table><caption data-caption-placement="before"><i>Tabell 6: Destruktiv kontroll av gjennomsnittet av enkeltpakninger</i></caption><thead><tr><th data-text-align="left" data-vertical-align="top"><i>Partistørrelse</i></th><th data-text-align="left" data-vertical-align="top"><i>Prøvens størrelse</i></th><th colspan="2" data-text-align="left" data-vertical-align="top"><i>Kriterier for:</i></th></tr><tr><th data-text-align="left" data-vertical-align="top" /><th data-text-align="left" data-vertical-align="top" /><th data-text-align="left" data-vertical-align="top"><i>Godkjenning</i></th><th data-text-align="left" data-vertical-align="top"><i>Tilbakevisning</i></th></tr></thead><tbody><tr><td data-text-align="left" data-vertical-align="top">Alle størrelser (&gt; 99)</td><td data-text-align="left" data-vertical-align="top">20</td><td data-text-align="left" data-vertical-align="top"><img height="29" src="static/LTI//ltavd1/filer/grafikk/sf-20071221-1730-08-01.gif" width="129" /></td><td data-text-align="left" data-vertical-align="top"><img height="32" src="static/LTI//ltavd1/filer/grafikk/sf-20071221-1730-09-01.gif" width="130" /></td></tr></tbody></table></article></article></section><section class="section" data-name="vedlegg3" id="kapittel-3" data-lovdata-URL="LTI/forskrift/2007-12-21-1730/KAPITTEL_3"><h2>Vedlegg 3 til forskrift om e-merking av ferdigpakninger</h2><article class="defaultP"><i>e-merket</i></article><article class="legalP" id="kapittel-3-ledd-1">Det e-merket som er omtalt i denne forskriften, skal ha en utforming som vist på figuren nedenfor.</article><article class="legalP" id="kapittel-3-ledd-2">Figurens dimensjoner er relative i forhold til den ytre (betegnet med lengden 1 i figuren) sirkelens diameter.<ul class="defaultList"><li><article class="listArticle" id="kapittel-3-ledd-2-punkt-1"><article class="legalP" id="kapittel-3-ledd-2-punkt-1-ledd-1"><img height="520" src="static/LTI//ltavd1/filer/grafikk/sf-20071221-1730-10-01.gif" width="639" /></article></article></li></ul></article></section></main></body></html>