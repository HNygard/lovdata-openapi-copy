<!DOCTYPE html><html lang="no"><head><title>Forskrift om endring i forskrift om verdipapirfonds handel med derivater.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-03-23-309</dd><dt class="dokid">DokumentID</dt><dd class="dokid">LTI/forskrift/2007-03-23-309</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 3 s 451</dd><dt class="dateInForce">I kraft fra</dt><dd class="dateInForce">2007-03-23</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-07-08-800</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-06-12-52/§4-5</li><li>lov/1981-06-12-52/§4-11</li></ul></dd><dt class="dateOfPublication">Kunngjort</dt><dd class="dateOfPublication">2007-03-27</dd><dt class="journalNumber">Journalnummer</dt><dd class="journalNumber">2007-0239</dd><dt class="titleShort">Korttittel</dt><dd class="titleShort">Endr. i forskrift om handel med derivater</dd><dt class="title">Tittel</dt><dd class="title">Forskrift om endring i forskrift om verdipapirfonds handel med derivater.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 23. mars 2007 med hjemmel i lov 12. juni 1981 nr. 52 om verdipapirfond § 4-5 første ledd nr. 6 og annet ledd og § 4-11 første ledd. Jf. EØS-avtalen art. 36 og 40 og vedlegg IX nr. 30 (direktiv 85/611/EØF med senere endringer).</dd><dt class="refid">RefID</dt><dd class="refid">forskrift/2007-03-23-309</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om verdipapirfonds handel med derivater.<ul class="tocSubUl"><li>I<ul class="tocSubUl"><li>§ 1. Plassering i derivater</li><li>§ 2. Generelle begrensninger</li><li>§ 3. Særregler for enkelte derivater</li><li>§ 3a. Salg på termin og utstedelse av kjøpsopsjon mv.</li><li>§ 4. Plasseringsregler til verdipapirfondloven § 4-8 og § 4-9</li><li>§ 5. Krav til interne systemer og rutiner</li><li>§ 6. Informasjon</li><li>§ 7. Overgangsregler og ikrafttredelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-03-23-309" id="dokument"><h1>Forskrift om endring i forskrift om verdipapirfonds handel med derivater.</h1><section class="section" data-name="kapI" id="kapittel-1" data-lovdata-URL="LTI/forskrift/2007-03-23-309/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 8. juli 2002 nr. 800 om verdipapirfonds handel med derivater gjøres følgende endringer:</article> <article class="defaultP" margin-top="true">§ 1 til § 3 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Plassering i derivater</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Kapitalinnskudd i verdipapirfond som nevnt i lov 12. juni 1981 nr. 52 om verdipapirfond (verdipapirfondloven) kan bare plasseres i derivater i samsvar med bestemmelsene i denne forskrift, med mindre annet følger av lov.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Med derivater menes i denne forskrift finansielle instrumenter som nevnt i lov 19. juni 1997 nr. 79 om verdipapirhandel § 1-2 annet ledd nr. 4-7. Derivatet må ha et finansielt instrument som nevnt i verdipapirfondloven § 4-5, en finansiell indeks, rente, valuta eller vekslingskurs som underliggende.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Kredittilsynet kan gi tillatelse til at fond kan investere i derivater som nevnt i lov 19. juni 1997 nr. 79 om verdipapirhandel § 1-2 annet ledd nr. 8 dersom fondet ikke skal markedsføres innen EØS etter reglene i direktiv 85/611/EØF. Kredittilsynet kan i slik tillatelse gi regler som utfyller, supplerer eller avviker fra regler gitt i denne forskrift.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Når et omsettelig verdipapir eller pengemarkedsinstrument inneholder et derivatelement, skal derivatelementet følge bestemmelsene i denne forskrift.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Generelle begrensninger</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Et verdipapirfonds totale eksponering knyttet til derivater skal ikke overstige verdien av fondets forvaltningskapital. Ved beregning av den totale eksponeringen skal det tas utgangspunkt i nåværende verdi av underliggende, motpartsrisikoen, fremtidige markedssvingninger, og tiden som er tilgjengelig for å stenge posisjonene. Kredittilsynet kan gi nærmere regler om beregning av verdipapirfonds totale eksponering knyttet til derivater.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Et forvaltningsselskap for verdipapirfond kan ikke på vegne av fondet benytte derivater som ledd i en strategi for å oppnå kontroll med utsteder av det underliggende til derivatet.</article></article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Særregler for enkelte derivater</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Plasseringer i derivater basert på omsettelige verdipapirer (jf. verdipapirfondloven § 4-5 første ledd nr. 1) er ikke tillatt med mindre verdipapirene oppfyller de vilkår som følger av verdipapirfondloven § 4-6 første ledd nr. 1-3. Tilsvarende gjelder for derivater basert på pengemarkedsinstrumenter så lenge disse underliggende ikke oppfyller kravene i verdipapirfondloven § 4-6 annet ledd om pengemarkedsinstrumenter omsatt på andre markeder.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Valutaderivater kan bare benyttes til sikring av valutaeksponering i fondets øvrige plasseringer, jf. verdipapirfondloven § 4-5 første ledd nr. 5.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Unoterte derivater må daglig kunne verdiberegnes på en pålitelig og verifiserbar måte. På forvaltningsselskapets initiativ må unoterte derivater på ethvert tidspunkt kunne selges, innløses eller stenges ved en motgående handel til en rimelig pris.</article><article class="numberedLegalP" data-numerator="4" id="kapittel-1-foreslåttparagraf-3-nummer-4">(4) Unoterte derivater må inngås mot bank, forsikringsselskap eller verdipapirforetak med tillatelse fra en EØS-stat. Motparten må minst ha rating «investment grade» fra et anerkjent ratingbyrå. Første punktum begrenser ikke adgangen til oppgjørssentral med tillatelse etter lov 19. juni 1997 nr. 79 om verdipapirhandel § 6-1 eller tilsvarende institusjon fra annen EØS-stat til å tre inn som part eller garantere for oppfyllelse av derivatkontrakter.</article><article class="numberedLegalP" data-numerator="5" id="kapittel-1-foreslåttparagraf-3-nummer-5">(5) Kredittilsynet kan ved enkeltvedtak gjøre unntak fra første ledd dersom fondet ikke skal markedsføres innen EØS etter reglene i direktiv 85/611/EØF.</article></article> <article class="defaultP" margin-top="true">Ny § 3a skal lyde:</article><article class="futureLegalArticle" data-name="§3a" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 3a</span>. <span class="legalArticleTitle">Salg på termin og utstedelse av kjøpsopsjon mv.</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Verdipapirfond kan foreta salg på termin og utstede kjøpsopsjon etter reglene i annet til åttende ledd. Med salg på termin menes i bestemmelsen her også den delen i en bytteavtale som har framtidige forpliktelser og rettigheter som i solgt termin.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Ved fysisk oppgjør må forvaltningsselskapet påse at leveringsrisikoen er fullt dekket til enhver tid fra det tidspunkt motparten tidligst kan kreve levering. Leveringsrisiko kan dekkes ved<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-nummer-2-punkt-1"><article class="legalP" id="kapittel-1-foreslåttparagraf-4-nummer-2-punkt-1-ledd-1">eie av underliggende</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-nummer-2-punkt-2"><article class="legalP" id="kapittel-1-foreslåttparagraf-4-nummer-2-punkt-2-ledd-1">innlån av underliggende</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-nummer-2-punkt-3"><article class="legalP" id="kapittel-1-foreslåttparagraf-4-nummer-2-punkt-3-ledd-1">utlånt underliggende med tilbakelevering før oppgjørsfrist for shortsalget</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-4-nummer-2-punkt-4"><article class="legalP" id="kapittel-1-foreslåttparagraf-4-nummer-2-punkt-4-ledd-1">kjøp av underliggende på termin</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-4-nummer-2-punkt-5"><article class="legalP" id="kapittel-1-foreslåttparagraf-4-nummer-2-punkt-5-ledd-1">kjøp av underliggende med kjøpsopsjon</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-4-nummer-2-punkt-6"><article class="legalP" id="kapittel-1-foreslåttparagraf-4-nummer-2-punkt-6-ledd-1">andre svært likvide finansielle instrumenter med en markedskurs som utvikler seg svært likt med, herunder er sterkt positivt korrelert med, terminens eller kjøpsopsjonens underliggende. Det forutsettes at også underliggende er svært likvid. Slik dekning kan bare benyttes i ekstraordinære situasjoner.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-4-nummer-3">(3) Ved både fysisk og finansielt oppgjør må forvaltningsselskapet påse at markedsrisiko er fullt dekket til enhver tid fra avtaletidspunktet. Ved beregning av markedsrisiko må det ses hen til de faktorer som direkte eller indirekte bestemmer risikoen ved terminsalget eller utstedelsen av kjøpsopsjonen, herunder blant annet løpetid, innløsningspris, markedsverdi, likviditet og sammenheng med underliggende. Verdipapirfondet kan ikke i noe tilfelle påta seg større markedsrisiko enn det som er tillatt etter reglene om eksponering knyttet til derivater og øvrige regler om plassering. Markedsrisiko kan dekkes ved:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-nummer-3-punkt-1"><article class="legalP" id="kapittel-1-foreslåttparagraf-4-nummer-3-punkt-1-ledd-1">eie av underliggende finansielle instrument</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-nummer-3-punkt-2"><article class="legalP" id="kapittel-1-foreslåttparagraf-4-nummer-3-punkt-2-ledd-1">utlånte underliggende med tilbakelevering før oppgjørsfrist for shortsalget</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-nummer-3-punkt-3"><article class="legalP" id="kapittel-1-foreslåttparagraf-4-nummer-3-punkt-3-ledd-1">kjøp av underliggende på termin</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-4-nummer-3-punkt-4"><article class="legalP" id="kapittel-1-foreslåttparagraf-4-nummer-3-punkt-4-ledd-1">kjøp av underliggende med kjøpsopsjon</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-4-nummer-3-punkt-5"><article class="legalP" id="kapittel-1-foreslåttparagraf-4-nummer-3-punkt-5-ledd-1">likvide finansielle instrumenter med en markedskurs som utvikler seg svært likt med, herunder er sterkt positivt korrelert med, terminens eller kjøpsopsjonens underliggende</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-4-nummer-3-punkt-6"><article class="legalP" id="kapittel-1-foreslåttparagraf-4-nummer-3-punkt-6-ledd-1">kontanter</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-4-nummer-3-punkt-7"><article class="legalP" id="kapittel-1-foreslåttparagraf-4-nummer-3-punkt-7-ledd-1">likvide gjeldsinstrumenter med lav kredittrisiko.</article></article></li></ul></article><article class="numberedLegalP" data-numerator="4" id="kapittel-1-foreslåttparagraf-4-nummer-4">(4) Med likvide instrumenter som nevnt i tredje ledd bokstav e) og g) menes instrumenter som innen sju arbeidsdager kan omgjøres til kontanter.</article><article class="numberedLegalP" data-numerator="5" id="kapittel-1-foreslåttparagraf-4-nummer-5">(5) Dekning i instrumenter som nevnt i tredje ledd bokstav e) og g) skal beregnes på en måte som sikrer at kravet til full dekning er oppfylt. Daglig markedsverdi skal i alle tilfelle reduseres med et beløp som minst tilsvarer:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-nummer-5-punkt-1"><article class="legalP" id="kapittel-1-foreslåttparagraf-4-nummer-5-punkt-1-ledd-1">5 prosent av aksjer, grunnfondsbevis og derivater med aksjer og grunnfondsbevis som underliggende. For opsjoner skal fratrekket baseres på markedsverdien av underliggende multiplisert med opsjonens delta.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-nummer-5-punkt-2"><article class="legalP" id="kapittel-1-foreslåttparagraf-4-nummer-5-punkt-2-ledd-1">estimert verdireduksjon ved 0,5 prosentpoeng økning av internrenten til obligasjoner, sertifikater og derivater med obligasjoner og sertifikater som underliggende. For opsjoner skal fratrekket baseres på markedsverdien av underliggende multiplisert med opsjonens delta.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-nummer-5-punkt-3"><article class="legalP" id="kapittel-1-foreslåttparagraf-4-nummer-5-punkt-3-ledd-1">50 prosent av markedsverdien til andre finansielle instrumenter. For opsjoner skal fratrekket baseres på markedsverdien av underliggende multiplisert med opsjonens delta.</article></article></li></ul></article><article class="numberedLegalP" data-numerator="6" id="kapittel-1-foreslåttparagraf-4-nummer-6">(6) Reglene som gjelder for plasseringer i finansielle instrumenter utstedt av samme selskap i vpfl. § 4-8 og nærværende forskrift § 4 skal gjelde så langt de passer for solgt termin eller solgt kjøpsopsjon. Ved beregning av eksponering skal følgende verdier benyttes:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-nummer-6-punkt-1"><article class="legalP" id="kapittel-1-foreslåttparagraf-4-nummer-6-punkt-1-ledd-1">terminer: Markedsverdien av underliggende</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-nummer-6-punkt-2"><article class="legalP" id="kapittel-1-foreslåttparagraf-4-nummer-6-punkt-2-ledd-1">opsjoner: Markedsverdien av underliggende multiplisert med opsjonens delta.</article></article></li></ul></article><article class="numberedLegalP" data-numerator="7" id="kapittel-1-foreslåttparagraf-4-nummer-7">(7) Reglene i vpfl. § 4-9 skal ikke hensyntas i forhold til underliggende i solgt termin eller solgt kjøpsopsjon.</article><article class="numberedLegalP" data-numerator="8" id="kapittel-1-foreslåttparagraf-4-nummer-8">(8) Kredittilsynet avgjør i tvilstilfelle hva som anses som full dekning etter annet til femte ledd. Kredittilsynet kan ved enkeltvedtak gjøre unntak fra kravene i bestemmelsen her.</article></article> <article class="defaultP" margin-top="true">§ 4 til § 7 skal lyde:</article><article class="futureLegalArticle" data-name="§4" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Plasseringsregler til verdipapirfondloven § 4-8 og § 4-9</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) I forhold til verdipapirfondloven § 4-8 annet ledd nr. 1-3 skal derivater hensyntas slik at underliggende til derivater medregnes på følgende måter:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-nummer-1-punkt-1"><article class="legalP" id="kapittel-1-foreslåttparagraf-5-nummer-1-punkt-1-ledd-1">Rett eller plikt til kjøp skal legges til fondets øvrige plasseringer mot samme utsteder</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-nummer-1-punkt-2"><article class="legalP" id="kapittel-1-foreslåttparagraf-5-nummer-1-punkt-2-ledd-1">Rett eller plikt til salg kan trekkes fra fondets øvrige plasseringer mot samme utsteder.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Følgende verdier skal benyttes ved beregningen etter første ledd:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-5-nummer-2-punkt-1"><article class="legalP" id="kapittel-1-foreslåttparagraf-5-nummer-2-punkt-1-ledd-1">Terminer og bytteavtaler: Markedsverdien av underliggende</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-nummer-2-punkt-2"><article class="legalP" id="kapittel-1-foreslåttparagraf-5-nummer-2-punkt-2-ledd-1">Opsjoner: Markedsverdien av underliggende multiplisert med opsjonens delta.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-5-nummer-3">(3) For derivater med aksjer eller obligasjoner som underliggende, og der fondet skal etterligne sammensetningen av en indeks, vil grensene i verdipapirfondloven § 4-8a komme til anvendelse dersom betingelsene i nevnte bestemmelse er oppfylt.</article><article class="numberedLegalP" data-numerator="4" id="kapittel-1-foreslåttparagraf-5-nummer-4">(4) Ved plassering i unoterte derivater skal risikoeksponeringen mot samme motpart beregnes etter reglene i § 8-3 i forskrift 22. juni 2000 nr. 632 om minstekrav til kapitaldekning for markedsrisiko mv. for kredittinstitusjoner og verdipapirforetak (CAD-forskriften) som igjen henviser til § 5, § 6 og § 6a i forskrift 22. oktober 1990 nr. 875 om minstekrav til kapitaldekning i finansinstitusjoner og verdipapirforetak (kapitaldekningsforskriften). Risikoeksponeringen mot samme motpart må ikke overstige:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-5-nummer-4-punkt-1"><article class="legalP" id="kapittel-1-foreslåttparagraf-5-nummer-4-punkt-1-ledd-1">10% av fondets eiendeler når motparten er en kredittinstitusjon</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-nummer-4-punkt-2"><article class="legalP" id="kapittel-1-foreslåttparagraf-5-nummer-4-punkt-2-ledd-1">5% av fondets eiendeler mot andre motparter enn kredittinstitusjoner.</article></article></li></ul></article><article class="numberedLegalP" data-numerator="5" id="kapittel-1-foreslåttparagraf-5-nummer-5">(5) Fjerde ledd begrenser ikke adgangen til oppgjørssentral med tillatelse etter lov 19. juni 1997 nr. 79 om verdipapirhandel § 6-1 eller tilsvarende institusjon fra annen EØS-stat til å tre inn som part eller garantere for oppfyllelse av derivatkontrakter.</article><article class="numberedLegalP" data-numerator="6" id="kapittel-1-foreslåttparagraf-5-nummer-6">(6) I forhold til verdipapirfondloven § 4-9 første og annet ledd skal derivater hensyntas slik at underliggende til derivater medregnes på følgende måter:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-nummer-6-punkt-1"><article class="legalP" id="kapittel-1-foreslåttparagraf-5-nummer-6-punkt-1-ledd-1">Rett eller plikt til kjøp skal legges til fondets øvrige plasseringer mot samme utsteder</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-nummer-6-punkt-2"><article class="legalP" id="kapittel-1-foreslåttparagraf-5-nummer-6-punkt-2-ledd-1">Rett eller plikt til salg kan ikke trekkes fra fondets øvrige plasseringer mot samme utsteder.</article></article></li></ul></article><article class="numberedLegalP" data-numerator="7" id="kapittel-1-foreslåttparagraf-5-nummer-7">(7) Følgende verdier skal benyttes ved beregningen etter sjette ledd:<p class="leddfortsettelse">Terminer, opsjoner og bytteavtaler: markedsverdien av underliggende.</p></article><article class="numberedLegalP" data-numerator="8" id="kapittel-1-foreslåttparagraf-5-nummer-8">(8) § 4 første og fjerde ledd kommer ikke til anvendelse dersom underliggende til derivatet er en aksje- eller obligasjonsindeks som oppfyller betingelsene angitt i verdipapirfondloven § 4-8a første ledd nr. 2 til 4.</article><article class="numberedLegalP" data-numerator="9" id="kapittel-1-foreslåttparagraf-5-nummer-9">(9) Kredittilsynet kan ved enkeltvedtak gjøre unntak fra kravene i bestemmelsen her.</article></article><article class="futureLegalArticle" data-name="§5" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Krav til interne systemer og rutiner</span></span><article class="numberedLegalP" data-numerator="1" id="kapittel-1-foreslåttparagraf-6-nummer-1">(1) Forvaltningsselskapet skal til enhver tid ha oppdaterte retningslinjer og rutinebeskrivelser for utførelsen av de enkelte operasjoner knyttet til derivathandelen. Forvaltningsselskapet skal til enhver tid besitte kompetanse som står i forhold til den risiko som ligger i selskapets derivathandel.</article><article class="numberedLegalP" data-numerator="2" id="kapittel-1-foreslåttparagraf-6-nummer-2">(2) Forvaltningsselskap skal ha risikostyringssystemer som til enhver tid sikrer overvåking og måling av risikoen ved derivatposisjonene og deres bidrag til risikoen i hele fondets portefølje.</article><article class="numberedLegalP" data-numerator="3" id="kapittel-1-foreslåttparagraf-6-nummer-3">(3) Forvaltningsselskapet skal ha systemer for markedsriktig og uavhengig fastsettelse av verdien på unoterte derivater.</article></article><article class="futureLegalArticle" data-name="§6" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Informasjon</span></span><article class="numberedLegalP" data-numerator="1" id="kapittel-1-foreslåttparagraf-7-nummer-1">(1) Før et forvaltningsselskap benytter derivater på vegne av et verdipapirfond, skal det i fondets vedtekter inntas opplysninger om:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-7-nummer-1-punkt-1"><article class="legalP" id="kapittel-1-foreslåttparagraf-7-nummer-1-punkt-1-ledd-1">at forvaltningsselskapet kan benytte derivater på vegne av fondet</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-7-nummer-1-punkt-2"><article class="legalP" id="kapittel-1-foreslåttparagraf-7-nummer-1-punkt-2-ledd-1">hvilke derivatinstrumenter som kan anvendes</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-7-nummer-1-punkt-3"><article class="legalP" id="kapittel-1-foreslåttparagraf-7-nummer-1-punkt-3-ledd-1">om forventet risiko og forventet avkastning på fondets underliggende verdipapirportefølje reduseres, forblir uendret eller øker som følge av derivatinvesteringene</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-7-nummer-1-punkt-4"><article class="legalP" id="kapittel-1-foreslåttparagraf-7-nummer-1-punkt-4-ledd-1">fondets grense for eksponering dersom fondet kan øke sin risiko ved bruk av derivatstrategier og eksponeringen er lavere enn maksimalgrensen fastsatt i § 2 første ledd.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-7-nummer-2">(2) Forvaltningsselskapet plikter å gi informasjon om formålet med og omfanget av fondets bruk av derivater i rapporter til andelseierne og i salgsmaterialet. Informasjonen skal være tilstrekkelig til, og gitt på et slikt tidspunkt, at andelseierne kan vurdere hvordan bruken av derivater kan påvirke fondets forventede avkastning og risiko.</article><article class="numberedLegalP" data-numerator="3" id="kapittel-1-foreslåttparagraf-7-nummer-3">(3) Forvaltningsselskap for fond som kan øke sin risiko ved bruk av derivatstrategier plikter å inkludere en eksplisitt advarsel i sitt informasjonsmateriale om at derivatinvesteringer er risikofylte. I slike fond skal begrepet «derivat» eller «derivater» fremgå av betegnelsen på fondet.</article><article class="numberedLegalP" data-numerator="4" id="kapittel-1-foreslåttparagraf-7-nummer-4">(4) Det skal i prospektet opplyses om plasseringer i derivater etter forskrift 28. juli 1994 nr. 750 om prospekt for verdipapirfond.</article><article class="numberedLegalP" data-numerator="5" id="kapittel-1-foreslåttparagraf-7-nummer-5">(5) Kredittilsynet kan gi regler om rapportering av plassering i derivater.</article></article><article class="futureLegalArticle" data-name="§7" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Overgangsregler og ikrafttredelse</span></span><article class="numberedLegalP" data-numerator="1" id="kapittel-1-foreslåttparagraf-8-nummer-1">(1) Forvaltningsselskap for verdipapirfond kan ikke tilby fond som kan øke sin risiko ved bruk av derivatstrategier før 1. januar 2003. Forvaltningsselskap som markedsfører UCITS-fond i andre EØS-land kan frem til 13. februar 2004 bare benytte derivater for å oppnå en hensiktsmessig forvaltning av fondet.</article><article class="numberedLegalP" data-numerator="2" id="kapittel-1-foreslåttparagraf-8-nummer-2">(2) Forskriften trer i kraft straks. Samtidig oppheves forskrift 17. august 1993 nr. 808 om verdipapirfonds handel med opsjoner og terminer og regler 30. august 1994 for verdipapirfonds handel med opsjoner og terminer fastsatt med hjemmel i verdipapirfondloven § 4-6 og § 4-7.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2007-03-23-309/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>