<!DOCTYPE html><html lang="no"><head><title>Forskrift om endring i forskrift (Nr. 17) om avgiftsforvaltningen og avgiftskontrollen og om klagenemndas organisasjon og saksbehandling.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-04-13-405</dd><dt class="dokid">DokumentID</dt><dd class="dokid">LTI/forskrift/2007-04-13-405</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 4 s 505</dd><dt class="dateInForce">I kraft fra</dt><dd class="dateInForce">2008-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1969-12-19-15</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1969-06-19-66/§6</li><li>lov/1969-06-19-66/§57</li><li>lov/1969-06-19-66/§75</li></ul></dd><dt class="dateOfPublication">Kunngjort</dt><dd class="dateOfPublication">2007-04-17</dd><dt class="journalNumber">Journalnummer</dt><dd class="journalNumber">2007-0292</dd><dt class="titleShort">Korttittel</dt><dd class="titleShort">Endr. i forskrift om avgiftsforvaltningen</dd><dt class="title">Tittel</dt><dd class="title">Forskrift om endring i forskrift (Nr. 17) om avgiftsforvaltningen og avgiftskontrollen og om klagenemndas organisasjon og saksbehandling.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res 13. april 2007 med hjemmel i lov 19. juni 1969 nr. 66 om merverdiavgift § 6, § 57 og § 75. Fremmet av Finansdepartementet.</dd><dt class="refid">RefID</dt><dd class="refid">forskrift/2007-04-13-405</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift (Nr. 17) om avgiftsforvaltningen og avgiftskontrollen og om klagenemndas organisasjon og saksbehandling.<ul class="tocSubUl"><li>I<ul class="tocSubUl"><li>§ 1.</li><li>§ 2.</li><li>§ 3.</li><li>§ 5.</li><li>§ 6.</li><li>§ 12.</li><li>§ 13.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-04-13-405" id="dokument"><h1>Forskrift om endring i forskrift (Nr. 17) om avgiftsforvaltningen og avgiftskontrollen og om klagenemndas organisasjon og saksbehandling.</h1><section class="section" data-name="kapI" id="kapittel-1" data-lovdata-URL="LTI/forskrift/2007-04-13-405/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift (Nr. 17) 19. desember 1969 nr. 15 om avgiftsforvaltningen og avgiftskontrollen og om klagenemndas organisasjon og saksbehandling gjøres følgende endringer:</article> <article class="defaultP" margin-top="true">§ 1, § 2 og § 3 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>.</span><article class="legalP" id="kapittel-1-foreslåttparagraf-1-ledd-1">Avgiftsforvaltningens organer – avgiftsmyndighetene – etter lov om merverdiavgift er skattekontorene i første instans. Skattedirektoratet er overordnet avgiftsmyndighet. Skattedirektoratet fordeler oppgaver mellom skattekontorene.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>.</span><article class="legalP" id="kapittel-1-foreslåttparagraf-2-ledd-1">Klagenemnda for merverdiavgift er avgiftsmyndighet i klager over vedtak etter lovens kapittel XIII og § 73, med de begrensninger som følger av merverdiavgiftsloven § 57 annet ledd. Det samme gjelder i klager over vedtak etter § 28 om sletting eller registrering i avgiftsmanntallet når det samtidig klages over vedtak etter første punktum som har direkte sammenheng med registrerings- eller slettingsvedtaket. For øvrig er Klagenemnda for merverdiavgift ikke avgiftsmyndighet.</article></article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>.</span><article class="legalP" id="kapittel-1-foreslåttparagraf-3-ledd-1">Toll- og avgiftsetaten er avgiftsmyndighet når merverdiavgift pliktes betalt ved innførsel av varer, jf. lovens kapittel XVI, og ved utbetaling av kompensasjon etter lovens § 22 annet ledd.</article><article class="legalP" id="kapittel-1-foreslåttparagraf-3-ledd-2">Oppkreving, tilbakebetaling og inndrivelse med hjemmel i lovens kapittel XV hører under skattekontoret.</article><article class="legalP" id="kapittel-1-foreslåttparagraf-3-ledd-3">Departementet kan gi nærmere regler om skattekontorets og toll- og avgiftsetatens arbeid med merverdiavgiften.</article></article> <article class="defaultP" margin-top="true">Overskriften til kapittel 3 skal lyde:</article><span class="futuretitle" id="kapittel-1-foreslåttittel-1">Kap. III. Skattedirektoratet og skattekontorene.</span> <article class="defaultP" margin-top="true">§ 5 og § 6 skal lyde:</article><article class="futureLegalArticle" data-name="§5" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 5</span>.</span><article class="legalP" id="kapittel-1-foreslåttparagraf-4-ledd-1">Skattedirektoratet har den sentrale ledelse av avgiftsforvaltningen og avgiftskontrollen. Det gir bindende forskrifter og instrukser for skattekontorenes arbeid. Det påser at regelverket om merverdiavgift praktiseres korrekt og ensartet i hele riket.</article></article><article class="futureLegalArticle" data-name="§6" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 6</span>.</span><article class="legalP" id="kapittel-1-foreslåttparagraf-5-ledd-1">Skattekontoret forestår avgiftsforvaltningen og avgiftskontrollen i første instans. Skattekontoret treffer vedtak etter loven når dette ikke er tillagt annen myndighet.</article><article class="legalP" id="kapittel-1-foreslåttparagraf-5-ledd-2">Skattekontoret fører register over registrerte næringsdrivende.</article></article> <article class="defaultP" margin-top="true">§ 7 første punktum skal lyde:</article><article class="legalP" id="kapittel-1-ledd-2">Om saksbehandlingen gjelder forvaltningslovens regler, med de tilleggsregler som følger av denne forskrift og det unntak fra forvaltningsloven § 16 som følger av merverdiavgiftsloven § 54 siste ledd og unntak fra forvaltningsloven § 36 tredje ledd som følger av merverdiavgiftsloven § 57a.</article> <article class="defaultP" margin-top="true">§ 8 skal lyde:</article><article class="legalP" id="kapittel-1-ledd-3">Skattekontoret kontrollerer innkomne omsetningsoppgaver ved bokettersyn, opplysningspålegg, ligningsgjennomgåelser og andre høvelige kontrolltiltak.</article> <article class="defaultP" margin-top="true">§ 9 første punktum skal lyde:</article><article class="legalP" id="kapittel-1-ledd-4">Skattekontoret sender melding om avgiftsfastsettelse til de avgiftspliktige.</article> <article class="defaultP" margin-top="true">§ 10 skal lyde:</article><article class="legalP" id="kapittel-1-ledd-5">Klage over vedtak etter merverdiavgiftsloven kapittel XIII og § 73 behandles av Klagenemnda for merverdiavgift, med de begrensninger som følger av merverdiavgiftsloven § 57 annet ledd. Det samme gjelder klage over vedtak etter merverdiavgiftsloven § 28 om registrering eller sletting i avgiftsmanntallet når det samtidig klages over vedtak etter første punktum som har direkte sammenheng med registrerings- eller slettingsvedtaket.</article><article class="legalP" id="kapittel-1-ledd-6">Bestemmelsen i første ledd er ikke til hinder for at skattekontoret tar et påklaget vedtak opp til prøving og omgjøring.</article> <article class="defaultP" margin-top="true">§ 11 første punktum skal lyde:</article><article class="legalP" id="kapittel-1-ledd-7">Klage over skattekontorenes vedtak utenom tilfelle som nevnt i § 10 avgjøres av Skattedirektoratet.</article> <article class="defaultP" margin-top="true">§ 12 og § 13 skal lyde:</article><article class="futureLegalArticle" data-name="§12" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 12</span>.</span><article class="legalP" id="kapittel-1-foreslåttparagraf-6-ledd-1">Klagen fremsettes skriftlig for skattekontoret innen 3 uker fra det tidspunkt underretning om vedtaket er kommet frem til den avgiftspliktige. Klage over opplysningspålegg eller bokettersyn mv. skal likevel fremsettes innen 3 dager, eller straks dersom pålegget er muntlig, jf. forvaltningslovens § 14 og § 15.</article><article class="legalP" id="kapittel-1-foreslåttparagraf-6-ledd-2">Skattekontoret kan gi oppreisning mot oversittelse av klagefrist etter reglene i forvaltningslovens § 31. Nektelse av å gi oppreisning kan påklages til klageorganet i saken.</article></article><article class="futureLegalArticle" data-name="§13" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 13</span>.</span><article class="legalP" id="kapittel-1-foreslåttparagraf-7-ledd-1">Skattekontoret kan oppheve eller endre vedtaket når det finner at klagen fører fram.</article><article class="legalP" id="kapittel-1-foreslåttparagraf-7-ledd-2">Vil ikke skattekontoret etterkomme klagen oversendes saken uten ugrunnet opphold til Skattedirektoratet med skattekontorets uttalelse. Samtidig sendes gjenpart av uttalelsen til den avgiftspliktige.</article></article> <article class="defaultP" margin-top="true">§ 14 annet ledd skal lyde:</article><article class="legalP" id="kapittel-1-ledd-8">Finansdepartementet kan bestemme at klage over Toll- og avgiftsetatens vedtak etter tollovens § 37, § 38, § 57 og § 59 overlates til Klagenemnda for merverdiavgift.</article> <article class="defaultP" margin-top="true">§ 15 oppheves.</article> <article class="defaultP" margin-top="true">§ 17 skal lyde:</article><article class="legalP" id="kapittel-1-ledd-9">Skattekontoret forbereder Klagenemndas saker og avgir innstilling om det vedtak det mener Klagenemnda bør gjøre i saken. Innstillingen må inneholde redegjørelse for det faktiske forhold den bygger på og for de anførsler avgiftspliktige bygger klagen på.</article><article class="legalP" id="kapittel-1-ledd-10">Sakens dokumenter skal følge skattekontorets innstilling.</article> <article class="defaultP" margin-top="true">§ 18 annet ledd skal lyde:</article><article class="legalP" id="kapittel-1-ledd-11">Klagenemndas leder kan bestemme at skattekontoret og klageren skal ha rett til å møte ved muntlig behandling i nemnda.</article> <article class="defaultP" margin-top="true">§ 19 nytt tredje ledd skal lyde:</article><article class="legalP" id="kapittel-1-ledd-12">Skattedirektoratet bestemmer hvordan sekretariatsfunksjonen for klagenemnda skal organiseres.</article> <article class="defaultP" margin-top="true">§ 19 nåværende tredje ledd blir nytt fjerde ledd.</article> <article class="defaultP" margin-top="true">§ 20 skal lyde:</article><article class="legalP" id="kapittel-1-ledd-13">Når klagenemnda har fattet vedtak, sender skattekontoret umiddelbart vedtaket til klager.</article></section><section class="section" data-name="kapII" id="kapittel-2" data-lovdata-URL="LTI/forskrift/2007-04-13-405/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2008.</article></section></main></body></html>