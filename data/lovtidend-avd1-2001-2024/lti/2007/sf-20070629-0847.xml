<!DOCTYPE html><html lang="no"><head><title>Forskrift om endring i forskrift til friskolelova</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-06-29-847</dd><dt class="dokid">DokumentID</dt><dd class="dokid">LTI/forskrift/2007-06-29-847</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 7 s 1043</dd><dt class="dateInForce">I kraft fra</dt><dd class="dateInForce">2007-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-07-14-932</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-07-04-84/§2-1</li><li>lov/2003-07-04-84/§2-3</li><li>lov/2003-07-04-84/§3-1</li><li>lov/2003-07-04-84/§3-7</li><li>lov/2003-07-04-84/§3-11</li><li>lov/2003-07-04-84/§4-3</li><li>lov/2003-07-04-84/§6-1</li><li>lov/2003-07-04-84/§6-2</li><li>lov/2003-07-04-84/§6a-1</li><li>lov/2003-07-04-84/§6a-2</li><li>lov/2003-07-04-84/§7-2</li></ul></dd><dt class="dateOfPublication">Kunngjort</dt><dd class="dateOfPublication">2007-07-10</dd><dt class="lastupdated">Rettet</dt><dd class="lastupdated">2007-07-13 (heimelsfeltet; heimelstilvisingar til kapitlane)</dd><dt class="journalNumber">Journalnummer</dt><dd class="journalNumber">2007-0687</dd><dt class="titleShort">Korttittel</dt><dd class="titleShort">Endr. i forskrift til friskolelova</dd><dt class="title">Tittel</dt><dd class="title">Forskrift om endring i forskrift til friskolelova</dd><dt class="miscInformation">Annet om dokumentet</dt><dd class="miscInformation">Fastsett av Kunnskapsdepartementet 29. juni 2007 med heimel i lov 4. juli 2003 nr. 84 om private skolar med rett til statstilskot (privatskolelova) § 2-1 sjette ledd, § 2-3 andre ledd, § 3-1 femte ledd, § 3-7 tredje ledd, § 3-11, § 4-3 fjerde ledd, § 6-1 tredje ledd, § 6-2 første ledd, § 6A-1 andre og tredje ledd, § 6A-2 andre ledd og § 7-2 tredje ledd.</dd><dt class="refid">RefID</dt><dd class="refid">forskrift/2007-06-29-847</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til friskolelova<ul class="tocSubUl"><li>I<ul class="tocSubUl"><li>§ 1-1. Verkeområdet</li><li>§ 4-2. Verkeområdet</li><li>§ 6-3. Dispensasjon frå kravet om gratis skyss</li><li>§ 6-4. Vilkår for dispensasjon frå kravet om gratis skyss</li><li>§ 9-1. Statstilskot til grunnskolar</li><li>§ 12-1. Søknadsfrist</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-06-29-847" id="dokument"><h1>Forskrift om endring i forskrift til friskolelova</h1><section class="section" data-name="kapI" id="kapittel-1" data-lovdata-URL="LTI/forskrift/2007-06-29-847/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 14. juli 2006 nr. 932 til friskolelova gjøres følgende endringer:</article> <article class="defaultP" margin-top="true">Tittelen på forskriften skal lyde:</article> <article class="defaultP" margin-top="true"><i>Forskrift til privatskolelova</i></article> <article class="defaultP" margin-top="true">Heimelsfeltet til forskriften skal lyde:</article><article class="legalP" id="kapittel-1-ledd-2">Fastsett av Kunnskapsdepartementet 14. juli 2006 med heimel i lov 4. juli 2003 nr. 84 om private skolar med rett til statstilskot (privatskolelova) § 2-1 sjette ledd, § 2-3 andre ledd, § 3-1 femte ledd, § 3-7 tredje ledd, § 3-11, § 4-3 fjerde ledd, § 6-1 tredje ledd, § 6-2 første ledd, § 6A-1 andre og tredje ledd, § 6A-2 andre ledd og § 7-2 tredje ledd.</article> <article class="defaultP" margin-top="true">§ 1-1 skal lyde:</article><article class="futureLegalArticle" data-name="§1-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-1</span>. <span class="legalArticleTitle">Verkeområdet</span></span><article class="legalP" id="kapittel-1-foreslåttparagraf-1-ledd-1">Denne forskrifta gjeld skolar som driv verksemd etter privatskolelova.</article></article> <article class="defaultP" margin-top="true">Heimelstilvisinga etter kapittel 2 skal lyde:</article><article class="legalP" id="kapittel-1-ledd-3">(Heimel: privatskolelova § 7-2 tredje ledd.)</article> <article class="defaultP" margin-top="true">§ 2-1 første punktum skal lyde:</article><article class="legalP" id="kapittel-1-ledd-4">Skolen skal jamleg vurdere i kva grad organiseringa, tilrettelegginga og gjennomføringa av opplæringa medverkar til å nå dei måla som er fastsette i den læreplanen skolen har fått godkjend etter privatskolelova § 2-3 og § 6A-2.</article> <article class="defaultP" margin-top="true">§ 2-4 andre og tredje ledd skal lyde:</article><article class="legalP" id="kapittel-1-ledd-5">For elevar som får spesialundervisning, jf. privatskolelova § 3-6, og når det dessutan er klart at prøvene ikkje vil ha mykje å seie for opplæringa til eleven, kan skolen gjere vedtak om å frita eleven frå å delta i prøvene. Det same gjeld grunnskoleelevar som får særskild språkopplæring etter privatskolelova § 3-5, og elevar som går i vidaregåande opplæring, og som følgjer individuell opplæringsplan i norsk. Eleven sjølv eller foreldra eller dei føresette kan likevel bestemme at eleven skal ta prøvene.</article><article class="legalP" id="kapittel-1-ledd-6">Skolar som er godkjende på grunnlag av ei anerkjend pedagogisk retning, skal kunne søkje om å leggje prøvene til eit anna trinn enn det som er fastsett, eller søkje fritak frå å delta i prøvene. Slike søknader må grunngivast ut frå læreplanane til skolen. Søknaden skal sendast til Utdanningsdirektoratet.</article> <article class="defaultP" margin-top="true">Kapittel 3 overskrifta og heimelstilvisinga skal lyde:</article><span class="futuretitle" id="kapittel-1-foreslåttittel-1">Kapittel 3. Vurdering av elevar i grunnskolar</span><article class="legalP" id="kapittel-1-ledd-7">(Heimel: privatskolelova § 2-3 andre ledd.)</article> <article class="defaultP" margin-top="true">§ 3-1 første ledd skal lyde:</article><article class="legalP" id="kapittel-1-ledd-8">Elevar i grunnskolar som driv verksemd etter privatskolelova har rett til vurdering etter reglane i dette kapitlet.</article> <article class="defaultP" margin-top="true">§ 3-1 tredje ledd første punktum skal lyde:</article><article class="legalP" id="kapittel-1-ledd-9">Elevar i skolar godkjende på grunnlag av ei anerkjend pedagogisk retning og som nyttar alternative vurderingsformer godkjende av departementet, har rett til vurdering etter skolen sitt godkjende system for vurdering.</article> <article class="defaultP" margin-top="true">§ 3-2 første ledd andre punktum skal lyde:</article><article class="legalP" id="kapittel-1-ledd-10">Skolen skal minst to gonger i året ha ein planlagd og strukturert samtale med foreldra eller dei føresette om korleis eleven arbeider til dagleg, og gjere greie for korleis eleven står i forhold til kompetansemåla i faga og dei andre måla i den læreplanen skolen har fått godkjend etter privatskolelova § 2-3.</article> <article class="defaultP" margin-top="true">§ 3-4 andre ledd første punktum skal lyde:</article><article class="legalP" id="kapittel-1-ledd-11">Både på barne- og ungdomstrinnet skal ein gi vurdering utan karakter i form av ei beskrivande vurdering av korleis eleven står i forhold til kompetansemåla i faga og dei andre måla i den læreplanen skolen har fått godkjend etter privatskolelova § 2-3, med sikte på at eleven på beste måte skal kunne nå desse måla.</article> <article class="defaultP" margin-top="true">§ 3-5 første ledd andre punktum skal lyde:</article><article class="legalP" id="kapittel-1-ledd-12">Kva for fag som skal ha vurdering med karakter, er fastsett i den læreplanen skolen har fått godkjend etter privatskolelova § 2-3.</article> <article class="defaultP" margin-top="true">§ 3-7 første punktum skal lyde:</article><article class="legalP" id="kapittel-1-ledd-13">Grunnlaget for vurdering med karakterar, eller ei anna godkjend vurdering, er kompetansemåla i læreplanane for fag slik dei er fastsette i den læreplanen skolen har fått godkjend etter privatskolelova § 2-3.</article> <article class="defaultP" margin-top="true">§ 3-13 skal lyde:</article><article class="legalP" id="kapittel-1-ledd-14">For elevar som blir fritekne for opplæringsplikt etter privatskolelova § 3-3 andre ledd, gjeld dei siste terminkarakterane, eller ei anna godkjend vurdering, som siste vurdering, jf. § 3-26 og § 5-1.</article> <article class="defaultP" margin-top="true">§ 3-14 første ledd skal lyde:</article><article class="legalP" id="kapittel-1-ledd-15">Eksamen skal vere i samsvar med den læreplanen skolen har fått godkjend etter privatskolelova § 2-3.</article> <article class="defaultP" margin-top="true">§ 3-20 første ledd skal lyde:</article><article class="legalP" id="kapittel-1-ledd-16">Elevar med behov for særskild tilrettelegging skal kunne få lagt forholda til rette slik at dei kan få vist kompetansen sin ut frå kompetansemåla i fag i den læreplanen skolen har fått godkjend etter privatskolelova § 2-3. Tiltaka må vere tilpassa behova til den enkelte og vere eigna til å utlikne problema til eleven så langt råd er. Tiltaka må ikkje føre til at eleven får fordelar framfor andre som ikkje får tilrettelegging ved eksamen og prøver gjennom året. Tilrettelegginga må heller ikkje vere så omfattande at eleven ikkje blir prøvd i kompetansemåla i fag i den læreplanen skolen har fått godkjend etter privatskolelova § 2-3. Der det i kompetansemåla er krav om skriftlege eller munnlege dugleikar, er det ikkje høve til å leggje til rette slik at desse dugleikane ikkje blir prøvde når slik prøving er fastsett i eksamensforma for faget.</article> <article class="defaultP" margin-top="true">Heimelstilvisinga etter kapittel 4 skal lyde:</article><article class="legalP" id="kapittel-1-ledd-17">(Heimel: privatskolelova § 2-3 andre ledd.)</article> <article class="defaultP" margin-top="true">Kapittel 4 første deloverskrift skal lyde:</article> <article class="defaultP" margin-top="true"><i>Verkeområdet og definisjonar</i></article> <article class="defaultP" margin-top="true">§ 4-1 første ledd første punktum skal lyde:</article><article class="legalP" id="kapittel-1-ledd-18">Elevar i vidaregåande skolar som driv verksemd etter privatskolelova har rett til vurdering etter reglane i dette kapitlet.</article> <article class="defaultP" margin-top="true">§ 4-1 andre ledd første punktum skal lyde:</article><article class="legalP" id="kapittel-1-ledd-19">Elevar i skolar godkjende på grunnlag av ei anerkjend pedagogisk retning og som nyttar alternative vurderingsformer godkjende av departementet, har rett til vurdering etter skolen sitt godkjende system for vurdering.</article> <article class="defaultP" margin-top="true">§ 4-2 skal lyde:</article><article class="futureLegalArticle" data-name="§4-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4-2</span>. <span class="legalArticleTitle">Verkeområdet</span></span><article class="legalP" id="kapittel-1-foreslåttparagraf-2-ledd-1">Reglane i dette kapitlet handlar om<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">vurdering, eksamen og dokumentasjonsordningar som gjeld vidaregåande opplæring etter privatskolelova</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">karaktersystemet i vidaregåande skole</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">oppmelding til eksamen</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1">fritak for vurdering i fag</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-1-punkt-5"><article class="legalP" id="kapittel-1-foreslåttparagraf-2-ledd-1-punkt-5-ledd-1">reaksjonar ved brot på eksamensføresegnene.</article></article></li></ul></article></article> <article class="defaultP" margin-top="true">§ 4-3 bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-6"><article class="legalP" id="kapittel-1-foreslåttparagraf-2-ledd-1-punkt-6-ledd-1">Elev er etter reglane i dette kapitlet ein som er teken inn i ein vidaregåande skole som driv verksemd etter privatskolelova og som har teke imot plassen og møter til opplæringa.</article></article></li></ul></article> <article class="defaultP" margin-top="true">§ 4-5 første ledd første punktum skal lyde:</article><article class="legalP" id="kapittel-1-ledd-20">I vidaregåande opplæring skal ein gi vurdering utan karakter i form av ei beskrivande vurdering av korleis eleven står i forhold til kompetansemåla i faga og i den læreplanen skolen har fått godkjend etter privatskolelova § 2-3, med sikte på at dei på beste måte skal kunne nå desse måla.</article> <article class="defaultP" margin-top="true">§ 4-6 tredje ledd andre punktum skal lyde:</article><article class="legalP" id="kapittel-1-ledd-21">Elevane skal også få terminkarakterar etter 2. termin på dei årstrinna der det ikkje er fastsett kompetansemål i faget i den læreplanen skolen har fått godkjend etter privatskolelova § 2-3.</article> <article class="defaultP" margin-top="true">§ 4-6 femte ledd første punktum skal lyde:</article><article class="legalP" id="kapittel-1-ledd-22">Standpunktkarakterar er karakterar som blir gitt ved slutten av opplæringa på kvart årstrinn i fag der det i den læreplanen skolen har fått godkjend etter privatskolelova § 2-3 er fastsett kompetansemål på årstrinnet i faget, og i prosjekt til fordjuping.</article> <article class="defaultP" margin-top="true">§ 4-7 første ledd første punktum skal lyde:</article><article class="legalP" id="kapittel-1-ledd-23">Grunnlaget for vurdering med karakter, eller ei anna godkjend vurdering, i faga er kompetansemåla i læreplanane for fag slik dei er fastsette i den læreplanen skolen har fått godkjend etter privatskolelova § 2-3.</article> <article class="defaultP" margin-top="true">§ 4-8 tredje og fjerde ledd skal lyde:</article><article class="legalP" id="kapittel-1-ledd-24">Relatert til dei kompetansemåla i faget som er fastsette i den læreplanen skolen har fått godkjend etter privatskolelova § 2-3, har dei enkelte karaktergradane dette innhaldet:</article> <article class="defaultP" margin-top="true">Over middels måloppnåing i faget:<p class="leddfortsettelse">Karakteren 6 og karakteren 5. Karakteren 6 gir uttrykk for svært høg måloppnåing i faget. Eleven viser sjølvstende og utmerkjer seg spesielt. Karakteren 5 gir uttrykk for høg måloppnåing i faget, men eleven viser noko mindre sjølvstende.</p></article> <article class="defaultP" margin-top="true">Middels måloppnåing i faget:<p class="leddfortsettelse">Karakteren 4 og karakteren 3. Karakteren 4 gir uttrykk for middels eller noko over middels måloppnåing i faget. Karakteren 3 gir uttrykk for noko under middels måloppnåing i faget.</p></article> <article class="defaultP" margin-top="true">Under middels måloppnåing i faget:<p class="leddfortsettelse">Karakteren 2 og karakteren 1. Karakteren 2 gir uttrykk for mangelfull og usikker måloppnåing i faget. Karakteren 1 gir uttrykk for svært svak og utilstrekkeleg, eventuelt inga måloppnåing i faget.</p></article><article class="legalP" id="kapittel-1-ledd-25">I enkelte fag kan det i staden for talkarakterar brukast vurderinga bestått/ikkje bestått. Kva for fag dette gjeld, er fastsett i den læreplanen skolen har fått godkjend etter privatskolelova § 2-3. For å få karakteren bestått skal innhaldet i karakteren 2 leggjast til grunn.</article> <article class="defaultP" margin-top="true">§ 4-13 første ledd skal lyde:</article><article class="legalP" id="kapittel-1-ledd-26">Eksamen skal vere i samsvar med læreplanen skolen har fått godkjend etter privatskolelova § 2-3.</article> <article class="defaultP" margin-top="true">§ 4-21 første ledd første punktum skal lyde:</article><article class="legalP" id="kapittel-1-ledd-27">Elevar med behov for særskild tilrettelegging skal kunne få lagt forholda til rette slik at dei kan få vist kompetansen sin ut frå kompetansemåla i fag i den læreplanen skolen har fått godkjend etter privatskolelova § 2-3.</article> <article class="defaultP" margin-top="true">§ 4-21 første ledd fjerde punktum skal lyde:</article><article class="legalP" id="kapittel-1-ledd-28">Tilrettelegginga må heller ikkje vere så omfattande at eleven ikkje blir prøvd i kompetansemåla i fag i den læreplanen skolen har fått godkjend etter privatskolelova § 2-3.</article> <article class="defaultP" margin-top="true">§ 4-27 første ledd skal lyde:</article><article class="legalP" id="kapittel-1-ledd-29">Alle som har gjennomgått vidaregåande opplæring etter privatskolelova, har rett til å få opplæringa dokumentert.</article> <article class="defaultP" margin-top="true">§ 4-28 andre ledd første punktum skal lyde:</article><article class="legalP" id="kapittel-1-ledd-30">For å få utferda vitnemål, må som hovudregel alle fag og eksamenar som skal stå på vitnemålet i samsvar den læreplanen skolen har fått godkjend etter privatskolelova § 2-3 vere bestått.</article> <article class="defaultP" margin-top="true">§ 4-31 første ledd andre punktum skal lyde:</article><article class="legalP" id="kapittel-1-ledd-31">I den læreplanen skolen har fått godkjend etter privatskolelova § 2-3 står det kva for fag dette gjeld.</article> <article class="defaultP" margin-top="true">Heimelstilvisinga etter kapittel 5 skal lyde:</article><article class="legalP" id="kapittel-1-ledd-32">(Heimel: privatskolelova § 2-3 andre ledd.)</article> <article class="defaultP" margin-top="true">Heimelstilvisinga etter kapittel 6 skal lyde:</article><article class="legalP" id="kapittel-1-ledd-33">(Heimel: privatskolelova § 3-7 tredje ledd.)</article> <article class="defaultP" margin-top="true">§ 6-1 skal lyde:</article><article class="legalP" id="kapittel-1-ledd-34">Heimfylket har ansvaret for skyss for elevar som har slik rett etter reglane i privatskolelova § 3-7 første ledd. Heimfylket kan velje om eleven skal få gratis skyss eller full skyssgodtgjersle.</article> <article class="defaultP" margin-top="true">§ 6-3 og § 6-4 skal lyde:</article><article class="futureLegalArticle" data-name="§6-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 6-3</span>. <span class="legalArticleTitle">Dispensasjon frå kravet om gratis skyss</span></span><article class="legalP" id="kapittel-1-foreslåttparagraf-3-ledd-1">Dispensasjon frå plikta for heimfylket til å sørgje for gratis skoleskyss, jf. privatskolelova § 3-7, kan etter søknad frå heimfylket til departementet givast når vilkåra i § 6-4 og § 6-5 er oppfylte.</article></article><article class="futureLegalArticle" data-name="§6-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 6-4</span>. <span class="legalArticleTitle">Vilkår for dispensasjon frå kravet om gratis skyss</span></span><article class="legalP" id="kapittel-1-foreslåttparagraf-4-ledd-1">Dispensasjon frå plikta til å sørgje for gratis skoleskyss etter privatskolelova § 3-7 kan etter søknad til departementet givast når desse vilkåra er oppfylte:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">heimfylket må ha ei ordning med subsidierte rabattkort for ungdom. Prisen må ikkje overstige 50% av vanleg månadskort for vaksne.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">eit rabattkort må omfatte ordinær reise til og frå skolen eller, om eleven går på skole utanfor sitt eige heimfylke, til og frå fylkesgrensa for fylket der eleven bur, til og frå arbeid og fritidsaktivitetar.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-ledd-1-punkt-3"><article class="legalP" id="kapittel-1-foreslåttparagraf-4-ledd-1-punkt-3-ledd-1">rabattkortet må i tillegg til ordinær skoleskyss kunne nyttast både på dagtid og kveldstid alle dagar. Dei aktuelle kollektive transportmidla som rabattkortet gjeld for, må vere godt utbygde og ha jamlege avgangar.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-4-ledd-1-punkt-4"><article class="legalP" id="kapittel-1-foreslåttparagraf-4-ledd-1-punkt-4-ledd-1">ordninga må omfatte minst heile skoleåret.</article></article></li></ul></article></article> <article class="defaultP" margin-top="true">§ 6-5 første ledd skal lyde:</article><article class="legalP" id="kapittel-1-ledd-35">Søknader om dispensasjon frå privatskolelova § 3-7 blir avgjorde av departementet.</article> <article class="defaultP" margin-top="true">Heimelstilvisinga etter kapittel 7 skal lyde:</article><article class="legalP" id="kapittel-1-ledd-36">(Heimel: privatskolelova § 3-11.)</article> <article class="defaultP" margin-top="true">§ 7-2 første ledd andre punktum skal lyde:</article><article class="legalP" id="kapittel-1-ledd-37">Ved overgangen frå grunnskole til vidaregåande opplæring skal det leggjast særleg vekt på rådgiving om kva dei ulike utdanningsprogramma fører fram til.</article> <article class="defaultP" margin-top="true">Kapittel 8 overskrifta og heimelstilvisinga skal lyde:</article><span class="futuretitle" id="kapittel-1-foreslåttittel-2">Kapittel 8. Krav om politiattest ved tilsetjing i grunnskolar og vidaregåande skolar</span><article class="legalP" id="kapittel-1-ledd-38">(Heimel: privatskolelova § 4-3 fjerde ledd.)</article> <article class="defaultP" margin-top="true">§ 8-1 første punktum skal lyde:</article><article class="legalP" id="kapittel-1-ledd-39">Alle som skal tilsetjast i grunnskolar og vidaregåande skolar som driv verksemd etter privatskolelova, skal leggje fram politiattest.</article> <article class="defaultP" margin-top="true">§ 8-2 første ledd skal lyde:</article><article class="legalP" id="kapittel-1-ledd-40">Med politiattest etter privatskolelova § 4-3 første og andre ledd er meint ein politiattest som viser om personen er sikta, tiltalt eller dømd for brot på straffelova § 193, § 194, § 195, § 196, § 197, § 199, § 200 andre ledd og § 201 bokstav c. Med politiattest etter privatskolelova § 4-3 tredje ledd er meint ein politiattest som viser om personen er sikta, tiltalt eller dømd for brot på straffelova § 192, § 193, § 194, § 195, § 196, § 197, § 199, § 200 første og andre ledd og § 201 bokstav b og c. Attesten skal ikkje vere eldre enn 3 månader.</article> <article class="defaultP" margin-top="true">§ 8-3 første ledd tredje punktum skal lyde:</article><article class="legalP" id="kapittel-1-ledd-41">Det skal i tilbodet takast atterhald om at forhold nemnde i privatskolelova § 4-3 og forskrifta § 8-2 kan medføre endring i tilbodet om stilling.</article> <article class="defaultP" margin-top="true">Kapittel 9 skal lyde:</article><span class="futuretitle" id="kapittel-1-foreslåttittel-3">Kapittel 9. Statstilskot til grunnskolar</span><article class="legalP" id="kapittel-1-ledd-42">(Heimel: privatskolelova § 6-1 tredje ledd.)</article><article class="futureLegalArticle" data-name="§9-1" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 9-1</span>. <span class="legalArticleTitle">Statstilskot til grunnskolar</span></span><article class="legalP" id="kapittel-1-foreslåttparagraf-5-ledd-1">Ved utrekninga av statstilskot etter privatskolelova § 6-1 første og tredje ledd skal det for grunnskolar i Noreg også takast omsyn til skilnaden mellom utgiftene i den kommunen skolen ligg og utgiftene på landsbasis.</article></article> <article class="defaultP" margin-top="true">Heimelstilvisinga etter kapittel 10 skal lyde:</article><article class="legalP" id="kapittel-1-ledd-43">(Heimel: privatskolelova § 6-2 første ledd og § 6A-8 tredje ledd.)</article> <article class="defaultP" margin-top="true">§ 10-1 skal lyde:</article><article class="legalP" id="kapittel-1-ledd-44">I tillegg til dei ordinære skolepengane kan skolane ta inntil 3000 kr per år for elevar i grunnskolen og inntil 4000 kr per år for elevar i den vidaregåande skolen for dekning av utgifter til husleige eller kapitalkostnader, jf. privatskolelova § 6-2 første ledd og § 6A-8 tredje ledd.</article> <article class="defaultP" margin-top="true">Heimelstilvisinga etter kapittel 11 skal lyde:</article><article class="legalP" id="kapittel-1-ledd-45">(Heimel: privatskolelova § 3-1 femte ledd.)</article> <article class="defaultP" margin-top="true">§ 11-1 første og annet ledd skal lyde:</article><article class="legalP" id="kapittel-1-ledd-46">Vidaregåande skoler som driv verksemd etter privatskolelova kan som hovudregel ikkje ta inn vaksne søkarar utan rett til vidaregåande opplæring, jf. privatskolelova § 3-1 andre ledd første punktum. Følgjande skolar kan likevel ta inn vaksne søkarar utan rett til vidaregåande opplæring:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-46-punkt-1"><article class="legalP" id="kapittel-1-ledd-46-punkt-1-ledd-1">Vidaregåande skolar som gir yrkesretta opplæring som ikkje blir gitt ved vidaregåande offentlege skolar, jf. privatskolelova § 6A-3 andre ledd</article></article></li><li data-li-identifier="2." data-name="2."><article class="listArticle" id="kapittel-1-ledd-46-punkt-2"><article class="legalP" id="kapittel-1-ledd-46-punkt-2-ledd-1">Særskilde skolar for funksjonshemma, jf. privatskolelova § 3-1 andre ledd andre punktum.</article></article></li></ul></article><article class="legalP" id="kapittel-1-ledd-47">I tillegg kan desse skolane ta inn vaksne søkarar utan rett til vidaregåande opplæring:<p class="leddfortsettelse">Danielsen Intensivgymnas med inntil 186 elevar</p><p class="leddfortsettelse">Gjennestad gartnerskole med inntil 58 elevar</p><p class="leddfortsettelse">Aglo videregående skole med inntil 43 elevar</p><p class="leddfortsettelse">Bybroen videregående skole med inntil 95 elevar</p><p class="leddfortsettelse">Danielsen videregående skole med inntil 19 elevar</p><p class="leddfortsettelse">Handelsinstituttet med inntil 69 elevar</p><p class="leddfortsettelse">Handverksskolen med inntil 15 elevar</p><p class="leddfortsettelse">Holgersens videregående skole med inntil <i>27</i> elevar</p><p class="leddfortsettelse">Kristen vidaregåande skole – Nordland med inntil 40 elevar</p><p class="leddfortsettelse">Kristen videregående skole i Trøndelag (KVT) med inntil 21 elevar</p><p class="leddfortsettelse">Lukas Stiftelsen videregående skole med inntil 74 elevar</p><p class="leddfortsettelse">Natur vidaregåande skole med inntil 89 elevar</p><p class="leddfortsettelse">Nordborg Kristen videregående skole med inntil 13 elevar</p><p class="leddfortsettelse">Norsk Fotterapeutskole med inntil 28 elevar</p><p class="leddfortsettelse">Oslo Sanitetsforenings hjelpepleierskole med inntil 36 elevar</p><p class="leddfortsettelse">Plus-Skolen med inntil 44 elevar</p><p class="leddfortsettelse">Tomb Jordbruksskole med inntil 21 elevar</p><p class="leddfortsettelse">Tyrifjord videregående skole med inntil 13 elevar</p><p class="leddfortsettelse">Uldals videregående skole med inntil 65 elevar</p><p class="leddfortsettelse">Val videregående skole med inntil 9 elevar</p><p class="leddfortsettelse">Vinterlandbruksskulen på Jæren med inntil 21 elevar</p><p class="leddfortsettelse">Vinterlandbruksskulen i Ryfylke med inntil 20 elevar</p><p class="leddfortsettelse">Wang Handelsskole og Gymnas med inntil 45 elevar</p><p class="leddfortsettelse">Østfold Møbelsnekkerskole med inntil 15 elevar</p><p class="leddfortsettelse">Øya vidaregåande skole med inntil 7 elevar.</p></article> <article class="defaultP" margin-top="true">Kapittel 12 skal lyde:</article><span class="futuretitle" id="kapittel-1-foreslåttittel-4">Kapittel 12. Søknadsfrist</span><article class="legalP" id="kapittel-1-ledd-48">(Heimel: privatskolelova § 2-1 sjette ledd og § 6A-1 andre ledd.)</article><article class="futureLegalArticle" data-name="§12-1" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 12-1</span>. <span class="legalArticleTitle">Søknadsfrist</span></span><article class="legalP" id="kapittel-1-foreslåttparagraf-6-ledd-1">Frist for søknad om godkjenning av skole eller driftsendringar etter privatskolelova er 1. april i kalenderåret før det året verksemda eller endringane skal ta til. Oppstart skal normalt skje i haustsemesteret. Utdanningsdirektoratet kan i særlege tilfelle fastsette andre fristar.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2007-06-29-847/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringane trer i kraft frå og med 1. juli 2007.</article></section></main></body></html>