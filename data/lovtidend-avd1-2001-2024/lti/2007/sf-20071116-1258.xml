<!DOCTYPE html><html lang="no"><head><title>Forskrift om overgangsbestemmelser ved iverksettelse av ny organisering av ligningsmyndighetene 1. januar 2008</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-11-16-1258</dd><dt class="dokid">DokumentID</dt><dd class="dokid">LTI/forskrift/2007-11-16-1258</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 11 s 1529</dd><dt class="dateInForce">I kraft fra</dt><dd class="dateInForce">2008-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2006-12-15-77</li></ul></dd><dt class="dateOfPublication">Kunngjort</dt><dd class="dateOfPublication">2007-11-20 15:45</dd><dt class="journalNumber">Journalnummer</dt><dd class="journalNumber">2007-0985</dd><dt class="titleShort">Korttittel</dt><dd class="titleShort">Forskr overgangsbestemmelser om ligningsetaten</dd><dt class="title">Tittel</dt><dd class="title">Forskrift om overgangsbestemmelser ved iverksettelse av ny organisering av ligningsmyndighetene 1. januar 2008</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 16. november 2007 med hjemmel i lov 15. desember 2006 nr. 77 om endringer i lov 13. juni 1980 nr. 24 om ligningsforvaltning del III annet ledd tredje punktum.</dd><dt class="refid">RefID</dt><dd class="refid">forskrift/2007-11-16-1258</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overgangsbestemmelser ved iverksettelse av ny organisering av ligningsmyndighetene 1. januar 2008<ul class="tocSubUl"><li>§ 1. Skattekontorets myndighet i klage- og endringssaker etter ligningsloven kapittel 9</li><li>§ 2. Skatteklagenemndas og Riksskattenemndas myndighet i klagesaker, jf. ligningsloven § 9-2</li><li>§ 3. Skatteklagenemndas og Riksskattenemndas myndighet i endringssaker, jf. ligningsloven § 9-5</li><li>§ 4. Ettårsfristen i ligningsloven § 9-2 nr. 9</li><li>§ 5. Manglende varsel om endringssak</li><li>§ 6. Krav om dekning av sakskostnader</li><li>§ 7. Kompetanse til å avgjøre endringsspørsmål som følger av eller forutsettes i en domstolsavgjørelse</li><li>§ 8. Klage over gebyr ved for sent eller ikke innleverte oppgaver</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2007-11-16-1258" id="dokument"><h1>Forskrift om overgangsbestemmelser ved iverksettelse av ny organisering av ligningsmyndighetene 1. januar 2008</h1><article class="legalArticle" data-lovdata-URL="LTI/forskrift/2007-11-16-1258/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Skattekontorets myndighet i klage- og endringssaker etter ligningsloven kapittel 9</span></h2><article class="legalP" id="paragraf-1-ledd-1">Klage- og endringssaker etter ligningsloven kapittel 9 som ligningskontoret eller ligningsnemnda ikke har avsluttet før 1. januar 2008, behandles av skattekontoret.</article></article><article class="legalArticle" data-lovdata-URL="LTI/forskrift/2007-11-16-1258/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Skatteklagenemndas og Riksskattenemndas myndighet i klagesaker, jf. ligningsloven § 9-2</span></h2><article class="legalP" id="paragraf-2-ledd-1">Skatteklagenemnda behandler klager over ligningskontorets og ligningsnemndas vedtak i endringssak som ikke er avsluttet før 1. januar 2008. Skatteklagenemnda behandler klager over overligningsnemndas vedtak i endringssak som ikke er avsluttet før 1. januar 2008 når dette på noe punkt har ført til økt skatte- eller avgiftsgrunnlag.</article><article class="legalP" id="paragraf-2-ledd-2">Skattyter kan klage til skatteklagenemnda over vedtak fattet av ligningskontoret og ligningsnemnda. Skattyter kan klage til skatteklagenemnda over overligningsnemndas vedtak dersom det på noe punkt fører til økt skatte- og avgiftsgrunnlag.</article><article class="legalP" id="paragraf-2-ledd-3">Riksskattenemnda behandler klager over fylkesskattenemndas vedtak som ikke er avsluttet før 1. januar 2008 når dette på noe punkt har ført til økt skatte- eller avgiftsgrunnlag. Skattyter kan klage til Riksskattenemnda over vedtak fattet av fylkesskattenemnda når det på noe punkt fører til økt skatte- eller avgiftsgrunnlag.</article></article><article class="legalArticle" data-lovdata-URL="LTI/forskrift/2007-11-16-1258/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Skatteklagenemndas og Riksskattenemndas myndighet i endringssaker, jf. ligningsloven § 9-5</span></h2><article class="legalP" id="paragraf-3-ledd-1">Endringssaker etter ligningsloven § 9-5 nr. 3 som ikke er avsluttet før 1. januar 2008, behandles av skatteklagenemnda. Skattekontoret kan kreve at vedtak som er truffet av ligningskontoret eller ligningsnemnda i endringssak overprøves av skatteklagenemnda.</article><article class="legalP" id="paragraf-3-ledd-2">Endringssaker etter ligningsloven § 9-5 nr. 4 og 5 som ikke er avsluttet før 1. januar 2008, behandles av Riksskattenemnda etter ligningsloven § 9-5 nr. 5. Skattedirektoratet kan kreve at vedtak som er fattet av overligningsnemnda og fylkesskattenemnda overprøves av Riksskattenemnda etter reglene i ligningsloven § 9-5 nr. 5.</article></article><article class="legalArticle" data-lovdata-URL="LTI/forskrift/2007-11-16-1258/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ettårsfristen i ligningsloven § 9-2 nr. 9</span></h2><article class="legalP" id="paragraf-4-ledd-1">Ettårsfristen i ligningsloven § 9-2 nr. 9 får anvendelse for klager over ligningen for inntektsåret 2006 og tidligere inntektsår, samt for klage over vedtak i endringssaker, når disse innkommer etter 31. desember 2007. Fristen regnes fra ligningen ble lagt ut, eller vedtak i endringssak ble truffet.</article></article><article class="legalArticle" data-lovdata-URL="LTI/forskrift/2007-11-16-1258/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Manglende varsel om endringssak</span></h2><article class="legalP" id="paragraf-5-ledd-1">Dersom det ikke er sendt pliktig varsel etter ligningsloven § 9-7 for vedtak fattet før 1. januar 2008, kan skattyter ved klage bringe likningskontorets eller ligningsnemndas vedtak inn for skattekontoret. Vedtak truffet av overligningsnemnda eller fylkesskattenemnda, kan bringes inn for skatteklagenemnda.</article></article><article class="legalArticle" data-lovdata-URL="LTI/forskrift/2007-11-16-1258/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav om dekning av sakskostnader</span></h2><article class="legalP" id="paragraf-6-ledd-1">Krav om dekning av sakskostnader for overligningsnemnda eller fylkesskattenemnda som ikke er avsluttet før 1. januar 2008, sluttføres av skattekontoret.</article><article class="legalP" id="paragraf-6-ledd-2">Klage over overligningsnemndas eller fylkesskattenemndas vedtak om dekning av sakskostnader som ikke er avsluttet før 1. januar 2008, sluttføres av skatteklagenemnda. Det samme gjelder klage over avgjørelse etter første ledd.</article></article><article class="legalArticle" data-lovdata-URL="LTI/forskrift/2007-11-16-1258/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Kompetanse til å avgjøre endringsspørsmål som følger av eller forutsettes i en domstolsavgjørelse</span></h2><article class="legalP" id="paragraf-7-ledd-1">Endringsspørsmål som følger av, eller forutsettes i, en domstolsavgjørelse for inntektsårene 2006 eller tidligere avgjøres av skattekontoret.</article></article><article class="legalArticle" data-lovdata-URL="LTI/forskrift/2007-11-16-1258/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Klage over gebyr ved for sent eller ikke innleverte oppgaver</span></h2><article class="legalP" id="paragraf-8-ledd-1">Skattekontoret behandler klager over gebyr ilagt av skatteoppkreveren etter ligningsloven § 10-8 nr. 3 som ikke er avsluttet før 1. januar 2008. Skattedirektoratet behandler klager over gebyr ilagt av ligningsmyndighet etter ligningsloven § 10-8 nr. 3 som ikke er avsluttet før 1. januar 2008.</article><article class="legalP" id="paragraf-8-ledd-2">Den skatteklagenemnd som departementet bestemmer behandler klage over gebyr ilagt av Skattedirektoratet etter ligningsloven § 10-8 nr. 5 som ikke er avsluttet før 1. januar 2008.</article></article><article class="legalArticle" data-lovdata-URL="LTI/forskrift/2007-11-16-1258/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Denne forskriften trer i kraft 1. januar 2008.</article></article></main></body></html>