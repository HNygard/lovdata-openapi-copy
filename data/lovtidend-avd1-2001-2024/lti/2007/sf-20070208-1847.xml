<!DOCTYPE html><html lang="no"><head><title>Forskrift om endring i forskrift om bachelordelen av den femårige siviløkonomutdanningen ved Norges Handelshøyskole</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-02-08-1847</dd><dt class="dokid">DokumentID</dt><dd class="dokid">LTI/forskrift/2007-02-08-1847</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 8 s 1114</dd><dt class="dateInForce">I kraft fra</dt><dd class="dateInForce">2007-02-08</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-06-10-4886</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li><li>lov/2005-04-01-15/§3-5</li><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§3-9</li><li>lov/2005-04-01-15/§3-11</li><li>lov/2005-04-01-15/§4-2</li><li>lov/2005-04-01-15/§4-5</li><li>lov/2005-04-01-15/§8-2</li></ul></dd><dt class="dateOfPublication">Kunngjort</dt><dd class="dateOfPublication">2011-09-02 14:20</dd><dt class="journalNumber">Journalnummer</dt><dd class="journalNumber">2011-0684</dd><dt class="titleShort">Korttittel</dt><dd class="titleShort">Endr. i forskrift om bachelordel av sivøkutd, NHH</dd><dt class="title">Tittel</dt><dd class="title">Forskrift om endring i forskrift om bachelordelen av den femårige siviløkonomutdanningen ved Norges Handelshøyskole</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Styret ved Norges Handelshøyskole 8. februar 2007 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3, § 3-5, § 3-6, § 3-7, § 3-9, § 3-11, § 4-2, § 4-5 og § 8-2.</dd><dt class="refid">RefID</dt><dd class="refid">forskrift/2007-02-08-1847</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om bachelordelen av den femårige siviløkonomutdanningen ved Norges Handelshøyskole<ul class="tocSubUl"><li>I<ul class="tocSubUl"><li>§ 1. Virkeområde</li><li>§ 2. Adgang til studiet</li><li>§ 3. Opptaksnemnd</li><li>§ 4. Studierett</li><li>§ 5. Krav til bachelorgrad</li><li>§ 6. Vurdering</li><li>§ 7. Utdanningsplan</li><li>§ 8. Fritak og innpass</li><li>§ 9. Vitnemål og karakterutskrift</li><li>§ 10. Påbegynnelse av masterdelen av det femårige studieløpet</li><li>§ 11. Ikrafttredelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-02-08-1847" id="dokument"><h1>Forskrift om endring i forskrift om bachelordelen av den femårige siviløkonomutdanningen ved Norges Handelshøyskole</h1><section class="section" data-name="kapI" id="kapittel-1" data-lovdata-URL="LTI/forskrift/2007-02-08-1847/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 10. juni 2004 nr. 4886 om bachelordelen av den femårige siviløkonomutdanningen ved Norges Handelshøyskole er det foretatt en rekke endringer og lyder i sin helhet etter dette:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Denne forskriften gjelder for studenter som tas opp i den femårige siviløkonomutdanningen ved Norges Handelshøyskole fra og med høstsemesteret 2004.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Adgang til studiet</span></span><article class="legalP" id="kapittel-1-foreslåttparagraf-2-ledd-1">For opptak til den femårige siviløkonomutdanningen gjelder forskrift om opptak til universiteter og høyskoler, fastsatt av Kunnskapsdepartementet. Høyskolens styre fastsetter antall studieplasser i medhold av lov om universiteter og høgskoler § 3-7.</article></article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Opptaksnemnd</span></span><article class="legalP" id="kapittel-1-foreslåttparagraf-3-ledd-1">Opptaksnemnd oppnevnt av Programutvalget for bachelorutdanningen avgjør søknader om opptak.</article></article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Studierett</span></span><article class="legalP" id="kapittel-1-foreslåttparagraf-4-ledd-1">For å oppnå studierett, må studenten være tatt opp på studiet i samsvar med forskriftens § 2.</article><article class="legalP" id="kapittel-1-foreslåttparagraf-4-ledd-2">Studieretten omfatter:<ul class="defaultList"><li data-li-identifier="i)" data-name="i)"><article class="listArticle" id="kapittel-1-foreslåttparagraf-4-ledd-2-punkt-1"><article class="legalP" id="kapittel-1-foreslåttparagraf-4-ledd-2-punkt-1-ledd-1">rett og plikt til å få fastsatt utdanningsplan i samsvar med § 7</article></article></li><li data-li-identifier="ii)" data-name="ii)"><article class="listArticle" id="kapittel-1-foreslåttparagraf-4-ledd-2-punkt-2"><article class="legalP" id="kapittel-1-foreslåttparagraf-4-ledd-2-punkt-2-ledd-1">rett til å delta i undervisning i samsvar med studieplanen for studiet og i samsvar med utdanningsplanen</article></article></li><li data-li-identifier="iii)" data-name="iii)"><article class="listArticle" id="kapittel-1-foreslåttparagraf-4-ledd-2-punkt-3"><article class="legalP" id="kapittel-1-foreslåttparagraf-4-ledd-2-punkt-3-ledd-1">rett til å bli vurdert i samsvar med studieplanen og i samsvar med forskrift om eksamen ved Norges Handelshøyskole (fulltidsstudiene)</article></article></li><li data-li-identifier="iv)" data-name="iv)"><article class="listArticle" id="kapittel-1-foreslåttparagraf-4-ledd-2-punkt-4"><article class="legalP" id="kapittel-1-foreslåttparagraf-4-ledd-2-punkt-4-ledd-1">rett til veiledning</article></article></li><li data-li-identifier="v)" data-name="v)"><article class="listArticle" id="kapittel-1-foreslåttparagraf-4-ledd-2-punkt-5"><article class="legalP" id="kapittel-1-foreslåttparagraf-4-ledd-2-punkt-5-ledd-1">adgang til høyskolens undervisningslokaler, lesesaler og PC-rom, i samsvar med regler for bruk av disse.</article></article></li></ul></article><article class="legalP" id="kapittel-1-foreslåttparagraf-4-ledd-3">Et vilkår for å beholde studieretten er at studenten har bekreftet sin utdanningsplan i studiets første semester. Unntatt fra dette er kun studenter som etter søknad har fått overført studieplassen til neste studieår.</article><article class="legalP" id="kapittel-1-foreslåttparagraf-4-ledd-4">Studieretten opphører normalt dersom alle eksamensforsøk i et emne er brukt uten at studenten har oppnådd bestått karakter, jf. § 14 i forskrift om eksamen ved Norges Handelshøyskole (fulltidsstudiene).</article><article class="legalP" id="kapittel-1-foreslåttparagraf-4-ledd-5">Studieretten varer i inntil fire studieår etter opptakstidspunktet. I særlige tilfeller kan høyskolen innvilge ytterligere forlengelse av studieretten. Permisjon fra studiet kan innvilges dersom det foreligger vektige grunner for søknaden, som f.eks. sykdom, fødsel, gjennomføring av førstegangstjeneste. Permisjon innvilges normalt i inntil ett år.</article><article class="legalP" id="kapittel-1-foreslåttparagraf-4-ledd-6">Studieretten kan komme til å opphøre dersom studentens studieprogresjon innebærer:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-4-ledd-6-punkt-1"><article class="legalP" id="kapittel-1-foreslåttparagraf-4-ledd-6-punkt-1-ledd-1">ingen studiepoeng etter 1 år</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-4-ledd-6-punkt-2"><article class="legalP" id="kapittel-1-foreslåttparagraf-4-ledd-6-punkt-2-ledd-1">mindre enn 40 studiepoeng etter 2 år</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-4-ledd-6-punkt-3"><article class="legalP" id="kapittel-1-foreslåttparagraf-4-ledd-6-punkt-3-ledd-1">mindre enn 60 studiepoeng etter 3 år.</article></article></li></ul></article><article class="legalP" id="kapittel-1-foreslåttparagraf-4-ledd-7">Dersom en student mister studieretten på grunnlag av paragrafens tredje eller sjette ledd, kan studenten søke nytt opptak i bachelorstudiet, i henhold til gjeldende forskrift og studieplan. Studenter som mister studieretten på grunnlag av paragrafens fjerde eller femte ledd kan ikke søke opptak på nytt.</article></article><article class="futureLegalArticle" data-name="§5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Krav til bachelorgrad</span></span><article class="legalP" id="kapittel-1-foreslåttparagraf-5-ledd-1">Bachelordelen av den femårige siviløkonomutdanningen har et omfang på 180 studiepoeng, og er normert til tre års studietid. Graden bachelor i økonomi og administrasjon tildeles på grunnlag av at bachelordelen av den femårige siviløkonomutdanningen er fullført.</article><article class="legalP" id="kapittel-1-foreslåttparagraf-5-ledd-2">Et vilkår for utstedelse av graden er at emner tilsvarende minimum 60 studiepoeng som danner grunnlag for graden er bestått ved Norges Handelshøyskole, jf. forskrift om godskriving av høyere utdanning, fastsatt av Kunnskapsdepartementet.</article><article class="legalP" id="kapittel-1-foreslåttparagraf-5-ledd-3">Bachelordelen av den femårige siviløkonomutdanningen omfatter:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-5-ledd-3-punkt-1"><article class="legalP" id="kapittel-1-foreslåttparagraf-5-ledd-3-punkt-1-ledd-1">Obligatoriske økonomisk-administrative emner</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-ledd-3-punkt-2"><article class="legalP" id="kapittel-1-foreslåttparagraf-5-ledd-3-punkt-2-ledd-1">Valgfrie emner.</article></article></li></ul></article><article class="legalP" id="kapittel-1-foreslåttparagraf-5-ledd-4">Studieplanen for bachelordelen av den femårige siviløkonomutdanningen angir grunnlaget for oppbygging av graden, og fastsetter:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-5-ledd-4-punkt-1"><article class="legalP" id="kapittel-1-foreslåttparagraf-5-ledd-4-punkt-1-ledd-1">Studieprogrammets mål, innhold og organisering</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-ledd-4-punkt-2"><article class="legalP" id="kapittel-1-foreslåttparagraf-5-ledd-4-punkt-2-ledd-1">Hvilke emner som undervises og som det kan avlegges eksamen i</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-ledd-4-punkt-3"><article class="legalP" id="kapittel-1-foreslåttparagraf-5-ledd-4-punkt-3-ledd-1">Faglig beskrivelse av emnene som inngår i studieprogrammet</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-ledd-4-punkt-4"><article class="legalP" id="kapittel-1-foreslåttparagraf-5-ledd-4-punkt-4-ledd-1">Eventuelle krav og anbefalinger til rekkefølge mellom enkeltemner i studieprogrammet</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-ledd-4-punkt-5"><article class="legalP" id="kapittel-1-foreslåttparagraf-5-ledd-4-punkt-5-ledd-1">Pensumlitteratur, arbeids- og undervisningsformer</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-ledd-4-punkt-6"><article class="legalP" id="kapittel-1-foreslåttparagraf-5-ledd-4-punkt-6-ledd-1">Eventuelle krav til kursgodkjenning som vilkår for adgang til eksamen</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-ledd-4-punkt-7"><article class="legalP" id="kapittel-1-foreslåttparagraf-5-ledd-4-punkt-7-ledd-1">Vurderingsformer for de ulike emner</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-ledd-4-punkt-8"><article class="legalP" id="kapittel-1-foreslåttparagraf-5-ledd-4-punkt-8-ledd-1">Tilrettelegging og retningslinjer for utvekslingsopphold</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-ledd-4-punkt-9"><article class="legalP" id="kapittel-1-foreslåttparagraf-5-ledd-4-punkt-9-ledd-1">Regler for innpassing av annen utdanning</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-ledd-4-punkt-10"><article class="legalP" id="kapittel-1-foreslåttparagraf-5-ledd-4-punkt-10-ledd-1">Andre bestemmelser av betydning for gjennomføringen og kvalitetssikringen av studiet.</article></article></li></ul></article><article class="legalP" id="kapittel-1-foreslåttparagraf-5-ledd-5">Eventuelle endringer i studieplanen vedtas av Programutvalget for bachelorutdanningen.</article></article><article class="futureLegalArticle" data-name="§6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Vurdering</span></span><article class="legalP" id="kapittel-1-foreslåttparagraf-6-ledd-1">I hvert emne skal studentenes kunnskaper og ferdigheter prøves. Dette kan skje i form av avsluttende eksamen, vurderinger underveis, eller på annen måte i henhold til studieplanen.</article><article class="legalP" id="kapittel-1-foreslåttparagraf-6-ledd-2">Dersom det i studieplanen er fastsatt spesielle krav til forkunnskaper eller til kursgodkjenning oppnådd på grunnlag av obligatorisk deltagelse i undervisning, skriftlige arbeider eller lignende, vil studenten bare ha rett til å fremstille seg til eksamen dersom disse kravene er oppfylt.</article><article class="legalP" id="kapittel-1-foreslåttparagraf-6-ledd-3">Når et obligatorisk emne opphører som følge av endring i studieplanen, skal det normalt avholdes eksamen i emnet i to påfølgende semestre etter siste ordinære eksamen, selv om det ikke gis undervisning i emnet.</article><article class="legalP" id="kapittel-1-foreslåttparagraf-6-ledd-4">Øvrige bestemmelser relatert til eksamen er hjemlet i forskrift om eksamen ved Norges Handelshøyskole (fulltidsstudiene).</article></article><article class="futureLegalArticle" data-name="§7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Utdanningsplan</span></span><article class="legalP" id="kapittel-1-foreslåttparagraf-7-ledd-1">Alle studenter som oppnår studierett i bachelordelen av den femårige siviløkonomutdanningen skal ha en utdanningsplan. Utdanningsplanen er en gjensidig forpliktende avtale mellom Norges Handelshøyskole og den enkelte student, og har som hensikt å sikre at studenten skal nå sine læringsmål på normert tid. Planen skal inngås første semester i studiet, og bekreftes hvert semester, innen bestemte frister, som spesifisert i studieplanen.</article></article><article class="futureLegalArticle" data-name="§8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Fritak og innpass</span></span><article class="legalP" id="kapittel-1-foreslåttparagraf-8-ledd-1">Det kan gis fritak for eksamen eller prøve som inngår i grunnlaget for bachelorgraden dersom tilsvarende krav er oppfylt gjennom tidligere eksamen eller prøve.</article><article class="legalP" id="kapittel-1-foreslåttparagraf-8-ledd-2">Studentene kan få godkjent inntil 30 studiepoeng på grunnlag av kurs bestått ved utenlandsk lærested i forbindelse med utvekslingsopphold organisert av Norges Handelshøyskole. For øvrig innvilges fritak kun på grunnlag av studier som er bestått før opptak i den femårige siviløkonomutdanningen ved NHH. Unntak fra dette er kurs som tas i forbindelse med samarbeidsavtaler mellom Norges Handelshøyskole og andre læresteder i Norge.</article><article class="legalP" id="kapittel-1-foreslåttparagraf-8-ledd-3">Utfyllende regler om behandling og vurdering av søknader om fritak og innpass gis av Programutvalget for bachelorutdanningen. Disse vil fremgå av studieplanen.</article></article><article class="futureLegalArticle" data-name="§9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Vitnemål og karakterutskrift</span></span><article class="legalP" id="kapittel-1-foreslåttparagraf-9-ledd-1">For bestått bachelorgrad utferdiges et vitnemål som skal inneholde karakterer for hvert emne og den relative vektleggingen av disse. Vitnemålet skal angi hvilket semester kandidaten er uteksaminert. Vilkåret for å få utskrevet vitnemål, er at alle emner er bestått.</article><article class="legalP" id="kapittel-1-foreslåttparagraf-9-ledd-2">Kurs som er innpasset fra andre læresteder angis på karakterutskriften som «fritatt».</article><article class="legalP" id="kapittel-1-foreslåttparagraf-9-ledd-3">Vitnemålet utstedes på norsk. Et eget vitnemålsvedlegg (Diploma Supplement) gir en nærmere beskrivelse på engelsk av kandidatens utdanning og av det norske utdanningssystemet.</article><article class="legalP" id="kapittel-1-foreslåttparagraf-9-ledd-4">Studenter kan på anmodning få utskrevet karakterutskrift etter avlagte eksamener. Karakterutskriften angir karakteren på de ulike emner og den relative vektleggingen av disse. Dersom man har gjentak av eksamensprøver, føres kun den beste karakteren på vitnemålet eller karakterutskriften. En bestått karakter kan ikke fjernes fra karakterutskriften.</article><article class="legalP" id="kapittel-1-foreslåttparagraf-9-ledd-5">For emner som er tatt utover studieplanens krav, utferdiges separat karakterutskrift.</article></article><article class="futureLegalArticle" data-name="§10" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Påbegynnelse av masterdelen av det femårige studieløpet</span></span><article class="legalP" id="kapittel-1-foreslåttparagraf-10-ledd-1">Studentene som tas opp til siviløkonomutdanningen ved Norges Handelshøyskole fra og med høsten 2004, tas opp til et samlet femårig studieløp, organisert som en treårig bachelordel påfulgt av en toårig masterdel. Når studenten skal påbegynne masterdelen av studieløpet, må det gis melding om dette innen bestemte frister, jf. § 2 i forskrift om masterstudiet i økonomi og administrasjon (heltid), studieplan av 2004. Dersom en ikke ønsker å gå videre med masterdelen etter fullført bachelorgrad, må en gi skriftlig melding om dette.</article><article class="legalP" id="kapittel-1-foreslåttparagraf-10-ledd-2">Alternativt kan studenten etter fullført bachelorgrad melde overgang til masterstudiet i regnskap og revisjon. Ved direkte overgang til masterstudiet i regnskap og revisjon kan det stilles krav om at bestemte fagkrav må være oppfylt i løpet av bachelorgraden.</article><article class="legalP" id="kapittel-1-foreslåttparagraf-10-ledd-3">Programutvalget for masterutdanningen kan i særskilte tilfeller og etter nærmere angitte retningslinjer dispensere fra bestemmelsen om at bachelorgraden må være fullført og bestått før masterstudier kan påbegynnes. Studenten kan uansett ikke gjenstå med mer enn 7,5 studiepoeng av bachelorgraden. Retningslinjene for øvrig fremgår av Studiehåndboken.</article><article class="legalP" id="kapittel-1-foreslåttparagraf-10-ledd-4">Overgang til masterdelen skal normalt skje i påfølgende semester etter uttak av bachelorgrad. Alternativt kan studentene ha et opphold i studiet mellom uttak av bachelorgraden og oppstart på masterdelen. Oppholdet kan ha en varighet på inntil to år. Studenter som ønsker å benytte seg av muligheten til opphold plikter å gi melding om dette ved avslutning av bachelordelen av siviløkonomutdanningen, innen nærmere angitte frister. Ved tilbakekomst plikter studenten å gi melding på særskilt webskjema innen angitt frist for melding om overgang for det aktuelle semesteret.</article><article class="legalP" id="kapittel-1-foreslåttparagraf-10-ledd-5">Studenter som ikke benytter sin rett til direkte overgang til masterdelen av den femårige siviløkonomutdanningen, eventuelt melder opphold mellom bachelor- og masterdelen og ikke melder tilbakekomst innen to år etter fullført bachelorgrad, vil i senere semestre måtte søke ordinært opptak og vil bli likestilt med eksterne søkere.</article><article class="legalP" id="kapittel-1-foreslåttparagraf-10-ledd-6">Melding om at masterdelen av den femårige siviløkonomutdanningen skal påbegynnes, eventuelt om at en ikke ønsker å fortsette etter avsluttet bachelordel, eventuelt om opphold mellom bachelor- og masterdel, fungerer også som søknad om uttak av bachelorgrad. Etter uttak av bachelorgraden kan studenten ikke lenger avlegge eksamen i emner som inngår i denne graden.</article></article><article class="futureLegalArticle" data-name="§11" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></span><article class="legalP" id="kapittel-1-foreslåttparagraf-11-ledd-1">Forskriften trer i kraft 1. august 2004.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2007-02-08-1847/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>