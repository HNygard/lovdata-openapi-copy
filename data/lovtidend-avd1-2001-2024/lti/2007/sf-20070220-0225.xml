<!DOCTYPE html><html lang="no"><head><title>Forskrift om endring i forskrift om forskrivning, tilvirkning og distribusjon m.v. av medisinfôr til dyr, fugler, fisk og andre akvatiske organismer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-02-20-225</dd><dt class="dokid">DokumentID</dt><dd class="dokid">LTI/forskrift/2007-02-20-225</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 3 s 391</dd><dt class="dateInForce">I kraft fra</dt><dd class="dateInForce">2007-02-20</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-06-28-693</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-12-04-132/§2</li><li>lov/1992-12-04-132/§5</li><li>lov/1992-12-04-132/§12</li><li>forskrift/1995-06-08-521</li><li>lov/2001-06-15-75/§17</li></ul></dd><dt class="dateOfPublication">Kunngjort</dt><dd class="dateOfPublication">2007-03-02</dd><dt class="journalNumber">Journalnummer</dt><dd class="journalNumber">2007-0186</dd><dt class="titleShort">Korttittel</dt><dd class="titleShort">Endr. i forskrift om medisinfor til dyr</dd><dt class="title">Tittel</dt><dd class="title">Forskrift om endring i forskrift om forskrivning, tilvirkning og distribusjon m.v. av medisinfôr til dyr, fugler, fisk og andre akvatiske organismer.</dd><dt class="miscInformation">Annet om dokumentet</dt><dd class="miscInformation">Fastsatt av Helse- og omsorgsdepartementet og Landbruks- og matdepartementet 20. februar 2007 med hjemmel i lov 4. desember 1992 nr. 132 om legemidler m.v. (legemiddelloven) § 2, § 5 og § 12, jf. delegeringsvedtak 8. juni 1995 nr. 521, og lov 15. juni 2001 nr. 75 om veterinærer og annet dyrehelsepersonell § 17. Jf. EØS-avtalen vedlegg II kap. 13 nr. 15p (direktiv 2001/82/EF).</dd><dt class="refid">RefID</dt><dd class="refid">forskrift/2007-02-20-225</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om forskrivning, tilvirkning og distribusjon m.v. av medisinfôr til dyr, fugler, fisk og andre akvatiske organismer.<ul class="tocSubUl"><li>I<ul class="tocSubUl"><li>§ 6-3. Resept</li><li>§ 6-4. Merking av medisinfôr ved utlevering til bruker</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-02-20-225" id="dokument"><h1>Forskrift om endring i forskrift om forskrivning, tilvirkning og distribusjon m.v. av medisinfôr til dyr, fugler, fisk og andre akvatiske organismer.</h1><section class="section" data-name="kapI" id="kapittel-1" data-lovdata-URL="LTI/forskrift/2007-02-20-225/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 28. juni 1996 nr. 693 om forskrivning, tilvirkning og distribusjon m.v. av medisinfôr til dyr, fugler, fisk og andre akvatiske organismer gjøres følgende endringer:</article> <article class="defaultP" margin-top="true">EØS-henvisningen i hjemmelsfeltet skal lyde:<p class="leddfortsettelse">Jf. EØS-avtalen vedlegg I (direktiv 90/167/EØF) og vedlegg II kap. 13 nr. 15p (direktiv 2001/82/EF).</p></article> <article class="defaultP" margin-top="true">§ 3-3 skal lyde:</article><article class="legalP" id="kapittel-1-ledd-2">Tilvirker av medisinfôr plikter å føre fortløpende fortegnelser over type og mengde av:<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">legemiddelpremiks og eventuelt andre legemiddelformer,</article></article></li><li data-li-identifier="2)" data-name="2)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">fôrvare som anvendes ved tilvirkning og</article></article></li><li data-li-identifier="3)" data-name="3)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">produsert, lagerholdt og distribuert medisinfôr.</article></article></li></ul></article><article class="legalP" id="kapittel-1-ledd-3">Virksomheter som selger eller leverer ut medisinfôr, skal føre fortløpende fortegnelser over distribuert medisinfôr sammen med navn og adresse på oppdretteren eller den som holder dyrene som skal behandles, samt navn og adresse til den forskrivende veterinær eller fiskehelsebiolog.</article><article class="legalP" id="kapittel-1-ledd-4">Fortegnelser i henhold til denne paragraf skal oppbevares 3 år regnet fra datoen for den seneste opptegnelsen og skal til enhver tid være tilgjengelig for kontroll fra Statens legemiddelverk.</article> <article class="defaultP" margin-top="true">§ 6-3 og § 6-4 skal lyde:</article><article class="futureLegalArticle" data-name="§6-3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6-3</span>. <span class="legalArticleTitle">Resept</span></span><article class="legalP" id="kapittel-1-foreslåttparagraf-1-ledd-1">Utleveringen av medisinfôr skal bare skje i overensstemmelse med skriftlig resept fra veterinær eller fiskehelsebiolog. Veterinærens og fiskehelsebiologens resept kan brukes bare til dyr han selv behandler.</article><article class="legalP" id="kapittel-1-foreslåttparagraf-1-ledd-2">Veterinæren og fiskehelsebiologen skal på forhånd forvisse seg om at:<ul class="defaultList"><li data-li-identifier="1)" data-name="1)"><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">legemiddelbruken utfra veterinærmedisinske regler er forsvarlig for de arter det gjelder;</article></article></li><li data-li-identifier="2)" data-name="2)"><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">tilførselen av legemidlet ikke er i konflikt med tidligere behandling eller bruk, og at det ikke finnes kontraindikasjoner eller interaksjon dersom flere premikser er tatt i bruk.</article></article></li></ul></article><article class="legalP" id="kapittel-1-foreslåttparagraf-1-ledd-3">Resepten skal være utformet i overensstemmelse med modellen i Vedlegg 1<sup class="footnotereference" data-footnotereferencevalue="1" data-unique-footnote-counter="1">1</sup> til denne forskriften. Unntatt herfra er resepter til oppdrettsfisk, som skal være utformet i overensstemmelse med modellen i Vedlegg 2.<sup class="footnotereference" data-footnotereferencevalue="2" data-unique-footnote-counter="2">2</sup></article><article class="legalP" id="kapittel-1-foreslåttparagraf-1-ledd-4">Resepten skal kun være gyldig for en gangs behandling og er videre gyldig i høyst 3 måneder fra utstedelsesdato. Det skal ikke leveres ut mer medisinfôr enn det som er nødvendig for 1 måneds behandling.</article><article class="legalP" id="kapittel-1-foreslåttparagraf-1-ledd-5">Ekspederte resepter skal forsynes med dato for utlevering, holdbarhetsdato for ekspedert medisinfôr, signaturen til den for utleveringen ansvarlige person samt forhandlerens navn.</article><article class="legalP" id="kapittel-1-foreslåttparagraf-1-ledd-6">Ekspederte resepter skal oppbevares sammen med kopi av doseringsetikett.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Vedlegget er utelatt og kan fås ved henvendelse til Mattilsynet, tlf. 23216800.</article><article class="footnote" data-name="2" data-unique-footnote-counter="2"><span class="footnoteLabel">2</span> Vedlegget er utelatt og kan fås ved henvendelse til Mattilsynet, tlf. 23216800.</article></footer></article><article class="futureLegalArticle" data-name="§6-4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6-4</span>. <span class="legalArticleTitle">Merking av medisinfôr ved utlevering til bruker</span></span><article class="legalP" id="kapittel-1-foreslåttparagraf-2-ledd-1">Ved utlevering av medisinfôr til bruker skal emballasjen påføres en doseringsetikett med følgende informasjon fra resepten:<ul class="defaultList"><li data-li-identifier="1)" data-name="1)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">hvilken dyreart medisinfôret er beregnet til,</article></article></li><li data-li-identifier="2)" data-name="2)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">indikasjon/bruksområde,</article></article></li><li data-li-identifier="3)" data-name="3)"><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">fullstendig doseringsanvisning,</article></article></li><li data-li-identifier="4)" data-name="4)"><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1">tilbakeholdelsestider,</article></article></li><li data-li-identifier="5)" data-name="5)"><article class="listArticle" id="kapittel-1-foreslåttparagraf-2-ledd-1-punkt-5"><article class="legalP" id="kapittel-1-foreslåttparagraf-2-ledd-1-punkt-5-ledd-1">dyreeiers/oppdretters navn og</article></article></li><li data-li-identifier="6)" data-name="6)"><article class="listArticle" id="kapittel-1-foreslåttparagraf-2-ledd-1-punkt-6"><article class="legalP" id="kapittel-1-foreslåttparagraf-2-ledd-1-punkt-6-ledd-1">veterinærens eller fiskehelsebiologens navn.</article></article></li></ul></article><article class="legalP" id="kapittel-1-foreslåttparagraf-2-ledd-2">I tillegg skal ansvarlig for utleveringen påføre dato og signatur på doseringsetiketten.</article><article class="legalP" id="kapittel-1-foreslåttparagraf-2-ledd-3">Når det benyttes tank eller tilsvarende beholdere for å bringe medisinfôret i omsetning, skal de opplysningene som er anført i første ledds punkt 1-6 være oppført i følgedokumentet til mottakeren. Følgedokumentene skal følge vareleveransen.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2007-02-20-225/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>