<!DOCTYPE html><html lang="no"><head><title>Forskrift om endring i forskrift om bruk av system for sikkerhetsvurdering og sikkerhetsoppfølgingsplaner innen flysikringstjenesten (BSL A 1-10).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-02-01-117</dd><dt class="dokid">DokumentID</dt><dd class="dokid">LTI/forskrift/2007-02-01-117</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 2 s 312</dd><dt class="dateInForce">I kraft fra</dt><dd class="dateInForce">2007-02-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-09-26-1074</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§7-1</li><li>lov/1993-06-11-101/§7-4</li><li>lov/1993-06-11-101/§9-1</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2007-02-02</dd><dt class="journalNumber">Journalnummer</dt><dd class="journalNumber">2007-0107</dd><dt class="titleShort">Korttittel</dt><dd class="titleShort">Endr. i sikkerhetsvurdering innen flysikring</dd><dt class="title">Tittel</dt><dd class="title">Forskrift om endring i forskrift om bruk av system for sikkerhetsvurdering og sikkerhetsoppfølgingsplaner innen flysikringstjenesten (BSL A 1-10).</dd><dt class="miscInformation">Annet om dokumentet</dt><dd class="miscInformation">Fastsatt av Luftfartstilsynet 1. februar 2007 med hjemmel i lov 11. juni 1993 nr. 101 om luftfart (luftfartsloven) § 7-1 tredje ledd, § 7-4 annet ledd og § 9-1, jf. delegeringsvedtak 10. desember 1999 nr. 1273.</dd><dt class="refid">RefID</dt><dd class="refid">forskrift/2007-02-01-117</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om bruk av system for sikkerhetsvurdering og sikkerhetsoppfølgingsplaner innen flysikringstjenesten (BSL A 1-10).<ul class="tocSubUl"><li>I<ul class="tocSubUl"><li>§ 1. Formål</li><li>§ 2. Virkeområde</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-02-01-117" id="dokument"><h1>Forskrift om endring i forskrift om bruk av system for sikkerhetsvurdering og sikkerhetsoppfølgingsplaner innen flysikringstjenesten (BSL A 1-10).</h1><section class="section" data-name="kapI" id="kapittel-1" data-lovdata-URL="LTI/forskrift/2007-02-01-117/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 26. september 2005 nr. 1074 om bruk av system for sikkerhetsvurdering og sikkerhetsoppfølgingsplaner innen flysikringstjenesten (BSL A 1-10) gjøres følgende endringer:</article> <article class="defaultP" margin-top="true">§ 1 og § 2 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-1-ledd-1">Formålet med forskriften er å gjennomføre Eurocontrol Safety Regulatory Requirement 4 (ESARR 4) i norsk rett. Forskriften fastsetter krav til sikkerhetsvurdering og risikoreduksjon samt sikkerhetsoppfølgingsplaner ved endringer og anskaffelser innenfor flysikringstjenesten i den hensikt å oppnå et akseptabelt og høyt flysikkerhetsnivå.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Forskriften gjelder innenfor norsk område, samt områder hvor Norge i henhold til internasjonale konvensjoner og avtaler er forpliktet til å utøve flysikringstjenester.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Forskriftens § 4 første til tredje ledd, § 5 annet ledd, § 6 tredje ledd, § 7 annet til fjerde ledd, § 8, vedlegg 1 punktene 2, 3 og 4 samt tabellene A-1 og A-2 gis anvendelse for hele flysikringstjenesten. Øvrige deler av forskriften gis anvendelse bare for flyværtjenesten og kunngjøringstjenesten.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Forskriften omfatter mennesker, prosedyrer og utstyr inklusiv maskin og programvare innen flysikringstjenesten som spesifisert i denne paragrafs annet ledd. Bestemmelsene omfatter planlegging, implementering og alle driftsfaser.</article><article class="numberedLegalP" data-numerator="4" id="kapittel-1-foreslåttparagraf-2-nummer-4">(4) Forskriften gjelder tjenesteleverandør for flysikringstjenester der:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-nummer-4-punkt-1"><article class="legalP" id="kapittel-1-foreslåttparagraf-2-nummer-4-punkt-1-ledd-1">sivil tjenesteleverandør yter tjenester til sivil eller militær lufttrafikk og</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-nummer-4-punkt-2"><article class="legalP" id="kapittel-1-foreslåttparagraf-2-nummer-4-punkt-2-ledd-1">militær tjenesteleverandør yter tjenester til sivil lufttrafikk.</article></article></li></ul></article></article> <article class="defaultP" margin-top="true">§ 3 bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-nummer-4-punkt-3"><article class="legalP" id="kapittel-1-foreslåttparagraf-2-nummer-4-punkt-3-ledd-1"><i>Flysikringstjeneste (ANS – Air Navigation Services):</i> Felles betegnelse for lufttrafikktjeneste, flynavigasjonstjeneste, flyværtjeneste og kunngjøringstjeneste.</article></article></li></ul></article> <article class="defaultP" margin-top="true">§ 3 bokstav f og g skal lyde:<ul class="defaultList"><li data-li-identifier="f)" data-name="f)"><article class="listArticle" id="kapittel-1-foreslåttparagraf-2-nummer-4-punkt-4"><article class="legalP" id="kapittel-1-foreslåttparagraf-2-nummer-4-punkt-4-ledd-1"><i>Lufttrafikkledelse (ATM – Air Traffic Management):</i> Sammenfatning av de luft- og bakkebaserte funksjoner (lufttrafikktjeneste, luftromsorganisering og trafikkflytledelse) som kreves for å sikre at luftfartøyet kan operere sikkert og effektivt i alle faser av flygingen.</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-2-nummer-4-punkt-5"><article class="legalP" id="kapittel-1-foreslåttparagraf-2-nummer-4-punkt-5-ledd-1"><i>Risiko:</i> Uttrykk for den påvirkning som uønskede hendelser representerer på mennesker, miljø eller materielle verdier. Risikoen uttrykkes ved sannsynligheten for/hyppigheten av og konsekvensene av de uønskede hendelsene.</article></article></li></ul></article> <article class="defaultP" margin-top="true">§ 3 bokstav q skal lyde:<ul class="defaultList"><li data-li-identifier="q)" data-name="q)"><article class="listArticle" id="kapittel-1-foreslåttparagraf-2-nummer-4-punkt-6"><article class="legalP" id="kapittel-1-foreslåttparagraf-2-nummer-4-punkt-6-ledd-1"><i>System for sikkerhetsstyring:</i> En systematisk tilnærming til sikkerhetsstyring som omfatter organisering av virksomheten, ansvarslinjer, overordnede strategier samt prosedyrer. Styringssystemet dokumenterer hvordan virksomheten skal oppnå og opprettholde et akseptabelt sikkerhetsnivå.</article></article></li></ul></article> <article class="defaultP" margin-top="true">§ 6 andre og tredje ledd skal lyde:</article><article class="numberedLegalP" data-numerator="2" id="kapittel-1-nummer-1">(2) Tjenesteleverandør skal verifisere at alle identifiserte sikkerhetsmål og sikkerhetskrav er oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-1-punkt-1"><article class="legalP" id="kapittel-1-nummer-1-punkt-1-ledd-1">før implementeringen av endringen eller anskaffelsen,</article></article></li><li data-li-identifier="b)" data-name="b)"><article class="listArticle" id="kapittel-1-nummer-1-punkt-2"><article class="legalP" id="kapittel-1-nummer-1-punkt-2-ledd-1">i overgangsfasen til driftsfasen,</article></article></li><li data-li-identifier="c)" data-name="c)"><article class="listArticle" id="kapittel-1-nummer-1-punkt-3"><article class="legalP" id="kapittel-1-nummer-1-punkt-3-ledd-1">i driftsfasen, og</article></article></li><li data-li-identifier="d)" data-name="d)"><article class="listArticle" id="kapittel-1-nummer-1-punkt-4"><article class="legalP" id="kapittel-1-nummer-1-punkt-4-ledd-1">i enhver overgangsfase til utfasing.</article></article></li></ul></article><article class="numberedLegalP" data-numerator="3" id="kapittel-1-nummer-2">(3) Sikkerhetsvurderinger skal i størst mulig grad være kvantitative. Kvalitative sikkerhetsvurderinger kan unntaksvis benyttes og bruken skal i så fall begrunnes.</article> <article class="defaultP" margin-top="true">§ 7 første ledd skal lyde:</article><article class="numberedLegalP" data-numerator="1" id="kapittel-1-nummer-3">(1) Resultater, fremgangsmåter, tilhørende begrunnelse i sikkerhetsvurderingen, evalueringen og risikoreduksjonen, inkludert identifiserte farer, skal samles og dokumenteres på en måte som sikrer at:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-3-punkt-1"><article class="legalP" id="kapittel-1-nummer-3-punkt-1-ledd-1">korrekte og fullstendige argumenter finnes for å bekrefte at elementet som vurderes, så vel som hele flysikringstjenesten, er, og vil forbli, sikkert nok, dvs. møter sitt tildelte sikkerhetsmål, inklusiv spesifikasjoner av alle overvåkings- og kontrollmetoder som brukes for å demonstrere at eksisterende flysikkerhetsnivå som et minimum opprettholdes.</article></article></li><li data-li-identifier="b)" data-name="b)"><article class="listArticle" id="kapittel-1-nummer-3-punkt-2"><article class="legalP" id="kapittel-1-nummer-3-punkt-2-ledd-1">alle sikkerhetskrav relatert til implementeringen av endringen skal kunne spores til den tiltenkte operasjonen/funksjonen.</article></article></li></ul></article> <article class="defaultP" margin-top="true">§ 7 tredje ledd skal lyde:</article><article class="numberedLegalP" data-numerator="3" id="kapittel-1-nummer-4">(3) Tjenesteleverandører skal årlig rapportere beregnet sikkerhetsnivå til Luftfartstilsynet for å dokumentere opprettholdelse av fastslått sikkerhetsnivå.</article> <article class="defaultP" margin-top="true">Vedlegg 1 forklarende tekst til tabell A-1 Alvorlighetsgrad skal lyde:</article> <article class="defaultP" margin-top="true"><i>Tabell for klassifisering av konsekvenser</i></article><article class="numberedLegalP" data-numerator="1" id="kapittel-1-nummer-5">(1) Tabellen er ikke uttømmende, og de opplistede punkter skal kun oppfattes som eksempler på type hendelse innenfor hver enkelt alvorlighetsgrad.</article><article class="numberedLegalP" data-numerator="2" id="kapittel-1-nummer-6">(2) Tilsvarende vurderinger skal også gjøres i tilknytning til flysikringstjeneste i luftrom der det ikke stilles krav til atskillelse.</article><article class="numberedLegalP" data-numerator="3" id="kapittel-1-nummer-7">(3) Tabellen gir en ramme for hvordan en vurderer alvorligheten av farer i et bestemt teknisk/operativt miljø. Tabellen gir en kvalitativ klassifisering av en fares effekt på teknisk/operativ drift, som en følge av ulike feil i elementer i et flysikringssystem. Vurderingen skal ta hensyn til den mest sannsynlige effekt av faren under de verst tenkelige forhold.</article></section><section class="section" data-name="kapII" id="kapittel-2" data-lovdata-URL="LTI/forskrift/2007-02-01-117/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. februar 2007.</article></section></main></body></html>