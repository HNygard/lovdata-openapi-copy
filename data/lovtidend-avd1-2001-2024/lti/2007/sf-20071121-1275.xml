<!DOCTYPE html><html lang="no"><head><title>Forskrift om endring i forskrift om tekniske krav og godkjenning av kjøretøy, deler og utstyr (kjøretøyforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-11-21-1275</dd><dt class="dokid">DokumentID</dt><dd class="dokid">LTI/forskrift/2007-11-21-1275</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 11 s 1552</dd><dt class="dateInForce">I kraft fra</dt><dd class="dateInForce">2008-05-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-10-04-918</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§13</li><li>lov/1965-06-18-4/§14</li><li>lov/1965-06-18-4/§15</li><li>lov/1965-06-18-4/§16</li><li>forskrift/1980-11-24-1</li></ul></dd><dt class="dateOfPublication">Kunngjort</dt><dd class="dateOfPublication">2007-11-23 14:35</dd><dt class="lastupdated">Rettet</dt><dd class="lastupdated">2008-01-08 (se nederst)</dd><dt class="journalNumber">Journalnummer</dt><dd class="journalNumber">2007-1001</dd><dt class="titleShort">Korttittel</dt><dd class="titleShort">Endr. i kjøretøyforskriften</dd><dt class="title">Tittel</dt><dd class="title">Forskrift om endring i forskrift om tekniske krav og godkjenning av kjøretøy, deler og utstyr (kjøretøyforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 21. november 2007 med hjemmel i vegtrafikklov 18. juni 1965 nr. 4 § 13, § 14, § 15 og § 16, jf. delegeringsvedtak 24. november 1980 nr. 1.</dd><dt class="refid">RefID</dt><dd class="refid">forskrift/2007-11-21-1275</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tekniske krav og godkjenning av kjøretøy, deler og utstyr (kjøretøyforskriften)<ul class="tocSubUl"><li>I</li><li>KAP. 6 Nasjonal godkjenning av kjøretøy og deler m.m.<ul class="tocSubUl"><li>§ 10-2. Definisjon av fabrikant av bil og tilhenger til bil</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-11-21-1275" id="dokument"><h1>Forskrift om endring i forskrift om tekniske krav og godkjenning av kjøretøy, deler og utstyr (kjøretøyforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2007-11-21-1275/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 4. oktober 1994 nr. 918 om tekniske krav og godkjenning av kjøretøy, deler og utstyr (kjøretøyforskriften) gjøres følgende endringer:</article> <article class="defaultP" margin-top="true">§ 1-9. nr. 4 første ledd skal lyde:</article><article class="numberedLegalP" data-numerator="4" id="kapittel-1-nummer-1">4. Kjøretøy som er 15 år eller eldre (regnet fra 1. januar i fabrikasjonsåret), men yngre enn 30 år, og er i tilnærmet original utførelse, kan godtas som bevaringsverdig og godkjennes i denne utførelse selv om det ikke oppfyller betingelsene i § 1-7, såfremt det er av spesiell interesse. «Spesiell interesse» vil i denne forbindelse vanligvis avhenge av alder og sjeldenhet (i Norge), slik at det til et 15 år gammelt kjøretøy stilles meget strenge krav til sjeldenhet.</article> <article class="defaultP" margin-top="true">§ 1-15 første ledd skal lyde:</article><article class="legalP" id="kapittel-1-ledd-2">Bil i gruppe M1 og N1 som er i original utførelse er unntatt fra kravene i denne forskrift såfremt det fremlegges registreringsdokumentasjon eller dokumentasjon fra fabrikant eller kompetent, uavhengig laboratorium som viser at kravene for godkjenning i annet EØS-land eller USA er tilfredsstilt, jf. § 3-1 nr. 8 og § 6-12 nr. 4. Bilen må imidlertid ha lykter med farge som angitt i kapittel 28 og være merket med understellsnummer som angitt i § 6-4.</article> <article class="defaultP" margin-top="true">Kapittel 6 overskriften skal lyde:</article></section><section class="section" data-name="kap6" id="kapittel-2" data-lovdata-URL="LTI/forskrift/2007-11-21-1275/KAPITTEL_2"><h2>KAP. 6 Nasjonal godkjenning av kjøretøy og deler m.m.</h2><article class="defaultP">§ 6-1 nr. 3 første strekpunkt skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Enkeltgodkjenning av traktor i gruppe T1, T2 og T3 skjer etter kravene som er angitt i kapittel 5, jf. § 5-1 nr. 7.</article></article></li></ul></article> <article class="defaultP" margin-top="true">§ 6-3 nr. 4 og 5 oppheves.</article> <article class="defaultP" margin-top="true">§ 6-3 ny nr. 4 skal lyde:</article><article class="legalP" id="kapittel-2-ledd-1">For godkjenningspliktig kjøretøy fastsetter godkjenningsmyndigheten største aksellast, boggilast og totalvekt som kjøretøy skal godkjennes med. Disse skal være i henhold til kravene i kapittel 10, med følgende unntak:<ul class="defaultList"><li data-li-identifier="A)" data-name="A)"><article class="listArticle" id="kapittel-2-ledd-1-punkt-1"><article class="legalP" id="kapittel-2-ledd-1-punkt-1-ledd-1">Kjøretøy som er slik innrettet at lasten, uansett dens størrelse, har samme angrepspunkt på kjøretøyet (eksempelvis fast plassert svingskive) skal godkjennes for mindre aksellast, boggilast og totalvekt enn det som er fastsatt i første ledd, når angrepspunktet har slik plassering at de største vekter ikke kan utnyttes.</article><article class="legalP" id="kapittel-2-ledd-1-punkt-1-ledd-2">Største totalvekt, aksellast og boggilast beregnes ut fra de forskjellige lasters (personer og gods) angrepspunkt i forhold til akselsentrene og full utnyttelse av største totalvekt eller største aksel/boggilast bak eller foran.</article></article></li><li data-li-identifier="B)" data-name="B)"><article class="listArticle" id="kapittel-2-ledd-1-punkt-2"><article class="legalP" id="kapittel-2-ledd-1-punkt-2-ledd-1">Følgende kjøretøy kan godkjennes for største aksellast, boggilast og totalvekt som er lavere enn angitt i første ledd, etter følgende retningslinjer: <ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-1-punkt-2-ledd-1-punkt-1"><article class="legalP" id="kapittel-2-ledd-1-punkt-2-ledd-1-punkt-1-ledd-1"><i>Buss (M2 og M3).</i> Største aksellast, boggilast og totalvekt beregnes ut fra største lasts størrelse og plassering. Største last beregnes ut fra antallet sitteplasser og påbudte ståplasser.</article></article></li><li data-li-identifier="b)" data-name="b)"><article class="listArticle" id="kapittel-2-ledd-1-punkt-2-ledd-1-punkt-2"><article class="legalP" id="kapittel-2-ledd-1-punkt-2-ledd-1-punkt-2-ledd-1"><i>Traktor.</i> Største aksellast, boggilast og totalvekt fastsettes ut fra dekkenes bæreevne eller ut fra de vekter og trykk som er benyttet under varmbremsprøven dersom de er mindre.</article></article></li><li data-li-identifier="c)" data-name="c)"><article class="listArticle" id="kapittel-2-ledd-1-punkt-2-ledd-1-punkt-3"><article class="legalP" id="kapittel-2-ledd-1-punkt-2-ledd-1-punkt-3-ledd-1"><i>Motorredskap.</i> For motorredskap som ikke er innrettet for å bære gods under kjøring fastsettes største aksellast, boggilast og totalvekt ut fra egenvektens størrelse og fordeling på akslene og vekten og plasseringen av fører og passasjerer.</article><article class="legalP" id="kapittel-2-ledd-1-punkt-2-ledd-1-punkt-3-ledd-2">For motorredskap som er innrettet for å bære gods under kjøring fastsettes største aksellast, boggilast og totalvekt ut fra dekkenes bæreevne.</article></article></li></ul></article></article></li></ul></article> <article class="defaultP" margin-top="true">§ 6-3 nåværende nr. 6 og 7 blir nr. 5 og 6.</article> <article class="defaultP" margin-top="true">§ 6-4 nr. 1 nye femte og sjette ledd skal lyde:</article><article class="legalP" id="kapittel-2-ledd-2">Er et kjøretøy tildelt og har innpreget understellsnummer, kan ikke dette kjøretøyet godkjennes med annet understellsnummer. Dette gjelder selv om endringen skjer før godkjenning i Norge. Dette gjelder ikke kjøretøy som anses oppbygd, jf. § 7-2 pkt. 1.8 og pkt. 5.4.</article><article class="legalP" id="kapittel-2-ledd-3">Bil og tilhenger til bil kan bare godkjennes med understellsnummer standardisert etter VIN-systemet (Vehicle Identification Number). Det er videre en forutsetning for godkjenning at fabrikanten etter § 10-2 har sin WMI-kode (World Manufacturer Identifier) tildelt av ISO (International Organization for Standardization) i dette nummeret, jf. § 10-2 annet ledd. Dette gjelder ikke kjøretøy som anses som oppbygd, jf. § 7-2 pkt. 1.8 og pkt. 5.4.</article> <article class="defaultP" margin-top="true">§ 6-4 nåværende femte ledd blir nytt syvende ledd.</article> <article class="defaultP" margin-top="true">§ 6-10 nr. 5 skal lyde:</article><article class="numberedLegalP" data-numerator="5" id="kapittel-2-nummer-1">5. I forbindelse med søknad om typegodkjenning kan ellers forlanges utlevert nødvendig antall deler og utstyr for prøving og nærmere underlag i form av tegninger, beregninger, garantier e.l. Det kan videre stilles krav om spesielle undersøkelser ved prøveanstalt. Bestemmelsen i dette nr. gjelder i tillegg til det som måtte være fastsatt ellers i denne forskrift.</article> <article class="defaultP" margin-top="true">§ 6-10 tidligere nr. 5 annet ledd blir ny nr. 6 og skal lyde:</article><article class="numberedLegalP" data-numerator="6" id="kapittel-2-nummer-2">6. Ved enkeltgodkjenning kan det kreves fremlagt dokumentasjon for tilfredsstillelse av angitt standard og angitte krav. Det kan også kreves fremlagt underlagsdokumenter for de forhold som kreves dokumentert. Dokumentasjonen skal være knyttet til kjøretøyet eller kjøretøyene den gjelder for ved understellsnummer. Dokumentasjonen kan kreves oversatt til norsk hvis den ikke foreligger på norsk, svensk eller dansk. Bestemmelsen i dette nr. gjelder i tillegg til det som måtte være fastsatt ellers i denne forskrift.</article> <article class="defaultP" margin-top="true">§ 6-10 nåværende nr. 6-8 blir nye nr. 7-9.</article> <article class="defaultP" margin-top="true">§ 10-1 nr. 1 og ny nr. 2 skal lyde:</article><article class="numberedLegalP" data-numerator="1" id="kapittel-2-nummer-3">1. Kjøretøy skal være konstruert og overfor godkjenningsmyndigheten garantert av fabrikanten for største aksellast, boggilast og totalvekt, og for største totalvekt av eventuell tilhenger/tilhengerredskap til kjøretøyet. Dette er ikke til hinder for at samme basiskjøretøy kan ha ulik totalvekt når det er klassifisert i de ulike kjøretøygruppene M og N.</article><article class="numberedLegalP" data-numerator="2" id="kapittel-2-nummer-4">2. For bil og tilhenger til bil som er produsert i flere trinn, kreves i tillegg til garanti etter nr. 1 at fabrikanten har de dokumenter og den informasjon om kjøretøyet og dets deler fra tidligere trinn i produksjonen som er nødvendig for å fastsette de vekter og laster som nevnt i nr. 1, eller har systemer som sikrer utlevering og utveksling av slike dokumenter og slik informasjon.<article class="legalP" id="kapittel-2-nummer-4-ledd-1">For bil og tilhenger til bil som er oppbygd, jf. kapittel 7, kreves i tillegg til garanti etter nr. 1 at fabrikanten har de dokumenter og den informasjon om kjøretøyet og dets deler fra produsentene av komponentene som er nødvendig for å fastsette de vekter og laster som nevnt i nr. 1.</article><article class="legalP" id="kapittel-2-nummer-4-ledd-2">Fabrikantens garanti for største totalvekt kan være angitt på fabrikasjonsskilt, klebelapp eller lignende. Slik vektangivelse skal være solid festet på et iøynefallende og lett tilgjengelig sted på en del som vanligvis ikke vil bli erstattet ved bruk og skal være lett leselig og ikke kunne slettes.</article><article class="legalP" id="kapittel-2-nummer-4-ledd-3">Vektangivelse fra fabrikanten på fabrikasjonsskilt i henhold til direktiv 76/114/EØF, eventuelt som endret ved direktiv 78/507/EØF og direktiv 87/354/EØF, godtas som vektgaranti. Vektgaranti fastsatt i henhold til direktiv 92/21/EØF, eventuelt som endret ved direktiv 95/48/EF, når det gjelder biler i gruppe M1 og etter direktiv 92/27/EF når det gjelder biler i andre grupper enn M1, godtas som vektgaranti.</article><article class="legalP" id="kapittel-2-nummer-4-ledd-4">Erklæring fra andre enn fabrikanten om at en bil eller tilhenger til bil på de punkter som har betydning for vektangivelsen er lik en annen som det foreligger vektgaranti for, godtas ikke som vektgaranti.</article></article> <article class="defaultP" margin-top="true">§ 10-1 tidligere nr. 1 andre til sjette ledd blir ny nr. 3.</article> <article class="defaultP" margin-top="true">§ 10-1 tidligere nr. 2-5 blir nye nr. 4.-7.</article> <article class="defaultP" margin-top="true">§ 10-2 skal lyde:</article><article class="futureLegalArticle" data-name="§10-2" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 10-2</span>. <span class="legalArticleTitle">Definisjon av fabrikant av bil og tilhenger til bil</span></span><article class="legalP" id="kapittel-2-foreslåttparagraf-1-ledd-1">Med «fabrikant» av en bil eller tilhenger til bil menes en fysisk eller juridisk person som er ansvarlig for konstruksjonen og fremstillingen av en bil eller tilhenger til bil med henblikk på markedsføring under denne persons navn eller fabrikat eller enhver fysisk eller juridisk person, som har konstruert og fremstilt en bil eller tilhenger til bil til eget bruk.</article><article class="legalP" id="kapittel-2-foreslåttparagraf-1-ledd-2">For godkjenning er det en forutsetning at fabrikant av bil og tilhenger til bil sin WMI-kode inngår i understellsnummeret, jf. § 6-4 sjette ledd.</article><article class="legalP" id="kapittel-2-foreslåttparagraf-1-ledd-3">Med «fabrikantens representant» menes enhver fysisk eller juridisk person som er behørig utnevnt av fabrikant av bil eller tilhenger til bil til å representere denne overfor godkjenningsmyndigheten og handle på fabrikantens vegne, innenfor de områder som er omfattet av dette kapittel. Hvor det i dette kapittel henvises til uttrykket «fabrikant» av bil eller tilhenger til bil, skal dette forstås som enten fabrikanten eller fabrikantens representant.</article></article> <article class="defaultP" margin-top="true">§ 33-4 nr. 2 skal lyde:</article><article class="numberedLegalP" data-numerator="2" id="kapittel-2-nummer-5">2. Virkeområde: Bil i gruppe N2 og N3 med unntak av terrengkjøretøy og kjøretøy hvis bruk ikke er forenlig med bestemmelsene for underkjøringshinder foran.</article></section><section class="section" data-name="kapII" id="kapittel-3" data-lovdata-URL="LTI/forskrift/2007-11-21-1275/KAPITTEL_3"><h2 data-text-align="center">II</h2><article class="legalP" id="kapittel-3-ledd-1">Endringene trer i kraft 1. mai 2008.</article><article class="defaultP"><strong>Publisert</strong>: I 2007 hefte 12 (Rettelse)</article><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">§ 10-1 nr. 2 fjerde ledd annet punktum skal lyde:</article><article class="legalP" id="kapittel-3-ledd-2">Vektgaranti fastsatt i henhold til direktiv 92/21/EØF, eventuelt som endret ved direktiv 95/48/EF, når det gjelder biler i gruppe M1 og etter direktiv <i>97</i>/27/EF når det gjelder biler i andre grupper enn M1, godtas som vektgaranti.</article></section></main></body></html>