<!DOCTYPE html><html lang="no"><head><title>Forskrift om endring i forskrift om ordningen av påtalemyndigheten (Påtaleinstruksen)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-11-09-1235</dd><dt class="dokid">DokumentID</dt><dd class="dokid">LTI/forskrift/2007-11-09-1235</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 11 s 1510</dd><dt class="dateInForce">I kraft fra</dt><dd class="dateInForce">2007-11-09, 2008-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1985-06-28-1679</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-05-22-25/§62</li><li>lov/1981-05-22-25/§57</li><li>lov/1981-05-22-25/§61c</li></ul></dd><dt class="dateOfPublication">Kunngjort</dt><dd class="dateOfPublication">2007-11-13 14:55</dd><dt class="journalNumber">Journalnummer</dt><dd class="journalNumber">2007-0967</dd><dt class="titleShort">Korttittel</dt><dd class="titleShort">Endr. i påtaleinstruksen</dd><dt class="title">Tittel</dt><dd class="title">Forskrift om endring i forskrift om ordningen av påtalemyndigheten (Påtaleinstruksen)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 9. november 2007 med hjemmel i lov 22. mai 1981 nr. 25 om rettergangsmåten i straffesaker (Straffeprosessloven) § 62, jf. § 57 annet ledd og § 61c første ledd nr. 8. Fremmet av Justis- og politidepartementet.</dd><dt class="refid">RefID</dt><dd class="refid">forskrift/2007-11-09-1235</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om ordningen av påtalemyndigheten (Påtaleinstruksen)<ul class="tocSubUl"><li>I<ul class="tocSubUl"><li>§ 5-2A. Melding til tingretten om siktelse eller tiltale mot gjenlevende forelder</li><li>§ 37-1. Den nasjonale enheten for bekjempelse av organisert og annen alvorlig kriminalitet (Kripos)</li><li>§ 37-2. Påtalekompetanse</li><li>§ 37-3. Saklig kompetanse i egne saker</li><li>§ 37-4. Om overtakelse av saker og om underretning</li><li>§ 37-5. Felles etterforskingsgrupper</li><li>§ 37-6. Bistandssaker</li><li>§ 37-7. Utvidet saklig kompetanse</li></ul></li><li>II Ikraftsetting</li></ul></li></ul></dd></dl></header><main class="documentBody" data-lovdata-URL="LTI/forskrift/2007-11-09-1235" id="dokument"><h1>Forskrift om endring i forskrift om ordningen av påtalemyndigheten (Påtaleinstruksen)</h1><section class="section" data-name="kapI" id="kapittel-1" data-lovdata-URL="LTI/forskrift/2007-11-09-1235/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 28. juni 1985 nr. 1679 om ordningen av påtalemyndigheten (Påtaleinstruksen) gjøres følgende endringer:</article> <article class="defaultP" margin-top="true">Ny § 5-2A skal lyde:</article><article class="futureLegalArticle" data-name="§5-2A" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5-2A</span>. <span class="legalArticleTitle">Melding til tingretten om siktelse eller tiltale mot gjenlevende forelder</span></span><article class="legalP" id="kapittel-1-foreslåttparagraf-1-ledd-1">Dersom gjenlevende forelder siktes eller tiltales for forsettlig eller overlagt å ha voldt den annen forelders død, skal politiet straks varsle tingretten om dette, jf. barneloven § 38 og § 60a.</article></article> <article class="defaultP" margin-top="true">§ 5-10 bokstav B nr. 6 skal lyde:<ul class="defaultList"><li data-li-identifier="6." data-name="6."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">Beslutning om utvandringsforbud, samt endring av slike beslutninger.</article></article></li></ul></article> <article class="defaultP" margin-top="true">§ 6-2 første ledd skal lyde:</article><article class="legalP" id="kapittel-1-ledd-2">For anmodning om bistand fra politimyndighet i Danmark, Finland, Island eller Sverige gjelder avtale mellom de nordiske lands politimyndigheter om politisamarbeid av 2. september 2002.</article> <article class="defaultP" margin-top="true">§ 6-4 første ledd skal lyde:</article><article class="legalP" id="kapittel-1-ledd-3">For anmodning om bistand som kommer fra politimyndighet eller domstol i Danmark, Finland, Island eller Sverige gjelder avtale mellom de nordiske lands politimyndigheter om politisamarbeid av 2. september 2002.</article> <article class="defaultP" margin-top="true">§ 32-1 til og med § 32-9 oppheves.</article> <article class="defaultP" margin-top="true">§ 32-10 blir § 32-1 og siste ledd skal lyde:</article><article class="legalP" id="kapittel-1-ledd-4">Myndigheten etter første ledd ligger til Det nasjonale statsadvokatembetet.</article> <article class="defaultP" margin-top="true">Nytt kapittel 37 skal lyde:</article><span class="futuretitle" id="kapittel-1-foreslåttittel-1">Kap. 37. Saker som gjelder bekjempelse av organisert og annen alvorlig kriminalitet.</span><article class="futureLegalArticle" data-name="§37-1" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 37-1</span>. <span class="legalArticleTitle">Den nasjonale enheten for bekjempelse av organisert og annen alvorlig kriminalitet (Kripos)</span></span><article class="legalP" id="kapittel-1-foreslåttparagraf-2-ledd-1">Den nasjonale enheten for bekjempelse av organisert og annen alvorlig kriminalitet (Kripos) har riksdekkende ansvar som etterforskings-, påtale- og bistandsenhet for visse saker om organisert og annen alvorlig kriminalitet.</article><article class="legalP" id="kapittel-1-foreslåttparagraf-2-ledd-2">Innen sitt område, jf. § 37-3 kan enheten foreta etterforsking av eget tiltak og overta en sak fra andre i samsvar med reglene i dette kapittelet.</article><article class="legalP" id="kapittel-1-foreslåttparagraf-2-ledd-3">Enheten skal gi bistand til politidistriktene og andre sentrale politiorgan etter nærmere retningslinjer av overordnet påtalemyndighet.</article><article class="legalP" id="kapittel-1-foreslåttparagraf-2-ledd-4">Ved etterforsking og øvrige påtalefunksjoner er enheten underlagt Det nasjonale statsadvokatembetet for bekjempelse av organisert og annen alvorlig kriminalitet.</article></article><article class="futureLegalArticle" data-name="§37-2" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 37-2</span>. <span class="legalArticleTitle">Påtalekompetanse</span></span><article class="legalP" id="kapittel-1-foreslåttparagraf-3-ledd-1">Sjef og assisterende sjef ved enheten har påtalekompetanse som politimester forutsatt at de har juridisk embetseksamen, jf. straffeprosessloven § 55 første ledd nr. 3.</article><article class="legalP" id="kapittel-1-foreslåttparagraf-3-ledd-2">Politiinspektører, politiadvokater og politifullmektiger ved enheten har påtalekompetanse forutsatt at de har juridisk embetseksamen og gjør tjeneste i stilling som er tillagt påtalemyndighet, jf. straffeprosessloven § 55 første ledd nr. 3.</article><article class="legalP" id="kapittel-1-foreslåttparagraf-3-ledd-3">Påtalekompetansen gjelder for hele landet i enhetens egne saker.</article></article><article class="futureLegalArticle" data-name="§37-3" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 37-3</span>. <span class="legalArticleTitle">Saklig kompetanse i egne saker</span></span><article class="legalP" id="kapittel-1-foreslåttparagraf-4-ledd-1">Enheten kan etterforske saker om organisert og annen alvorlig kriminalitet. Ved avgjørelsen av om en slik sak skal etterforskes ved enheten skal det særlig legges vekt på om saken:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">er av prinsipiell karakter,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">omfatter personer eller miljøer hvor enheten har særlig erfaring eller kunnskap,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-ledd-1-punkt-3"><article class="legalP" id="kapittel-1-foreslåttparagraf-4-ledd-1-punkt-3-ledd-1">strekker seg over flere politidistrikter,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-4-ledd-1-punkt-4"><article class="legalP" id="kapittel-1-foreslåttparagraf-4-ledd-1-punkt-4-ledd-1">ikke naturlig hører under noe politidistrikt,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-4-ledd-1-punkt-5"><article class="legalP" id="kapittel-1-foreslåttparagraf-4-ledd-1-punkt-5-ledd-1">av sikkerhetshensyn bør etterforskes utenfor det distrikt den hører under, eller</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-4-ledd-1-punkt-6"><article class="legalP" id="kapittel-1-foreslåttparagraf-4-ledd-1-punkt-6-ledd-1">vil kreve utstrakt internasjonalt samarbeid.</article></article></li></ul></article><article class="legalP" id="kapittel-1-foreslåttparagraf-4-ledd-2">Det hører under enheten å etterforske følgende forbrytelser begått i utlandet av personer som befinner seg i Norge, unntatt forbrytelser begått av norsk militær personell:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-2-punkt-1"><article class="legalP" id="kapittel-1-foreslåttparagraf-4-ledd-2-punkt-1-ledd-1">Krigsforbrytelser, som definert i Roma-vedtektene av 1998 for Den internasjonale straffedomstol, samt andre krigsforbrytelser i henhold til konvensjoner som Norge har ratifisert.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-2-punkt-2"><article class="legalP" id="kapittel-1-foreslåttparagraf-4-ledd-2-punkt-2-ledd-1">Folkemord, som definert i Roma-vedtektene av 1998 for Den internasjonale straffedomstol.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-ledd-2-punkt-3"><article class="legalP" id="kapittel-1-foreslåttparagraf-4-ledd-2-punkt-3-ledd-1">Forbrytelser mot menneskeheten, som definert i Roma-vedtektene av 1998 for Den internasjonale straffedomstol.</article></article></li></ul></article><article class="legalP" id="kapittel-1-foreslåttparagraf-4-ledd-3">Enheten kan etterforske følgende forbrytelser begått i utlandet av personer som befinner seg i Norge:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-3-punkt-1"><article class="legalP" id="kapittel-1-foreslåttparagraf-4-ledd-3-punkt-1-ledd-1">Handling straffbar etter lov 17. juli 1998 nr. 54 angående konvensjon om antipersonellminer § 5.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-3-punkt-2"><article class="legalP" id="kapittel-1-foreslåttparagraf-4-ledd-3-punkt-2-ledd-1">Åpen etterforsking av terrorhandlinger, jf. straffeloven § 147a og § 147b.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-ledd-3-punkt-3"><article class="legalP" id="kapittel-1-foreslåttparagraf-4-ledd-3-punkt-3-ledd-1">Tortur, jf. straffeloven § 117a.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-4-ledd-3-punkt-4"><article class="legalP" id="kapittel-1-foreslåttparagraf-4-ledd-3-punkt-4-ledd-1">Andre alvorlige forbrytelser, når de står i sammenheng med forbrytelser som er nevnt foran.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-4-ledd-3-punkt-5"><article class="legalP" id="kapittel-1-foreslåttparagraf-4-ledd-3-punkt-5-ledd-1">Etter særskilt beslutning av overordnet påtalemyndighet andre alvorlige forbrytelser begått av utlending i utlandet dersom mistenkte befinner seg i Norge.</article></article></li></ul></article><article class="legalP" id="kapittel-1-foreslåttparagraf-4-ledd-4">Enheten kan etterforske alvorlig IKT-kriminalitet. Ved avgjørelse av om en slik sak skal etterforskes ved enheten skal det legges særlig vekt på om saken<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-4-punkt-1"><article class="legalP" id="kapittel-1-foreslåttparagraf-4-ledd-4-punkt-1-ledd-1">er av prinsipiell karakter,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-4-punkt-2"><article class="legalP" id="kapittel-1-foreslåttparagraf-4-ledd-4-punkt-2-ledd-1">vil kreve utstrakt internasjonalt samarbeid,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-ledd-4-punkt-3"><article class="legalP" id="kapittel-1-foreslåttparagraf-4-ledd-4-punkt-3-ledd-1">ikke naturlig hører under noe politidistrikt, eller</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-4-ledd-4-punkt-4"><article class="legalP" id="kapittel-1-foreslåttparagraf-4-ledd-4-punkt-4-ledd-1">er særlig kompetanse- eller teknologikrevende.</article></article></li></ul></article><article class="legalP" id="kapittel-1-foreslåttparagraf-4-ledd-5">Avgjørelse av om enheten skal etterforske en sak som nevnt i første, annet og fjerde ledd treffes av sjef eller assisterende sjef. En statsadvokat ved Det nasjonale statsadvokatembetet treffer beslutning om inntak av saker som nevnt i tredje ledd etter samråd med sjef eller assisterende sjef ved enheten. Før statsadvokaten treffer beslutning om å ta inn en sak som nevnt i tredje ledd bokstav b) skal det innhentes uttalelse fra Sjefen for Politiets sikkerhetstjeneste. Avgjørelse av om enheten skal sette i verk etterforsking treffes skriftlig.</article><article class="legalP" id="kapittel-1-foreslåttparagraf-4-ledd-6">Riksadvokaten kan gi nærmere regler om inntak av saker ved enheten, herunder beslutte at enheten skal etterforske andre sakstyper eller enkeltsaker riksadvokaten overlater til enheten, jf. straffeprosessloven § 59.</article></article><article class="futureLegalArticle" data-name="§37-4" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 37-4</span>. <span class="legalArticleTitle">Om overtakelse av saker og om underretning</span></span><article class="legalP" id="kapittel-1-foreslåttparagraf-5-ledd-1">Politimestrene, sjefene for politiets særorganer, statsadvokatene i regionene og Rådet for samordnet bekjempelse av organisert kriminalitet (ROK) kan anmode enheten om å overta en sak som nevnt under § 37-3. Avslås anmodningen, kan spørsmålet bringes inn for Det nasjonale statsadvokatembetet, eventuelt riksadvokaten til avgjørelse.</article><article class="legalP" id="kapittel-1-foreslåttparagraf-5-ledd-2">Enheten kan også selv anmode om å overta en sak som er under behandling i et eller flere politidistrikter eller ved et annet særorgan. Anmodningen rettes, via Det nasjonale statsadvokatembetet, til statsadvokaten i regionen. Statsadvokaten avgjør om saken skal overføres fra et politidistrikt til enheten etter å ha innhentet uttalelse fra politimesteren. Avslår den regionale statsadvokaten å overføre saken, kan spørsmålet bringes inn for riksadvokaten.</article><article class="legalP" id="kapittel-1-foreslåttparagraf-5-ledd-3">Enheten skal senest når den setter i verk etterforsking orientere berørte politimestre, statsadvokatembeter og Rådet for samordnet bekjempelse av organisert kriminalitet (ROK) om saken og senere om opplysninger som fremkommer under etterforskingen og som skjønnes å være av betydning for lokalt politi, statsadvokatembete eller rådet. Likeledes skal politimestrene orientere enheten på et tidlig stadium om større saker om organisert og annen alvorlig kriminalitet som etterforskes i distriktet, jf. § 5-10 C nr. 11.</article></article><article class="futureLegalArticle" data-name="§37-5" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 37-5</span>. <span class="legalArticleTitle">Felles etterforskingsgrupper</span></span><article class="legalP" id="kapittel-1-foreslåttparagraf-6-ledd-1">Enheten og det stedlige politi eller statsadvokat kan, hvor det er hensiktsmessig, avtale å opprette en etterforskingsgruppe bestående av personer fra berørte politidistrikter og enheten. Tilsvarende grupper kan opprettes i samråd med andre særorgan.</article></article><article class="futureLegalArticle" data-name="§37-6" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 37-6</span>. <span class="legalArticleTitle">Bistandssaker</span></span><article class="legalP" id="kapittel-1-foreslåttparagraf-7-ledd-1">Enheten kan på anmodning fra en politimester, sjef for et særorgan eller en statsadvokat yte bistand under etterforsking av saker om organisert og annen alvorlig kriminalitet.</article></article><article class="futureLegalArticle" data-name="§37-7" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 37-7</span>. <span class="legalArticleTitle">Utvidet saklig kompetanse</span></span><article class="legalP" id="kapittel-1-foreslåttparagraf-8-ledd-1">Dersom det i en sak enheten etterforsker, fremkommer opplysninger om straffbare forhold som ikke hører inn under enhetens arbeidsområde, kan disse etterforskes og iretteføres av enheten når det er mest hensiktsmessig. Avgjørelsen om dette treffes av en statsadvokat ved Det nasjonale statsadvokatembetet i samråd med sjef eller assisterende sjef ved enheten.</article><article class="legalP" id="kapittel-1-foreslåttparagraf-8-ledd-2">Enheten kan også behandle andre saker enn nevnt i § 37-3 etter riksadvokatens nærmere beslutning, jf. straffeprosessloven § 59.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2007-11-09-1235/KAPITTEL_2"><h2 data-text-align="center">II<br />Ikraftsetting</h2><ul class="defaultList"><li data-li-identifier="1." data-name="1."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Endringene i forskriften kapittel 32 om opphevelse av § 32-1 til § 32-9, og endringen av § 32-10 til ny § 32-1, trer i kraft 1. juli 2008.</article></article></li><li data-li-identifier="2." data-name="2."><article class="listArticle" id="kapittel-2-punkt-2"><article class="legalP" id="kapittel-2-punkt-2-ledd-1">Endringene i forskriften § 5-2A, § 5-10, § 6-2, § 6-4, § 32-10 og nytt kapittel 37 trer i kraft straks.</article></article></li></ul></section></main></body></html>