<!DOCTYPE html><html lang="no"><head><title>Forskrift om endring i forskrift om autorisasjon av regnskapsførere m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-12-31-1812</dd><dt class="dokid">DokumentID</dt><dd class="dokid">LTI/forskrift/2007-12-31-1812</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 4 s 647</dd><dt class="dateInForce">I kraft fra</dt><dd class="dateInForce">2007-12-31</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-02-08-196</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-18-109/§1</li><li>lov/1993-06-18-109/§4</li><li>lov/1993-06-18-109/§5</li><li>lov/1993-06-18-109/§6</li><li>lov/1993-06-18-109/§13</li></ul></dd><dt class="dateOfPublication">Kunngjort</dt><dd class="dateOfPublication">2008-04-18 14:30</dd><dt class="journalNumber">Journalnummer</dt><dd class="journalNumber">2008-0301</dd><dt class="titleShort">Korttittel</dt><dd class="titleShort">Endr. i forskrift om regnskapsførere m.v.</dd><dt class="title">Tittel</dt><dd class="title">Forskrift om endring i forskrift om autorisasjon av regnskapsførere m.v.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kredittilsynet 31. desember 2007 med hjemmel i lov 18. juni 1993 nr. 109 om autorisasjon av regnskapsførere § 1 annet ledd, § 4 første ledd nr. 7, § 5, § 6 tredje ledd og § 13.</dd><dt class="refid">RefID</dt><dd class="refid">forskrift/2007-12-31-1812</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om autorisasjon av regnskapsførere m.v.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-12-31-1812" id="dokument"><h1>Forskrift om endring i forskrift om autorisasjon av regnskapsførere m.v.</h1><section class="section" data-name="kapI" id="kapittel-1" data-lovdata-URL="LTI/forskrift/2007-12-31-1812/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 8. februar 1999 nr. 196 om autorisasjon av regnskapsførere m.v. gjøres følgende endringer:</article> <article class="defaultP" margin-top="true">§ 1-2 fjerde punktum skal lyde:</article><article class="legalP" id="kapittel-1-ledd-2">Kredittilsynet kan unntaksvis godkjenne praksis som er opparbeidet før de siste fem år, dog ikke utover 10 år, dersom denne praksisen anses særlig relevant og har et innhold som nevnt i denne paragraf femte punktum.</article> <article class="defaultP" margin-top="true">§ 1-3 tredje ledd skal lyde:</article><article class="legalP" id="kapittel-1-ledd-3">Boligbyggelag opprettet i medhold av lov 4. februar 1960 nr. 1 om boligbyggelag kan gis autorisasjon som regnskapsførerselskap så fremt laget oppfyller vilkårene i denne paragraf første ledd nr. 3, 4 og 6. Tilsvarende gjelder for advokatfirma hvor det drives virksomhet i medhold av bevilling gitt etter domstolloven § 220. Bestemmelsen i annet ledd gjelder tilsvarende i disse tilfeller.</article> <article class="defaultP" margin-top="true">§ 4-1 fjerde ledd nr. 2 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">bestå eksamen på universitet eller høyskole der ett studiepoeng tilsvarer fire timer etterutdanning. Tilsvarende gjelder dersom regnskapsfører kan dokumentere å ha deltatt på minst 75&#xa0;% av undervisningsopplegget til slik eksamen.</article></article></li></ul></article> <article class="defaultP" margin-top="true">§ 4-1 fjerde ledd nr. 3 oppheves.</article> <article class="defaultP" margin-top="true">§ 6-1 fjerde ledd skal lyde:</article><article class="legalP" id="kapittel-1-ledd-4">Regnskapslag som har nyttet unntaket i § 6-1 eller § 6-2, slik disse lød før ikrafttredelse av forskrift 30. juni 2006 nr. 871, kan fortsette virksomheten uten autorisert regnskapsfører til og med 31. desember 2007. Denne bestemmelse gjelder tilsvarende for næringsdrivende som etter bransjemessig sedvane har drevet regnskapsførervirksomhet i medhold av tidligere § 6-4, dog slik at advokater som driver slik regnskapsføring må avvikle regnskapsføringen innen 31. desember 2009. Kredittilsynet kan i særlige tilfeller etter søknad forlenge fristen for å avvikle virksomheten for advokater.</article></section><section class="section" data-name="kapII" id="kapittel-2" data-lovdata-URL="LTI/forskrift/2007-12-31-1812/KAPITTEL_2"><h2 data-text-align="center">II</h2><article class="centeredP" data-text-align="center"><i>Ikrafttredelse</i></article><article class="legalP" id="kapittel-2-ledd-1">Endringene trer i kraft straks.</article></section></main></body></html>