<!DOCTYPE html><html lang="no"><head><title>Forskrift om endring i forskrift om rapportering av fangst for norske fartøy.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-04-27-457</dd><dt class="dokid">DokumentID</dt><dd class="dokid">LTI/forskrift/2007-04-27-457</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 5 s 549</dd><dt class="dateInForce">I kraft fra</dt><dd class="dateInForce">2007-05-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-02-16-151</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§9</li></ul></dd><dt class="dateOfPublication">Kunngjort</dt><dd class="dateOfPublication">2007-05-04</dd><dt class="journalNumber">Journalnummer</dt><dd class="journalNumber">2007-0326</dd><dt class="titleShort">Korttittel</dt><dd class="titleShort">Endr. forskrift om rapportering for norsk fartøy</dd><dt class="title">Tittel</dt><dd class="title">Forskrift om endring i forskrift om rapportering av fangst for norske fartøy.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeri- og kystdepartementet 27. april 2007 med hjemmel i lov 3. juni 1983 nr. 40 om saltvannsfiske m.v. § 4 og § 9.</dd><dt class="refid">RefID</dt><dd class="refid">forskrift/2007-04-27-457</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om rapportering av fangst for norske fartøy.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-04-27-457" id="dokument"><h1>Forskrift om endring i forskrift om rapportering av fangst for norske fartøy.</h1><section class="section" data-name="kapI" id="kapittel-1" data-lovdata-URL="LTI/forskrift/2007-04-27-457/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 16. februar 2005 nr. 151 om rapportering av fangst for norske fartøy gjøres følgende endringer:</article> <article class="defaultP" margin-top="true">§ 1 nye nr. 4 og 5 skal lyde:<ul class="defaultList"><li data-li-identifier="4." data-name="4."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">Norske fartøy som driver fiske i farvann under norsk jurisdiksjon, i internasjonalt farvann eller i andre lands soner når de fryser inn hele eller deler av fangsten om bord og skal lande eller omlaste den i utenlandsk havn.</article></article></li><li data-li-identifier="5." data-name="5."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">Norsk fartøy, herunder transportfartøy, når det skal lande frossen fisk fanget av utenlandske fartøy i NEAFCs konvensjonsområde, til norske havner.</article></article></li></ul></article> <article class="defaultP" margin-top="true">§ 2 andre og nye tredje til syvende ledd skal lyde:</article><article class="legalP" id="kapittel-1-ledd-2">Slike meldinger skal sendes Fiskeridirektoratet på en av følgende måter:<ul class="defaultList"><li data-li-identifier="i." data-name="i."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">pr. telefaks, eller</article></article></li><li data-li-identifier="ii." data-name="ii."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">elektronisk. Meldingene skal være autentisert på en måte som er godkjent av Fiskeridirektoratet og være nummerert fortløpende gjennom året.</article></article></li></ul></article><article class="legalP" id="kapittel-1-ledd-3">Dersom elektronisk rapportering skal benyttes plikter fartøyet før fiske kan starte, å forvisse seg om at rapporteringssystemet fungerer tilfredsstillende.</article><article class="legalP" id="kapittel-1-ledd-4">Elektroniske meldinger vil automatisk bli bekreftet med en returmelding med meldingsidentifikasjon RET fra Fiskeridirektoratet. Dersom meldingen er mottatt uten feil, vil returmeldingen angi meldingsstatus ACK, hvis ikke vil meldingsstatus være NAK.</article><article class="legalP" id="kapittel-1-ledd-5">Dersom meldingen ikke bekreftes med returmelding må meldingen sendes på ny, eventuelt pr. telefaks.</article><article class="legalP" id="kapittel-1-ledd-6">Dersom elektronisk rapportering benyttes, skal fartøyets navn og registreringsmerke ikke angis i meldingene.</article><article class="legalP" id="kapittel-1-ledd-7">Fartøy med rapporteringsplikt etter § 1 og som sender meldinger som spesifisert i § 2 nr. 1-5 elektronisk til internasjonalt fiskeriorganisasjon eller annet lands myndighet etter flaggstatsprinsippet, er fritatt fra plikten til å rapportere til Fiskeridirektoratet etter denne forskriften når fartøyet er underlagt rapporteringsplikt til slik myndighet eller organisasjon og disse rapportene videresendes via Fiskeridirektoratet.</article> <article class="defaultP" margin-top="true">§ 2 nr. 3 første ledd skal lyde:</article><article class="legalP" id="kapittel-1-ledd-8">Det er tillatt å foreta omlasting til fartøy fra medlemsstater i EU, Russland, Færøyene, Grønland, Island og Norge, samt fartøy fra NEAFC-samarbeidsland.</article> <article class="defaultP" margin-top="true">§ 2 nr. 4 første ledd skal lyde:</article><article class="legalP" id="kapittel-1-ledd-9">Fartøy som nevnt i § 1 nr. 1 skal sende melding om havneanløp ved anløp i norsk havn. Melding skal sendes uavhengig av om fangst skal landes. Dersom fangst skal landes skal melding om havneanløp sendes senest 24 timer før ankomst havn og kopi av melding skal sendes vedkommende salgslag pr. telefaks.</article> <article class="defaultP" margin-top="true">§ 2 nr. 4 nye fjerde og femte ledd skal lyde:</article><article class="legalP" id="kapittel-1-ledd-10">Fartøy som nevnt i § 1 nr. 4 skal sende melding om havneanløp ved anløp i utenlandsk havn dersom fangst skal landes. Meldingen skal sendes minst 3 virkedager før ankomst havn. Kopi av meldingen skal sendes vedkommende salgslag pr. telefaks.</article><article class="legalP" id="kapittel-1-ledd-11">For fartøy som nevnt i § 1 nr. 5 gjelder bestemmelsene om melding i forskrift 13. mai 1977 nr. 2 om utlendingers fiske og fangst i Norges økonomiske sone § 13.</article> <article class="defaultP" margin-top="true">Nåværende § 2 nr. 4 fjerde ledd blir nytt sjette ledd.</article> <article class="defaultP" margin-top="true">§ 3 oppheves.</article> <article class="defaultP" margin-top="true">Nåværende § 4 – § 6 blir § 3 – § 5.</article></section><section class="section" data-name="kapII" id="kapittel-2" data-lovdata-URL="LTI/forskrift/2007-04-27-457/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. mai 2007.</article></section></main></body></html>