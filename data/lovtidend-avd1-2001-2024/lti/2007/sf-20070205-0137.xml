<!DOCTYPE html><html lang="no"><head><title>Forskrift om særskilte beskyttelsestiltak ved import av fiskevarer fra Guinea.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-02-05-137</dd><dt class="dokid">DokumentID</dt><dd class="dokid">LTI/forskrift/2007-02-05-137</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 2 s 322</dd><dt class="dateInForce">I kraft fra</dt><dd class="dateInForce">2007-02-05</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§23</li></ul></dd><dt class="dateOfPublication">Kunngjort</dt><dd class="dateOfPublication">2007-02-09</dd><dt class="journalNumber">Journalnummer</dt><dd class="journalNumber">2007-0121</dd><dt class="titleShort">Korttittel</dt><dd class="titleShort">Forskrift om tiltak mot fiskevarer fra Guinea</dd><dt class="title">Tittel</dt><dd class="title">Forskrift om særskilte beskyttelsestiltak ved import av fiskevarer fra Guinea.</dd><dt class="miscInformation">Annet om dokumentet</dt><dd class="miscInformation">Fastsatt av Det sentrale Mattilsynet ved hovedkontoret 5. februar 2007 med hjemmel i lov 19. desember 2003 nr. 124 om matproduksjon og mattrygghet mv. (matloven) § 23 tredje ledd. Jf. EØS-avtalen vedlegg I kap. I (vedtak 2007/82/EF).</dd><dt class="refid">RefID</dt><dd class="refid">forskrift/2007-02-05-137</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særskilte beskyttelsestiltak ved import av fiskevarer fra Guinea.<ul class="tocSubUl"><li>§ 1. Formål</li><li>§ 2. Omfang</li><li>§ 3. Forbud mot import</li><li>§ 4. Utgifter og kostnadsdekning</li><li>§ 5. Straff</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2007-02-05-137" id="dokument"><h1>Forskrift om særskilte beskyttelsestiltak ved import av fiskevarer fra Guinea.</h1><article class="legalArticle" data-lovdata-URL="LTI/forskrift/2007-02-05-137/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å sikre at fisk og fiskevarer som omsettes i Norge beregnet til humant konsum, er helsemessig trygge.</article></article><article class="legalArticle" data-lovdata-URL="LTI/forskrift/2007-02-05-137/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Omfang</span></h2><article class="legalP" id="paragraf-2-ledd-1">Forskriften gjelder fisk og fiskevarer som har opprinnelse i republikken Guinea, og er beregnet til humant konsum.</article></article><article class="legalArticle" data-lovdata-URL="LTI/forskrift/2007-02-05-137/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forbud mot import</span></h2><article class="legalP" id="paragraf-3-ledd-1">Import av fisk og fiskevarer som forskriften omfatter, er forbudt.</article><article class="legalP" id="paragraf-3-ledd-2">Forbudet gjelder alle varepartier som mottas på grensekontrollstasjonene etter ikrafttredelsen av denne forskriften, uavhengig av om varepartiet ble produsert, lagret eller sertifisert i avsenderlandet før ikrafttredelsen av forskriften.</article></article><article class="legalArticle" data-lovdata-URL="LTI/forskrift/2007-02-05-137/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utgifter og kostnadsdekning</span></h2><article class="legalP" id="paragraf-4-ledd-1">Alle kostnader tilknyttet håndhevingen av denne forskriften, skal pålegges ansvarlig for varepartiet eller dennes representant jf. forskrift 18. oktober 1999 nr. 1163 om tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland § 21.</article></article><article class="legalArticle" data-lovdata-URL="LTI/forskrift/2007-02-05-137/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Straff</span></h2><article class="legalP" id="paragraf-5-ledd-1">Forsettlig eller uaktsom overtredelse av denne forskriften er straffbar, jf. matloven § 28.</article></article><article class="legalArticle" data-lovdata-URL="LTI/forskrift/2007-02-05-137/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskriften trer i kraft straks.</article></article></main></body></html>