<!DOCTYPE html><html lang="no"><head><title>Forskrift om endring i forskrift om etablering, organisering og drift av lufttrafikktjeneste (BSL G 2-1).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-02-01-116</dd><dt class="dokid">DokumentID</dt><dd class="dokid">LTI/forskrift/2007-02-01-116</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 2 s 311</dd><dt class="dateInForce">I kraft fra</dt><dd class="dateInForce">2007-02-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-11-11-1345</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§7-4</li><li>lov/1993-06-11-101/§7-11</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2007-02-02</dd><dt class="journalNumber">Journalnummer</dt><dd class="journalNumber">2007-0106</dd><dt class="titleShort">Korttittel</dt><dd class="titleShort">Endr. i forskrift om lufttrafikktjeneste</dd><dt class="title">Tittel</dt><dd class="title">Forskrift om endring i forskrift om etablering, organisering og drift av lufttrafikktjeneste (BSL G 2-1).</dd><dt class="miscInformation">Annet om dokumentet</dt><dd class="miscInformation">Fastsatt av Luftfartstilsynet 1. februar 2007 med hjemmel i lov 11. juni 1993 nr. 101 om luftfart (luftfartsloven) § 7-4 annet ledd og § 7-11, jf. delegeringsvedtak 10. desember 1999 nr. 1273.</dd><dt class="refid">RefID</dt><dd class="refid">forskrift/2007-02-01-116</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om etablering, organisering og drift av lufttrafikktjeneste (BSL G 2-1).<ul class="tocSubUl"><li>I<ul class="tocSubUl"><li>§ 13. Kunngjøringstjeneste</li><li>§ 14. Flyværtjeneste</li><li>§ 19. Opplæring, vedlikeholdstrening og oppdatering</li><li>§ 22. Årsmeldinger for enhetens operative drift</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-02-01-116" id="dokument"><h1>Forskrift om endring i forskrift om etablering, organisering og drift av lufttrafikktjeneste (BSL G 2-1).</h1><section class="section" data-name="kapI" id="kapittel-1" data-lovdata-URL="LTI/forskrift/2007-02-01-116/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 11. november 2003 nr. 1345 om etablering, organisering og drift av lufttrafikktjeneste gjøres følgende endringer:</article> <article class="defaultP" margin-top="true">§ 4 skal lyde:</article><article class="numberedLegalP" data-numerator="1" id="kapittel-1-nummer-1">(1) Utøvelse av lufttrafikktjenester krever sertifisering i henhold til kravene i forordning (EF) nr. 2096/2005 om fastsettelse av felles krav for yting av flysikringstjenester.</article><article class="numberedLegalP" data-numerator="2" id="kapittel-1-nummer-2">(2) For å etablere, organisere og drifte lufttrafikktjeneste kreves godkjenning fra Luftfartstilsynet. Godkjenningen gis for den enkelte enhet, for en bestemt periode og på slike vilkår som finnes påkrevd.</article><article class="numberedLegalP" data-numerator="3" id="kapittel-1-nummer-3">(3) Lufttrafikktjenesteenhetens organisasjon skal ha tilstrekkelige ressurser til operativ drift, opplæring og trening av personell, samt vedlikehold og drift av håndboksystem og infrastruktur.</article><article class="numberedLegalP" data-numerator="4" id="kapittel-1-nummer-4">(4) Dersom driften av en lufttrafikktjenesteenhet skal overtas av en ny tjenesteleverandør, plikter den etablerte leverandøren å sørge for at den nye organisasjonen får tilgang til alle operative forutsetninger for sikker drift, før ansvaret overføres.</article><article class="numberedLegalP" data-numerator="5" id="kapittel-1-nummer-5">(5) Enhver lufttrafikktjenesteenhet skal etterkomme de krav som til enhver tid blir stilt av Luftfartstilsynet.</article> <article class="defaultP" margin-top="true">§ 13 og § 14 skal lyde:</article><article class="futureLegalArticle" data-name="§13" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Kunngjøringstjeneste</span></span><article class="legalP" id="kapittel-1-foreslåttparagraf-1-ledd-1">Enhver lufttrafikktjenesteenhet skal være tilknyttet en kunngjøringstjenesteleverandør sertifisert i samsvar med kravene i forordning (EF) nr. 2096/2005 om fastsettelse av felles krav for yting av flysikringstjenester for å ivareta intern og ekstern kunngjøring av operative og tekniske forhold innenfor enhetens ansvarsområde.</article></article><article class="futureLegalArticle" data-name="§14" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Flyværtjeneste</span></span><article class="legalP" id="kapittel-1-foreslåttparagraf-2-ledd-1">Enhver lufttrafikktjenesteenhet skal være tilknyttet en flyværtjenesteleverandør sertifisert i samsvar med kravene i forordning (EF) nr. 2096/2005 om fastsettelse av felles krav for yting av flysikringstjenester, slik at påkrevd værinformasjon gjøres tilgjengelig. Enheten skal etablere rutiner for videreformidling av slik informasjon.</article></article> <article class="defaultP" margin-top="true">§ 17 skal lyde:</article><article class="numberedLegalP" data-numerator="1" id="kapittel-1-nummer-6">(1) En tjenesteleverandør skal ha en administrativ og operativ organisering i samsvar med kravene i forordning (EF) nr. 2096/2005 om fastsettelse av felles krav for yting av flysikringstjenester, annex 1 pkt. 2.</article><article class="numberedLegalP" data-numerator="2" id="kapittel-1-nummer-7">(2) Det skal for hver enhet utpekes en ansvarlig leder som skal aksepteres av Luftfartstilsynet. Vedkommende skal ha det totale ansvar for å sikre at driften finansieres og gjennomføres etter den standard som Luftfartstilsynet krever.</article><article class="numberedLegalP" data-numerator="3" id="kapittel-1-nummer-8">(3) Det skal for hver enhet utnevnes en operativ leder med relevant bakgrunn. Operativ leder skal aksepteres av Luftfartstilsynet.</article><article class="numberedLegalP" data-numerator="4" id="kapittel-1-nummer-9">(4) Funksjonene nevnt i 2. og 3. ledd kan dekkes av samme person.</article> <article class="defaultP" margin-top="true">§ 19 skal lyde:</article><article class="futureLegalArticle" data-name="§19" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Opplæring, vedlikeholdstrening og oppdatering</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Tjenesteleverandøren skal ha program for opplæring og vedlikeholdstrening for hver enkelt enhet. Programmene skal godkjennes av Luftfartstilsynet. Kravene til program for flygeledere fremgår av vedlegg 4 pkt. 3.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Det skal være utarbeidet et system for oppdatering av personell når instrukser, regelverk og operative prosedyrer endres.</article></article> <article class="defaultP" margin-top="true">§ 22 skal lyde:</article><article class="futureLegalArticle" data-name="§22" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 22</span>. <span class="legalArticleTitle">Årsmeldinger for enhetens operative drift</span></span><article class="legalP" id="kapittel-1-foreslåttparagraf-4-ledd-1">Enhver lufttrafikktjenesteenhet skal utferdige årsmeldinger på fastsatt skjema, som skal være Luftfartstilsynet i hende senest 1. februar påfølgende år. Krav til innhold til årsmeldingen vil fremgå av skjemaet.</article></article> <article class="defaultP" margin-top="true">§ 23 nytt første ledd skal lyde:</article><article class="numberedLegalP" data-numerator="1" id="kapittel-1-nummer-10">(1) Lokaler for utøvelse av lufttrafikktjeneste skal ha en utforming og bygningsmessig standard som sikrer at kvaliteten på tjenesteutøvelsen ikke påvirkes.</article> <article class="defaultP" margin-top="true">§ 23 nåværende første til femte ledd blir annet til sjette ledd.</article> <article class="defaultP" margin-top="true">§ 26 skal lyde:</article><article class="legalP" id="kapittel-1-ledd-2">I tillegg til de krav som framgår av forordning (EF) nr. 2096/2005 om fastsettelse av felles krav for yting av flysikringstjenester Annex I pkt. 3.3 skal tjenesteleverandøren utarbeide og vedlikeholde et håndboksystem for hver enhet. Det er ansvarlig leders plikt til enhver tid å forvisse seg om at håndbøkene er i samsvar med luftfartsloven, gjeldende forskrifter, samt vilkår satt for godkjenningen. Krav til håndboksystemet fremgår av vedlegg 5.</article> <article class="defaultP" margin-top="true">§ 29 skal lyde:</article><article class="numberedLegalP" data-numerator="1" id="kapittel-1-nummer-11">(1) Søknad om godkjenning til å etablere og drive den enkelte lufttrafikktjenesteenhet skal sendes til Luftfartstilsynet. Krav til søknadens innhold fremgår av vedlegg 2.</article><article class="numberedLegalP" data-numerator="2" id="kapittel-1-nummer-12">(2) Luftfartstilsynet kan kreve tilleggsopplysninger dersom det anses nødvendig.</article><article class="numberedLegalP" data-numerator="3" id="kapittel-1-nummer-13">(3) Saksbehandlingstiden er tre måneder regnet fra det tidspunkt som søknaden anses komplett.</article> <article class="defaultP" margin-top="true">Vedlegg 5 femte ledd pkt. e) oppheves, og pkt. f) og g) gis ny nummerering e) og f).</article> <article class="defaultP" margin-top="true">Vedlegg 5 syvende ledd nytt pkt. j) skal lyde:<ul class="defaultList"><li data-li-identifier="j)" data-name="j)"><article class="listArticle" id="kapittel-1-nummer-13-punkt-1"><article class="legalP" id="kapittel-1-nummer-13-punkt-1-ledd-1">Lokal prosedyre for daglig kontroll av utstyr som er viktig for flysikkerheten – jf. vedlegg 7.</article></article></li></ul></article> <article class="defaultP" margin-top="true">Vedlegg 5 syvende ledd nåværende pkt. j) til n) forskyves og gis ny nummerering k) til o).</article> <article class="defaultP" margin-top="true">Vedlegg 7 pkt. 2 femte ledd skal lyde:</article><article class="numberedLegalP" data-numerator="5" id="kapittel-1-nummer-14">(5) Minimum direkte oppringt telefonsamband med tilstøtende lufttrafikktjenesteenhet(er).</article> <article class="defaultP" margin-top="true">Vedlegg 7 pkt. 2 nytt åttende ledd skal lyde:</article><article class="numberedLegalP" data-numerator="8" id="kapittel-1-nummer-15">(8) Klokke som viser korrekt tid med sekundangivelse.</article></section><section class="section" data-name="kapII" id="kapittel-2" data-lovdata-URL="LTI/forskrift/2007-02-01-116/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. februar 2007.</article></section></main></body></html>