<?xml version="1.0"?>
<!DOCTYPE html>
<html lang="no">
  <head>
    <title>Midlertidig forskrift om kompensasjon ved restriksjoner i bruk av utmarksbeite p&#xE5; grunn av rovvilt</title>
    <base href="https://lovdata.no/"/>
  </head>
  <body>
    <header class="documentHeader" id="hode">
      <dl class="data-document-key-info">
        <dt class="legacyID">Datokode</dt>
        <dd class="legacyID">FOR-2007-07-06-856</dd>
        <dt class="dokid">DokumentID</dt>
        <dd class="dokid">LTI/forskrift/2007-07-06-856</dd>
        <dt class="ministry">Departement</dt>
        <dd class="ministry">
          <ul>
            <li>Milj&#xF8;verndepartementet</li>
          </ul>
        </dd>
        <dt class="publishedIn">Publisert i</dt>
        <dd class="publishedIn">I 2007 hefte 7 s 1064</dd>
        <dt class="dateInForce">I kraft fra</dt>
        <dd class="dateInForce">2007-07-06 &#x2013; 2007-12-31</dd>
        <dt class="appliesTo">Gjelder for</dt>
        <dd class="appliesTo">Norge</dd>
        <dt class="basedOn">Hjemmel</dt>
        <dd class="basedOn">
          <ul/>
        </dd>
        <dt class="dateOfPublication">Kunngjort</dt>
        <dd class="dateOfPublication">2007-07-10</dd>
        <dt class="journalNumber">Journalnummer</dt>
        <dd class="journalNumber">2007-0722</dd>
        <dt class="titleShort">Korttittel</dt>
        <dd class="titleShort">Midl. forskrift om kompensasjon pga. rovvilt</dd>
        <dt class="title">Tittel</dt>
        <dd class="title">Midlertidig forskrift om kompensasjon ved restriksjoner i bruk av utmarksbeite p&#xE5; grunn av rovvilt</dd>
        <dt class="miscInformation">Annet om dokumentet</dt>
        <dd class="miscInformation">Fastsatt av Milj&#xF8;verndepartementet 6. juli 2007 med hjemmel i Stortingets budsjettvedtak (St.prp.nr.69 (2006&#x2013;2007)).</dd>
        <dt class="refid">RefID</dt>
        <dd class="refid">forskrift/2007-07-06-856</dd>
        <dt class="table-of-contents">Innhold</dt>
        <dd class="table-of-contents">
          <ul class="tocTopUl">
            <li>Midlertidig forskrift om kompensasjon ved restriksjoner i bruk av utmarksbeite p&#xE5; grunn av rovvilt<ul class="tocSubUl"><li>&#xA7; 1. Form&#xE5;l</li><li>&#xA7; 2. Vilk&#xE5;r for kompensasjon</li><li>&#xA7; 3. Beregning av kompensasjon</li><li>&#xA7; 4. Avkorting</li><li>&#xA7; 5. Saksbehandling</li><li>&#xA7; 6. Krav om tilbakebetaling</li><li>&#xA7; 7. Opplysningsplikt og kontroll</li><li>&#xA7; 8. Klageadgang</li><li>&#xA7; 9. Ikrafttredelse og opph&#xF8;r</li></ul></li>
          </ul>
        </dd>
      </dl>
    </header>
    <main class="documentBody" data-lovdata-URL="LTI/forskrift/2007-07-06-856" id="dokument">
      <h1>Midlertidig forskrift om kompensasjon ved restriksjoner i bruk av utmarksbeite p&#xE5; grunn av rovvilt</h1>
      <article class="legalArticle" data-lovdata-URL="LTI/forskrift/2007-07-06-856/&#xA7;1" data-name="&#xA7;1" id="paragraf-1">
        <h2 class="legalArticleHeader"><span class="legalArticleValue">&#xA7; 1</span>. <span class="legalArticleTitle">Form&#xE5;l</span></h2>
        <article class="legalP" id="paragraf-1-ledd-1">Form&#xE5;let med forskriften er &#xE5; gi kompensasjon for &#xF8;kte utgifter p&#xE5; grunn av f&#xF4;ring p&#xE5; innmarksbeite eller annet inngjerdet eller rovdyrsikkert beite for dyreeiere som mottar vedtak om restriksjoner i bruk av utmarksbeite p&#xE5; grunn av rovvilt. Forebyggende tiltak mot rovviltskader skal i st&#xF8;rst mulig grad gjennomf&#xF8;res som frivillige tiltak.</article>
      </article>
      <article class="legalArticle" data-lovdata-URL="LTI/forskrift/2007-07-06-856/&#xA7;2" data-name="&#xA7;2" id="paragraf-2">
        <h2 class="legalArticleHeader"><span class="legalArticleValue">&#xA7; 2</span>. <span class="legalArticleTitle">Vilk&#xE5;r for kompensasjon</span></h2>
        <article class="legalP" id="paragraf-2-ledd-1">Kompensasjon kan gis i tilfeller der Mattilsynet fatter vedtak, med eller uten forutg&#xE5;ende varsel, om begrensninger i bruk av utmarksbeite for sau, geit eller storfe p&#xE5; grunn av rovvilt. Begrensningens varighet m&#xE5; samlet v&#xE6;re mer enn en uke i l&#xF8;pet av beitesesongen for at kompensasjon skal kunne tilkjennes. Kompensasjonen skal dekke &#xF8;kte utgifter p&#xE5; grunn av f&#xF4;ring p&#xE5; innmarksbeite eller annet inngjerdet eller rovdyrsikkert beite hele eller deler av beitesesongen.</article>
        <article class="legalP" id="paragraf-2-ledd-2">Det er et vilk&#xE5;r for &#xE5; f&#xE5; utbetalt full kompensasjon at dyreeier uten ugrunnet opphold har rettet seg etter Mattilsynets vedtak.</article>
        <article class="legalP" id="paragraf-2-ledd-3">Det utbetales ikke kompensasjon dersom Mattilsynet har fattet vedtak om at besetningen p&#xE5; grunn av andre dyrevernmessige forhold ikke kan slippes p&#xE5; utmarksbeite.</article>
      </article>
      <article class="legalArticle" data-lovdata-URL="LTI/forskrift/2007-07-06-856/&#xA7;3" data-name="&#xA7;3" id="paragraf-3">
        <h2 class="legalArticleHeader"><span class="legalArticleValue">&#xA7; 3</span>. <span class="legalArticleTitle">Beregning av kompensasjon</span></h2>
        <article class="legalP" id="paragraf-3-ledd-1">For f&#xF4;ring av dyr p&#xE5; innmarksbeite eller annet inngjerdet eller rovdyrsikkert beite er satsen kr 5,- per dyr per dag for sm&#xE5;fe og kr 8,- per dyr per dag for storfe. Kompensasjon gis for det antall dyr som er sanket fra utmarksbeite. Kompensasjonen beregnes fra f&#xF8;rste dag for den perioden Mattilsynet har fastsatt begrensninger i bruk av utmarksbeitet.</article>
        <article class="legalP" id="paragraf-3-ledd-2">Varigheten av en beitesesong fastsettes til 100 dager for hele landet. Det skal ikke utbetales kompensasjon utover normal sankedato i beiteomr&#xE5;det. Fylkesmannen avgj&#xF8;r hvilken dato som er normal sankedato.</article>
        <article class="legalP" id="paragraf-3-ledd-3">Det gis ikke kompensasjon dersom dyreeier f&#xE5;r dekket utgiftene til gjennomf&#xF8;ring av tiltaket p&#xE5; annen m&#xE5;te, herunder gjennom tilskudd til forebyggende tiltak. Dersom utgiftene til tiltaket delvis er dekket, skal det gj&#xF8;res tilsvarende fratrekk ved beregningen av kompensasjonen.</article>
      </article>
      <article class="legalArticle" data-lovdata-URL="LTI/forskrift/2007-07-06-856/&#xA7;4" data-name="&#xA7;4" id="paragraf-4">
        <h2 class="legalArticleHeader"><span class="legalArticleValue">&#xA7; 4</span>. <span class="legalArticleTitle">Avkorting</span></h2>
        <article class="legalP" id="paragraf-4-ledd-1">Dersom vilk&#xE5;rene i &#xA7; 2 ikke er tilstrekkelig oppfylt, skal kompensasjonen avkortes eller bortfalle.</article>
      </article>
      <article class="legalArticle" data-lovdata-URL="LTI/forskrift/2007-07-06-856/&#xA7;5" data-name="&#xA7;5" id="paragraf-5">
        <h2 class="legalArticleHeader"><span class="legalArticleValue">&#xA7; 5</span>. <span class="legalArticleTitle">Saksbehandling</span></h2>
        <article class="legalP" id="paragraf-5-ledd-1">S&#xF8;knad om kompensasjon sendes Fylkesmannen i s&#xF8;kers bostedsfylke. Kopi av vedtak fra Mattilsynet og n&#xF8;dvendig dokumentasjon legges ved s&#xF8;knaden. S&#xF8;knadsfristen er 1. oktober 2007.</article>
        <article class="legalP" id="paragraf-5-ledd-2">Vedtak om kompensasjon fattes av Fylkesmannen.</article>
      </article>
      <article class="legalArticle" data-lovdata-URL="LTI/forskrift/2007-07-06-856/&#xA7;6" data-name="&#xA7;6" id="paragraf-6">
        <h2 class="legalArticleHeader"><span class="legalArticleValue">&#xA7; 6</span>. <span class="legalArticleTitle">Krav om tilbakebetaling</span></h2>
        <article class="legalP" id="paragraf-6-ledd-1">Dersom en dyreeier har mottatt kompensasjon i strid med redelighet og god tro, kan bel&#xF8;pet kreves tilbakebetalt. Utbetalt kompensasjon kan ogs&#xE5; kreves tilbakebetalt dersom dyreeier har gitt feilaktige, mangelfulle eller misvisende opplysninger. Det samme gjelder dersom utbetalingen skyldes feil fra myndighetenes side, og dyreeier burde ha forst&#xE5;tt dette. Dersom mottatt forskudd eller a konto utbetaling overstiger endelig kompensasjonsbel&#xF8;p, skal overskytende bel&#xF8;p tilbakebetales.</article>
      </article>
      <article class="legalArticle" data-lovdata-URL="LTI/forskrift/2007-07-06-856/&#xA7;7" data-name="&#xA7;7" id="paragraf-7">
        <h2 class="legalArticleHeader"><span class="legalArticleValue">&#xA7; 7</span>. <span class="legalArticleTitle">Opplysningsplikt og kontroll</span></h2>
        <article class="legalP" id="paragraf-7-ledd-1">Fylkesmannen kan kreve de opplysninger og den dokumentasjon som er n&#xF8;dvendig for &#xE5; behandle s&#xF8;knaden, ut&#xF8;ve kontroll og forvalte ordningen p&#xE5; en tilfredsstillende m&#xE5;te.</article>
        <article class="legalP" id="paragraf-7-ledd-2">Fylkesmannen og kommunen kan ogs&#xE5; foreta stedlig kontroll hos s&#xF8;keren etter at vedtak er fattet for &#xE5; p&#xE5;se at opplysningene som er gitt er korrekte. Foretaket plikter &#xE5; yte bistand ved slik kontroll.</article>
      </article>
      <article class="legalArticle" data-lovdata-URL="LTI/forskrift/2007-07-06-856/&#xA7;8" data-name="&#xA7;8" id="paragraf-8">
        <h2 class="legalArticleHeader"><span class="legalArticleValue">&#xA7; 8</span>. <span class="legalArticleTitle">Klageadgang</span></h2>
        <article class="legalP" id="paragraf-8-ledd-1">Vedtak om kompensasjon fattet av Fylkesmannen er et enkeltvedtak som kan p&#xE5;klages til Direktoratet for naturforvaltning.</article>
      </article>
      <article class="legalArticle" data-lovdata-URL="LTI/forskrift/2007-07-06-856/&#xA7;9" data-name="&#xA7;9" id="paragraf-9">
        <h2 class="legalArticleHeader"><span class="legalArticleValue">&#xA7; 9</span>. <span class="legalArticleTitle">Ikrafttredelse og opph&#xF8;r</span></h2>
        <article class="legalP" id="paragraf-9-ledd-1">Forskriften trer i kraft straks. Forskriften opph&#xF8;rer &#xE5; gjelde 31. desember 2007.</article>
      </article>
    </main>
  </body>
</html>
