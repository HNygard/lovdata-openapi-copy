<!DOCTYPE html><html lang="no"><head><title>Midlertidig forskrift om kompensasjon ved restriksjoner i bruk av utmarksbeite på grunn av rovvilt</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-07-06-856</dd><dt class="dokid">DokumentID</dt><dd class="dokid">LTI/forskrift/2007-07-06-856</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 7 s 1064</dd><dt class="dateInForce">I kraft fra</dt><dd class="dateInForce">2007-07-06 – 2007-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2007-07-10</dd><dt class="journalNumber">Journalnummer</dt><dd class="journalNumber">2007-0722</dd><dt class="titleShort">Korttittel</dt><dd class="titleShort">Midl. forskrift om kompensasjon pga. rovvilt</dd><dt class="title">Tittel</dt><dd class="title">Midlertidig forskrift om kompensasjon ved restriksjoner i bruk av utmarksbeite på grunn av rovvilt</dd><dt class="miscInformation">Annet om dokumentet</dt><dd class="miscInformation">Fastsatt av Miljøverndepartementet 6. juli 2007 med hjemmel i Stortingets budsjettvedtak (St.prp.nr.69 (2006–2007)).</dd><dt class="refid">RefID</dt><dd class="refid">forskrift/2007-07-06-856</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om kompensasjon ved restriksjoner i bruk av utmarksbeite på grunn av rovvilt<ul class="tocSubUl"><li>§ 1. Formål</li><li>§ 2. Vilkår for kompensasjon</li><li>§ 3. Beregning av kompensasjon</li><li>§ 4. Avkorting</li><li>§ 5. Saksbehandling</li><li>§ 6. Krav om tilbakebetaling</li><li>§ 7. Opplysningsplikt og kontroll</li><li>§ 8. Klageadgang</li><li>§ 9. Ikrafttredelse og opphør</li></ul></li></ul></dd></dl></header><main class="documentBody" data-lovdata-URL="LTI/forskrift/2007-07-06-856" id="dokument"><h1>Midlertidig forskrift om kompensasjon ved restriksjoner i bruk av utmarksbeite på grunn av rovvilt</h1><article class="legalArticle" data-lovdata-URL="LTI/forskrift/2007-07-06-856/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å gi kompensasjon for økte utgifter på grunn av fôring på innmarksbeite eller annet inngjerdet eller rovdyrsikkert beite for dyreeiere som mottar vedtak om restriksjoner i bruk av utmarksbeite på grunn av rovvilt. Forebyggende tiltak mot rovviltskader skal i størst mulig grad gjennomføres som frivillige tiltak.</article></article><article class="legalArticle" data-lovdata-URL="LTI/forskrift/2007-07-06-856/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vilkår for kompensasjon</span></h2><article class="legalP" id="paragraf-2-ledd-1">Kompensasjon kan gis i tilfeller der Mattilsynet fatter vedtak, med eller uten forutgående varsel, om begrensninger i bruk av utmarksbeite for sau, geit eller storfe på grunn av rovvilt. Begrensningens varighet må samlet være mer enn en uke i løpet av beitesesongen for at kompensasjon skal kunne tilkjennes. Kompensasjonen skal dekke økte utgifter på grunn av fôring på innmarksbeite eller annet inngjerdet eller rovdyrsikkert beite hele eller deler av beitesesongen.</article><article class="legalP" id="paragraf-2-ledd-2">Det er et vilkår for å få utbetalt full kompensasjon at dyreeier uten ugrunnet opphold har rettet seg etter Mattilsynets vedtak.</article><article class="legalP" id="paragraf-2-ledd-3">Det utbetales ikke kompensasjon dersom Mattilsynet har fattet vedtak om at besetningen på grunn av andre dyrevernmessige forhold ikke kan slippes på utmarksbeite.</article></article><article class="legalArticle" data-lovdata-URL="LTI/forskrift/2007-07-06-856/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Beregning av kompensasjon</span></h2><article class="legalP" id="paragraf-3-ledd-1">For fôring av dyr på innmarksbeite eller annet inngjerdet eller rovdyrsikkert beite er satsen kr 5,- per dyr per dag for småfe og kr 8,- per dyr per dag for storfe. Kompensasjon gis for det antall dyr som er sanket fra utmarksbeite. Kompensasjonen beregnes fra første dag for den perioden Mattilsynet har fastsatt begrensninger i bruk av utmarksbeitet.</article><article class="legalP" id="paragraf-3-ledd-2">Varigheten av en beitesesong fastsettes til 100 dager for hele landet. Det skal ikke utbetales kompensasjon utover normal sankedato i beiteområdet. Fylkesmannen avgjør hvilken dato som er normal sankedato.</article><article class="legalP" id="paragraf-3-ledd-3">Det gis ikke kompensasjon dersom dyreeier får dekket utgiftene til gjennomføring av tiltaket på annen måte, herunder gjennom tilskudd til forebyggende tiltak. Dersom utgiftene til tiltaket delvis er dekket, skal det gjøres tilsvarende fratrekk ved beregningen av kompensasjonen.</article></article><article class="legalArticle" data-lovdata-URL="LTI/forskrift/2007-07-06-856/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Avkorting</span></h2><article class="legalP" id="paragraf-4-ledd-1">Dersom vilkårene i § 2 ikke er tilstrekkelig oppfylt, skal kompensasjonen avkortes eller bortfalle.</article></article><article class="legalArticle" data-lovdata-URL="LTI/forskrift/2007-07-06-856/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Saksbehandling</span></h2><article class="legalP" id="paragraf-5-ledd-1">Søknad om kompensasjon sendes Fylkesmannen i søkers bostedsfylke. Kopi av vedtak fra Mattilsynet og nødvendig dokumentasjon legges ved søknaden. Søknadsfristen er 1. oktober 2007.</article><article class="legalP" id="paragraf-5-ledd-2">Vedtak om kompensasjon fattes av Fylkesmannen.</article></article><article class="legalArticle" data-lovdata-URL="LTI/forskrift/2007-07-06-856/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav om tilbakebetaling</span></h2><article class="legalP" id="paragraf-6-ledd-1">Dersom en dyreeier har mottatt kompensasjon i strid med redelighet og god tro, kan beløpet kreves tilbakebetalt. Utbetalt kompensasjon kan også kreves tilbakebetalt dersom dyreeier har gitt feilaktige, mangelfulle eller misvisende opplysninger. Det samme gjelder dersom utbetalingen skyldes feil fra myndighetenes side, og dyreeier burde ha forstått dette. Dersom mottatt forskudd eller a konto utbetaling overstiger endelig kompensasjonsbeløp, skal overskytende beløp tilbakebetales.</article></article><article class="legalArticle" data-lovdata-URL="LTI/forskrift/2007-07-06-856/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Opplysningsplikt og kontroll</span></h2><article class="legalP" id="paragraf-7-ledd-1">Fylkesmannen kan kreve de opplysninger og den dokumentasjon som er nødvendig for å behandle søknaden, utøve kontroll og forvalte ordningen på en tilfredsstillende måte.</article><article class="legalP" id="paragraf-7-ledd-2">Fylkesmannen og kommunen kan også foreta stedlig kontroll hos søkeren etter at vedtak er fattet for å påse at opplysningene som er gitt er korrekte. Foretaket plikter å yte bistand ved slik kontroll.</article></article><article class="legalArticle" data-lovdata-URL="LTI/forskrift/2007-07-06-856/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Klageadgang</span></h2><article class="legalP" id="paragraf-8-ledd-1">Vedtak om kompensasjon fattet av Fylkesmannen er et enkeltvedtak som kan påklages til Direktoratet for naturforvaltning.</article></article><article class="legalArticle" data-lovdata-URL="LTI/forskrift/2007-07-06-856/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse og opphør</span></h2><article class="legalP" id="paragraf-9-ledd-1">Forskriften trer i kraft straks. Forskriften opphører å gjelde 31. desember 2007.</article></article></main></body></html>