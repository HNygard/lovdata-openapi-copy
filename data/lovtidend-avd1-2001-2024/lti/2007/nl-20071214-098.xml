<!DOCTYPE html><html lang="no"><head><title>Lov om endringer i lov 21. november 1952 nr. 2 om betaling og innkreving av skatt</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2007-12-14-98</dd><dt class="dokid">DokumentID</dt><dd class="dokid">LTI/lov/2007-12-14-98</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 12 s 1609</dd><dt class="dateInForce">I kraft fra</dt><dd class="dateInForce">2007-12-14, 2008-01-01</dd><dt class="changesToDocuments">Endrer</dt><dd class="changesToDocuments"><ul><li>lov/1952-11-21-2</li></ul></dd><dt class="dateOfPublication">Kunngjort</dt><dd class="dateOfPublication">2007-12-14 15:30</dd><dt class="journalNumber">Journalnummer</dt><dd class="journalNumber">2007-1062</dd><dt class="titleShort">Korttittel</dt><dd class="titleShort">Endringslov til skattebetalingsloven</dd><dt class="title">Tittel</dt><dd class="title">Lov om endringer i lov 21. november 1952 nr. 2 om betaling og innkreving av skatt</dd><dt class="miscInformation">Annet om dokumentet</dt><dd class="miscInformation">Ot.prp.nr.1 (2007–2008), Innst.O.nr.1 (2007–2008) og Besl.O.nr.5 (2007–2008). Odels- og lagtingsvedtak hhv. 29. november og 6. desember 2007. Fremmet av Finansdepartementet.</dd><dt class="refid">RefID</dt><dd class="refid">lov/2007-12-14-98</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 21. november 1952 nr. 2 om betaling og innkreving av skatt<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2007-12-14-98" id="dokument"><h1>Lov om endringer i lov 21. november 1952 nr. 2 om betaling og innkreving av skatt</h1><article class="legalP" id="ledd-1">I lov 21. november 1952 nr. 2 om betaling og innkreving av skatt gjøres følgende endringer:</article><section class="section" data-name="kapI" id="kapittel-1" data-lovdata-URL="LTI/lov/2007-12-14-98/KAPITTEL_1"><h2 data-text-align="center">I</h2><article class="defaultP">§ 47b nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1">Den som får pålegg om å gi opplysninger etter § 47a eller bokføringspålegg etter § 47d, kan klage over pålegget dersom vedkommende mener at han ikke har plikt eller lovlig adgang til å etterkomme pålegget.</article></article></li></ul></article> <article class="defaultP" margin-top="true">§ 47c nr. 2 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-1-punkt-2"><article class="legalP" id="kapittel-1-punkt-2-ledd-1">Pålegg til selskap, samvirkeforetak, forening, innretning eller organisasjon rettes til styret og sendes hvert medlem i rekommandert brev. Tvangsmulkten kan inndrives så vel hos medlemmene av styret som hos selskapet, samvirkeforetaket, foreningen, innretningen eller organisasjonen.</article></article></li></ul></article> <article class="defaultP" margin-top="true">Ny § 47d skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-punkt-3"><article class="legalP" id="kapittel-1-punkt-3-ledd-1">Skattekontoret kan pålegge arbeidsgivere og andre som etter loven har plikt til å foreta forskuddstrekk eller utleggstrekk, å oppfylle sin plikt til å innrette bokføringen, spesifikasjonen, dokumentasjonen og oppbevaringen av regnskapsopplysninger i samsvar med regler gitt i eller i medhold av lov 19. november 2004 nr. 73 om bokføring.</article></article></li><li data-li-identifier="2." data-name="2."><article class="listArticle" id="kapittel-1-punkt-4"><article class="legalP" id="kapittel-1-punkt-4-ledd-1">Bokføringspålegg rettes til styret i selskap, samvirkeforetak, forening, innretning eller organisasjon og sendes hvert medlem.</article></article></li><li data-li-identifier="3." data-name="3."><article class="listArticle" id="kapittel-1-punkt-5"><article class="legalP" id="kapittel-1-punkt-5-ledd-1">Det skal fastsettes en frist for oppfyllelse. Fristen skal være minimum fire uker og ikke lengre enn ett år.</article></article></li></ul></article> <article class="defaultP" margin-top="true">Ny § 47e skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-punkt-6"><article class="legalP" id="kapittel-1-punkt-6-ledd-1">Skattekontoret kan ilegge den som ikke har etterkommet bokføringspålegg etter § 47d innen den fastsatte fristen, en daglig løpende tvangsmulkt frem til oppfyllelse skjer. Tvangsmulkten skal normalt utgjøre ett rettsgebyr per dag, jf. lov 17. desember 1982 nr. 86 om rettsgebyr § 1 annet ledd. I særlige tilfeller kan tvangsmulkten settes lavere eller høyere, men begrenset oppad til ti rettsgebyr. Samlet tvangsmulkt kan ikke overstige en million kroner.</article></article></li><li data-li-identifier="2." data-name="2."><article class="listArticle" id="kapittel-1-punkt-7"><article class="legalP" id="kapittel-1-punkt-7-ledd-1">§ 47c nr. 2, 3, 4 og 5 gjelder tilsvarende for tvangsmulkt ilagt etter denne bestemmelsen.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/lov/2007-12-14-98/KAPITTEL_2"><h2 data-text-align="center">II</h2><article class="defaultP">§ 48 nr. 3 skal lyde:</article><article class="legalP" id="kapittel-2-ledd-1">Søksmål om krav etter den lov rettes mot staten som saksøkt. Søksmålet anlegges etter vernetingsreglene i lov 17. juni 2005 nr. 90 om mekling og rettergang i sivile tvister (tvisteloven). Statens partsstilling utøves av skattekontoret der det angrepne vedtak er truffet. Har Riksskattenemnda truffet vedtaket, utøves partsstillingen av Skattedirektoratet.</article> <article class="defaultP" margin-top="true">§ 48 nr. 5 tredje punktum skal lyde:</article><article class="legalP" id="kapittel-2-ledd-2">Når endringssak er gjennomført etter ligningsloven § 3-11 nr. 4, jf. § 8-3 nr. 5, regnes søksmålsfristen fra nytt skatteoppgjør ble sendt skattyteren.</article> <article class="defaultP" margin-top="true">Nåværende tredje, fjerde og femte punktum blir fjerde, femte og sjette punktum.</article></section><section class="section" data-name="kapIII" id="kapittel-3" data-lovdata-URL="LTI/lov/2007-12-14-98/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene under I trer i kraft straks.</article><article class="legalP" id="kapittel-3-ledd-2">Endringene under II trer i kraft 1. januar 2008. Departementet kan gi overgangsbestemmelser.</article></section></main></body></html>