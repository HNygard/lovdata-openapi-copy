<!DOCTYPE html><html lang="no"><head><title>Lov om endringar i lov 17. juni 2005 nr. 101 om eigedomsregistrering o.a.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2007-06-29-94</dd><dt class="dokid">DokumentID</dt><dd class="dokid">LTI/lov/2007-06-29-94</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 6 s 852</dd><dt class="dateInForce">I kraft fra</dt><dd class="dateInForce">Kongen fastset.</dd><dt class="changesToDocuments">Endrer</dt><dd class="changesToDocuments"><ul><li>lov/1935-06-07-2</li><li>lov/1979-12-21-77</li><li>lov/1985-06-14-77</li><li>lov/1997-05-23-31</li><li>lov/2005-06-17-101</li></ul></dd><dt class="dateOfPublication">Kunngjort</dt><dd class="dateOfPublication">2007-06-29</dd><dt class="journalNumber">Journalnummer</dt><dd class="journalNumber">2007-0503</dd><dt class="titleShort">Korttittel</dt><dd class="titleShort">Endringslov til matrikkellova</dd><dt class="title">Tittel</dt><dd class="title">Lov om endringar i lov 17. juni 2005 nr. 101 om eigedomsregistrering o.a.</dd><dt class="miscInformation">Annet om dokumentet</dt><dd class="miscInformation">Ot.prp.nr.57 (2006–2007), Innst.O.nr.98 (2006–2007) og Besl.O.nr.101 (2006–2007). Odels- og lagtingsvedtak hhv. 11. og 15. juni 2007. Fremja av Miljøverndepartementet.</dd><dt class="refid">RefID</dt><dd class="refid">lov/2007-06-29-94</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i lov 17. juni 2005 nr. 101 om eigedomsregistrering o.a.<ul class="tocSubUl"><li>I<ul class="tocSubUl"><li>§ 5 a. Matrikkelstyresmaktene</li><li>§ 6. Krav om oppmålingsforretning før matrikkelføring</li><li>§ 8. Krav om matrikkelføring</li><li>§ 12. Særskilt om matrikkelføring av festegrunn</li><li>§ 17. Klarlegging av eksisterande grense</li><li>§ 18. Samanslåing av eksisterande matrikkeleiningar</li><li>§ 19. Avtale om eksisterande grense</li><li>§ 24. Tinglysing og utferding av matrikkelbrev</li><li>§ 33. Oppmålingsforretning</li><li>§ 35. Rekvisisjon og fullføring av oppmålingsforretning</li><li>§ 39. Geodetisk grunnlag</li></ul></li><li>II</li><li>III</li><li>IV<ul class="tocSubUl"><li>§ 63. Opprettelse og endring av eiendom</li></ul></li><li>V</li><li>VI</li></ul></li></ul></dd></dl></header><main class="documentBody" data-lovdata-URL="LTI/lov/2007-06-29-94" id="dokument"><h1>Lov om endringar i lov 17. juni 2005 nr. 101 om eigedomsregistrering o.a.</h1><article class="defaultP" data-text-size="small">Endringar i følgjande andre lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 7. juni 1935 nr. 2 om tinglysing.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 21. desember 1979 nr. 77 om jordskifte o.a. (jordskifteloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 14. juni 1985 nr. 77 Plan- og bygningslov.</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 23. mai 1997 nr. 31 om eierseksjoner (eierseksjonsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2007-06-29-94/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 17. juni 2005 nr. 101 om eigedomsregistrering blir gjort følgjande endringar:</article> <article class="defaultP" margin-top="true">Tittelen til lova skal lyde:</article> <article class="defaultP" margin-top="true"><i>Lov om eigedomsregistrering (matrikkellova)</i></article> <article class="defaultP" margin-top="true">§ 3 bokstav h skal lyde:<ul class="defaultList"><li data-li-identifier="h)" data-name="h)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1"><i>oppmålingsforretning:</i> den oppgåva som går ut på å klarleggje og beskrive grenser og rettar til fast eigedom, og gi nødvendig dokumentasjon for matrikkelføring, jf. § 33,</article></article></li></ul></article> <article class="defaultP" margin-top="true">Bokstav i og j blir oppheva.</article> <article class="defaultP" margin-top="true">Noverande bokstav k til n blir bokstav i til l.</article> <article class="defaultP" margin-top="true">Overskrifta til kapittel 2 skal lyde:</article><span class="futuretitle" id="kapittel-1-foreslåttittel-1">Kapittel 2 Matrikkelen og innhaldet i den o.a.</span> <article class="defaultP" margin-top="true">Ny § 5 a skal lyde:</article><article class="futureLegalArticle" data-name="§5a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5 a</span>. <span class="legalArticleTitle">Matrikkelstyresmaktene</span></span><article class="legalP" id="kapittel-1-foreslåttparagraf-1-ledd-1">Staten ved sentral matrikkelstyresmakt skal syte for ordning, drift og forvaltning av matrikkelen.</article><article class="legalP" id="kapittel-1-foreslåttparagraf-1-ledd-2">Kommunen er lokal matrikkelstyresmakt, og har under dette ansvaret for å utføre oppmålingsforretningar og føre matrikkelen i kommunen. Kommunen kan etter avtale overlate til andre å utføre oppmålingsforretningar på sine vegner. Kommunen kan etter avtale overlate til annan kommune etter reglane i kommunelova kapittel 5, eller til sentral matrikkelstyresmakt, å føre matrikkelen på sine vegner.</article><article class="legalP" id="kapittel-1-foreslåttparagraf-1-ledd-3">Departementet kan i forskrift gi nærare reglar om matrikkelstyresmaktene, under dette om organ som kan utføre matrikkelføringsoppgåver.</article></article> <article class="defaultP" margin-top="true">Overskrifta til kapittel 3 skal lyde:</article><span class="futuretitle" id="kapittel-1-foreslåttittel-2">Kapittel 3 Vilkår for matrikulering og andre føringar som gjeld matrikkeleiningar</span> <article class="defaultP" margin-top="true">Overskrifta til kapittel 4, som ført opp før § 8, blir oppheva.</article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Krav om oppmålingsforretning før matrikkelføring</span></span><article class="legalP" id="kapittel-1-foreslåttparagraf-2-ledd-1">Oppmålingsforretning skal haldast før følgjande kan førast inn i matrikkelen:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">ny grunneigedom, ny anleggseigedom, ny festegrunn eller nytt jordsameige,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">umatrikulert grunneigedom eller umatrikulert festegrunn,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">registrering av uregistrert jordsameige eller endring i registrert sameigefordeling,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1">opplysningar om arealoverføring, grensejustering og klarlegging av eksisterande grense, eller</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-2-ledd-1-punkt-5"><article class="legalP" id="kapittel-1-foreslåttparagraf-2-ledd-1-punkt-5-ledd-1">eigarseksjon som omfattar uteareal, eller nytt eller endra uteareal til eksisterande eigarseksjon.</article></article></li></ul></article><article class="legalP" id="kapittel-1-foreslåttparagraf-2-ledd-2">Når det ligg føre særlege grunnar, kan kommunen etter søknad frå den som har rekvirert forretninga, føre ny matrikkeleining inn i matrikkelen utan at oppmålingsforretninga er fullført.</article><article class="legalP" id="kapittel-1-foreslåttparagraf-2-ledd-3">Oppmålingsforretning er ikkje nødvendig for å matrikkelføre samanslåing etter § 18, referanse til avtale om eksisterande grense etter § 19, eller fastsetjing av samla fast eigedom etter § 20.</article><article class="legalP" id="kapittel-1-foreslåttparagraf-2-ledd-4">Departementet kan i forskrift gi nærare reglar om matrikkelføring av ny matrikkeleining utan at oppmålingsforretninga er fullført.</article></article> <article class="defaultP" margin-top="true">§ 7 femte ledd blir oppheva. Noverande sjette ledd blir femte ledd.</article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Krav om matrikkelføring</span></span><article class="legalP" id="kapittel-1-foreslåttparagraf-3-ledd-1">Saman med krav om matrikkelføring, skal det leggjast ved dokumentasjon som er nødvendig for føring av matrikkelen og grunnboka. Når det er rekvirert oppmålingsforretning etter § 35, skal det ikkje setjast fram særskilt krav om matrikkelføring.</article><article class="legalP" id="kapittel-1-foreslåttparagraf-3-ledd-2">Departementet kan i forskrift gi nærare reglar om innhaldet i og utforminga av krav om matrikkelføring.</article></article> <article class="defaultP" margin-top="true">§ 9 tredje og nytt fjerde ledd skal lyde:</article><article class="legalP" id="kapittel-1-ledd-2">Matrikulering av nytt jordsameige kan krevjast av dei som har grunnboksheimel som eigarar av grunneigedommane som skipar sameiget, saman med den som har grunnboksheimel som eigar av grunneigedommen som den nye eininga blir delt frå eller oppretta på.</article><article class="legalP" id="kapittel-1-ledd-3">Departementet kan i forskrift gi nærare reglar om kven som kan krevje matrikkelføring, og om slike krav.</article> <article class="defaultP" margin-top="true">I § 10 tredje og fjerde ledd skal uttrykket «Kommunen skal etter søknad opprette ny matrikkeleining» endrast til «Ny matrikkeleining kan opprettast».</article> <article class="defaultP" margin-top="true">§ 10 femte ledd blir oppheva. Noverande sjette og sjuande ledd blir femte og sjette ledd.</article> <article class="defaultP" margin-top="true">Overskrifta til § 12 skal lyde:</article><article class="futureLegalArticle" data-name="§12" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Særskilt om matrikkelføring av festegrunn</span></span></article> <article class="defaultP" margin-top="true">§ 12 nytt fjerde ledd skal lyde:</article><article class="legalP" id="kapittel-1-ledd-4">Oppmålingsforretning som endrar grensene for festerett, kan berre matrikkelførast når det ligg føre samtykke frå festaren.</article> <article class="defaultP" margin-top="true">I § 15 andre ledd skal tilvisingane til «§ 9» endrast til «§ 9 første ledd».</article> <article class="defaultP" margin-top="true">§ 17 skal lyde:</article><article class="futureLegalArticle" data-name="§17" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Klarlegging av eksisterande grense</span></span><article class="legalP" id="kapittel-1-foreslåttparagraf-5-ledd-1">Følgjande kan krevje klarlegging av eksisterande grenser utført som særskilt forretning:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-ledd-1-punkt-1"><article class="legalP" id="kapittel-1-foreslåttparagraf-5-ledd-1-punkt-1-ledd-1">nokon som har grunnboksheimel som eigar eller festar til den aktuelle matrikkeleininga, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-ledd-1-punkt-2"><article class="legalP" id="kapittel-1-foreslåttparagraf-5-ledd-1-punkt-2-ledd-1">staten, fylkeskommune eller kommune.</article></article></li></ul></article><article class="legalP" id="kapittel-1-foreslåttparagraf-5-ledd-2">Departementet kan i forskrift gi nærare reglar om klarlegging av eksisterande grense, under dette frita frå krav om oppmålingsforretning.</article></article> <article class="defaultP" margin-top="true">§ 18 skal lyde:</article><article class="futureLegalArticle" data-name="§18" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Samanslåing av eksisterande matrikkeleiningar</span></span><article class="legalP" id="kapittel-1-foreslåttparagraf-6-ledd-1">Matrikkeleiningar som ligg i same kommune og har same heimelshavar, kan slåast saman. Festeeiningar kan slåast saman dersom dei ligg til eller er utskilt frå same grunneigedom, og festekontraktane har same innhald og gjeld mellom same partar. Samanslåing kan ikkje skje i strid med føresegner gitt i eller i medhald av anna lovgiving.</article><article class="legalP" id="kapittel-1-foreslåttparagraf-6-ledd-2">Samanslåing kan krevjast av den som har grunnboksheimel som eigar til vedkommande matrikkeleiningar.</article><article class="legalP" id="kapittel-1-foreslåttparagraf-6-ledd-3">Departementet kan i forskrift gi nærare reglar om samanslåing, under dette innskrenke og utvide høvet til samanslåing.</article></article> <article class="defaultP" margin-top="true">§ 19 skal lyde:</article><article class="futureLegalArticle" data-name="§19" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Avtale om eksisterande grense</span></span><article class="legalP" id="kapittel-1-foreslåttparagraf-7-ledd-1">Kommunen kan ta inn i matrikkelen referansar til avtaler om eksisterande grense som ikkje tidlegare er fastlagt i oppmålingsforretning eller i tilsvarande forretning etter anna eller tidlegare lovgiving.</article><article class="legalP" id="kapittel-1-foreslåttparagraf-7-ledd-2">Slik avtale kan berre tinglysast dersom avtala har referanse i matrikkelen.</article><article class="legalP" id="kapittel-1-foreslåttparagraf-7-ledd-3">Departementet kan i forskrift gi nærare reglar om avtaler om eksisterande grense som kan få referanse i matrikkelen, under dette innskrenke og utvide kva for avtaler som kan få slik referanse.</article></article> <article class="defaultP" margin-top="true">§ 20 fjerde ledd skal lyde:</article><article class="legalP" id="kapittel-1-ledd-5">Departementet kan i forskrift gi nærare reglar om fastsetjing av samla fast eigedom, under dette innskrenke og utvide høvet til å fastsetje samla fast eigedom.</article> <article class="defaultP" margin-top="true">Overskrifta til kapittel 4 blir sett inn før § 21 og skal lyde:</article><span class="futuretitle" id="kapittel-1-foreslåttittel-3">Kapittel 4 Adresser til eigedommar og bygningar</span> <article class="defaultP" margin-top="true">§ 21 andre ledd skal lyde:</article><article class="legalP" id="kapittel-1-ledd-6">Departementet kan i forskrift gi nærare reglar om utforming, tildeling, endring og skilting av offisiell adresse, og om kommunen sitt høve til å fastsetje utfyllande lokale forskrifter.</article> <article class="defaultP" margin-top="true">§ 22 første og andre ledd blir oppheva. Noverande tredje til sjette ledd blir første til fjerde ledd. I andre ledd andre punktum blir tilvisinga til «tredje ledd» endra til «første ledd».</article> <article class="defaultP" margin-top="true">§ 22 noverande sjuande ledd blir oppheva. Noverande åttande til tiande ledd blir femte til sjuande ledd.</article> <article class="defaultP" margin-top="true">§ 24 skal lyde:</article><article class="futureLegalArticle" data-name="§24" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 24</span>. <span class="legalArticleTitle">Tinglysing og utferding av matrikkelbrev</span></span><article class="legalP" id="kapittel-1-foreslåttparagraf-8-ledd-1">Så snart oppretting av ny matrikkeleining, samanslåing, endring av eigarseksjon eller arealoverføring er ført i matrikkelen, skal kommunen sende melding om dette til tinglysing.</article><article class="legalP" id="kapittel-1-foreslåttparagraf-8-ledd-2">Det skal gå fram av meldinga som blir brukt for å registrere matrikkeleininga i grunnboka, om eininga er grunneigedom, anleggseigedom, eigarseksjon, jordsameige eller festegrunn.</article><article class="legalP" id="kapittel-1-foreslåttparagraf-8-ledd-3">Så snart kommunen har fått melding om at tinglysing er utført som føresett, skal kommunen fullføre matrikkelføringa, og stadfeste dette ved å utferde matrikkelbrev. Tidspunktet for endeleg oppretting, samanslåing, endring eller arealoverføring, skal reknast samstundes med tinglysinga. Kommunen skal sende matrikkelbrevet til den som har rekvirert oppmålingsforretninga. Er grense mot tilgrensande matrikkeleiningar merkt eller målt inn på nytt, skal kommunen sende relevant matrikkelbrev til eigarar og eventuelle festarar av desse einingane. I oversendinga skal det opplysast om høve til klage og klagefristar.</article><article class="legalP" id="kapittel-1-foreslåttparagraf-8-ledd-4">I sak som gjeld grunn til offentleg veg eller jernbane, skal tinglysing skje berre når det er kravd særskilt. Stat, fylkeskommune og kommune kan i sak som gjeld arealoverføring eller oppretting av ny matrikkeleining, stadfeste eigedomsretten ved eigenfråsegn for grunn som skal brukast til offentleg veg eller jernbane. For bortfall av pant i areal som inngår i grunn til offentleg veg eller jernbane gjeld reglane i pantelova § 1-11 fjerde ledd.</article><article class="legalP" id="kapittel-1-foreslåttparagraf-8-ledd-5">I sak som gjeld matrikulering av umatrikulert grunneigedom eller umatrikulert festegrunn etter § 13, eller registrering av jordsameige etter § 14, skal tinglysing berre skje når det er kravd særskilt.</article><article class="legalP" id="kapittel-1-foreslåttparagraf-8-ledd-6">For tinglysing i samband med matrikkelføring av sak for jordskifteretten gjeld føresegnene i jordskiftelova.</article><article class="legalP" id="kapittel-1-foreslåttparagraf-8-ledd-7">Departementet kan i forskrift gi nærare reglar om melding til tinglysing og utferding av matrikkelbrev, og kan under dette fastsetje rutinar som sikrar samsvar mellom matrikkelen og grunnboka.</article></article> <article class="defaultP" margin-top="true">§ 25 fjerde ledd skal lyde:</article><article class="legalP" id="kapittel-1-ledd-7">Pålegg frå kommunen som gjeld bruk av grunn og bygningar, skal førast i matrikkelen straks pålegget er vedteke, endra eller oppheva.</article> <article class="defaultP" margin-top="true">§ 25 sjette ledd skal lyde:</article><article class="legalP" id="kapittel-1-ledd-8">Departementet kan i forskrift gi nærare reglar om rapportering og føring av opplysningar om bygningar, adresser, eigarseksjonar og andre opplysningar kommunen skal føre i matrikkelen, og om kommunen sitt høve til å fastsetje utfyllande lokale forskrifter.</article> <article class="defaultP" margin-top="true">§ 26 femte ledd skal lyde:</article><article class="legalP" id="kapittel-1-ledd-9">Denne paragrafen går framom personopplysningslova § 27 om retting av mangelfulle personopplysningar.</article> <article class="defaultP" margin-top="true">§ 26 sjette ledd skal lyde:</article><article class="legalP" id="kapittel-1-ledd-10">Departementet kan i forskrift gi nærare reglar om rettingar, endringar og tilføyingar til matrikkelen, og om sletting av matrikkeleining, under dette om underretting og når underretting kan sløyfast.</article> <article class="defaultP" margin-top="true">§ 29 andre ledd blir oppheva. Noverande tredje og fjerde ledd blir andre og tredje ledd.</article> <article class="defaultP" margin-top="true">§ 32 første ledd skal lyde:</article><article class="legalP" id="kapittel-1-ledd-11">Kommunen kan ta gebyr for oppmålingsforretning, matrikkelføring, utferding av matrikkelbrev og anna arbeid etter lova her etter regulativ fastsett av kommunestyret sjølv. Gebyra kan i sum ikkje vere høgare enn nødvendige kostnader kommunen har med slikt arbeid. For matrikulering av eigarseksjon kan det ikkje takast andre gebyr enn det som er fastsett i eigarseksjonslova § 7 femte ledd.</article> <article class="defaultP" margin-top="true">Overskrifta til kapittel 7 skal lyde:</article><span class="futuretitle" id="kapittel-1-foreslåttittel-4">Kapittel 7 Oppmålingsforretning</span> <article class="defaultP" margin-top="true">§ 33 skal lyde:</article><article class="futureLegalArticle" data-name="§33" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 33</span>. <span class="legalArticleTitle">Oppmålingsforretning</span></span><article class="legalP" id="kapittel-1-foreslåttparagraf-9-ledd-1">Oppmålingsforretning går ut på å klarleggje og beskrive grenser og rettar i tråd med partane sine påstandar og framlagde dokument, og elles bringe fram opplysningar og dokumentasjon som er nødvendig for matrikkelføring og eventuelt tinglysing. Den som utfører oppmålingsforretninga, skal ta vare på alle partar sine interesser og utføre forretninga i samsvar med god landmålarskikk.</article><article class="legalP" id="kapittel-1-foreslåttparagraf-9-ledd-2">Oppstår det under forretninga tvil eller tvist om ei eksisterande grense og det ikkje blir oppnådd semje, skal dette markerast i kravet om matrikkelføring.</article><article class="legalP" id="kapittel-1-foreslåttparagraf-9-ledd-3">I forretning som gjeld oppretting av ny matrikkeleining eller arealoverføring, skal dei nye grensene merkjast i marka i samsvar med kommunalt løyve etter plan- og bygningslova. Den som utfører forretninga kan samtykkje i mindre avvik, for å kunne få ei gagnleg grense ut frå tilhøva i terrenget.</article><article class="legalP" id="kapittel-1-foreslåttparagraf-9-ledd-4">Partane og den som utfører forretninga, har tilgang til privat og offentleg eigedom i samsvar med § 41.</article><article class="legalP" id="kapittel-1-foreslåttparagraf-9-ledd-5">Oppmålingsforretning over areal som inngår i sak for jordskifteretten, blir utført av jordskifteretten etter reglane i jordskiftelova med mindre jordskifteretten bestemmer noko anna.</article><article class="legalP" id="kapittel-1-foreslåttparagraf-9-ledd-6">Departementet kan i forskrift gi nærare reglar om varsling og proklama, og om utføring og dokumentasjon av oppmålingsforretning.</article></article> <article class="defaultP" margin-top="true">§ 35 skal lyde:</article><article class="futureLegalArticle" data-name="§35" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 35</span>. <span class="legalArticleTitle">Rekvisisjon og fullføring av oppmålingsforretning</span></span><article class="legalP" id="kapittel-1-foreslåttparagraf-10-ledd-1">Rekvisisjon av oppmålingsforretning skal setjast fram overfor den kommunen som skal matrikkelføre forretninga. Kommunen skal gjennomføre og matrikkelføre forretninga utan unødig opphald. Kommunen og rekvirenten kan avtale lengre frist, men ikkje lengre enn to år.</article><article class="legalP" id="kapittel-1-foreslåttparagraf-10-ledd-2">Kommunen kan avvise rekvisisjon om klarlegging av eksisterande grense etter § 17 første ledd bokstav a, dersom det tidlegare er halde oppmålingsforretning, eller tilsvarande forretning etter anna eller tidlegare lovgiving, over vedkommande grense.</article><article class="legalP" id="kapittel-1-foreslåttparagraf-10-ledd-3">Fylkesmannen kan fatte vedtak om fullføring og matrikkelføring av oppmålingsforretning som ikkje er fullført eller matrikkelført innan oppgitt frist, for kommunen si rekning.</article><article class="legalP" id="kapittel-1-foreslåttparagraf-10-ledd-4">Departementet kan i forskrift gi nærare reglar om rekvisisjon og fullføring av oppmålingsforretning, under dette om tidsfristar og avvising av rekvisisjon, og om utføring av oppmålingsforretning og matrikkelføring etter vedtak av fylkesmannen.</article></article> <article class="defaultP" margin-top="true">§§ 36 til 38 blir oppheva.</article> <article class="defaultP" margin-top="true">Overskrift til § 39 skal lyde:</article><article class="futureLegalArticle" data-name="§39" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 39</span>. <span class="legalArticleTitle">Geodetisk grunnlag</span></span></article> <article class="defaultP" margin-top="true">§ 39 nytt andre ledd skal lyde:</article><article class="legalP" id="kapittel-1-ledd-12">Kommunen skal bestemme ytterlegare geodetiske data når oppgåver etter lova her krev det, og gjere dei tilgjengelege for brukarane av slike data.</article> <article class="defaultP" margin-top="true">§ 39 noverande andre ledd blir nytt tredje ledd.</article> <article class="defaultP" margin-top="true">§ 40 blir oppheva.</article> <article class="defaultP" margin-top="true">§ 41 første ledd tredje punktum skal lyde:</article><article class="legalP" id="kapittel-1-ledd-13">Tilsvarande gjeld for andre måleoppgåver som blir utførde på oppdrag av stat eller kommune, eller under rettleiing av kommunen eller staten sitt geodetiske fagorgan.</article> <article class="defaultP" margin-top="true">§ 43 første ledd andre punktum blir oppheva.</article> <article class="defaultP" margin-top="true">§ 46 første ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-13-punkt-1"><article class="legalP" id="kapittel-1-ledd-13-punkt-1-ledd-1">matrikkelføring av saker som krev oppmålingsforretning etter § 6, under dette feil ved varslinga eller utføringa av forretninga,</article></article></li></ul></article> <article class="defaultP" margin-top="true">Bokstav c blir oppheva. Noverande bokstav d til k blir bokstav c til j.</article> <article class="defaultP" margin-top="true">Bokstav k og l skal lyde:<ul class="defaultList"><li data-li-identifier="k)" data-name="k)"><article class="listArticle" id="kapittel-1-ledd-13-punkt-2"><article class="legalP" id="kapittel-1-ledd-13-punkt-2-ledd-1">fastsetjing av gebyr, jf. § 32 første ledd,</article></article></li><li data-li-identifier="l)" data-name="l)"><article class="listArticle" id="kapittel-1-ledd-13-punkt-3"><article class="legalP" id="kapittel-1-ledd-13-punkt-3-ledd-1">avslag på rekvisisjon av oppmålingsforretning, jf. § 35 første ledd,</article></article></li></ul></article> <article class="defaultP" margin-top="true">Bokstav m og n blir oppheva. Noverande bokstav o blir bokstav m.</article> <article class="defaultP" margin-top="true">Tilvisinga til «bokstav k» i andre ledd tredje punktum, blir endra til «bokstav j».</article> <article class="defaultP" margin-top="true">Andre ledd fjerde punktum blir oppheva.</article> <article class="defaultP" margin-top="true">Tredje ledd blir oppheva. Noverande fjerde ledd blir tredje ledd.</article> <article class="defaultP" margin-top="true">§ 50 andre ledd skal lyde:</article><article class="legalP" id="kapittel-1-ledd-14">Føresegnene i § 7 trer i kraft ikkje tidlegare enn fire år frå det at lova trer i kraft.</article> <article class="defaultP" margin-top="true">§ 51 andre til fjerde ledd blir oppheva. Noverande femte ledd blir andre ledd.</article> <article class="defaultP" margin-top="true">§ 51 tredje ledd skal lyde:</article><article class="legalP" id="kapittel-1-ledd-15">Departementet kan i forskrift gi nærare overgangsreglar, under dette reglar om overføring av opplysningar frå kommunane og statlege organ.</article></section><section class="section" data-name="kapII" id="kapittel-2" data-lovdata-URL="LTI/lov/2007-06-29-94/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 7. juni 1935 nr. 2 om tinglysing skal § 12a første ledd lyde:</article><article class="legalP" id="kapittel-2-ledd-2">Dokument som gir grunnbokshjemmel til matrikkelenhet kan ikke tinglyses uten at det framgår av matrikkelen at slik tinglysing kan finne sted for vedkommende enhet. Gir dokumentet uttrykk for hjemmelsovergang som ledd i arv, skifte eller tvangsfullbyrdelse, eller gjelder eierseksjon eller festerett for en tid av 10 år eller kortere, er det tilstrekkelig at enheten er innført i matrikkelen. Dokument som endrer grenser for matrikkelenhet, kan ikke tinglyses før endringen er matrikkelført, unntatt når annet er bestemt av retten.</article></section><section class="section" data-name="kapIII" id="kapittel-3" data-lovdata-URL="LTI/lov/2007-06-29-94/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 21. desember 1979 nr. 77 om jordskifte o.a. (jordskifteloven) skal § 88a første ledd lyde:</article><article class="legalP" id="kapittel-3-ledd-2">Eigar eller innehavar av alltidvarande bruksrett kan krevje at jordskifteretten skal klarleggje og fastsette eigedoms- og bruksrettstilhøva i sameiger, i andre område der det er sambruk mellom eigedomar og i område i det samiske reinbeiteområdet der det går føre seg reindrift, når dette er nødvendig av omsyn til ein rasjonell bruk av området eller for registrering av uregistrert jordsameige.</article></section><section class="section" data-name="kapIV" id="kapittel-4" data-lovdata-URL="LTI/lov/2007-06-29-94/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 14. juni 1985 nr. 77 Plan- og bygningslov blir gjort følgjande endringar:</article> <article class="defaultP" margin-top="true">§ 63 skal lyde:</article><article class="futureLegalArticle" data-name="§63" id="kapittel-4-foreslåttparagraf-1"><span class="futureLegalArticleHeader">§ 63. <span class="legalArticleTitle">Opprettelse og endring av eiendom</span></span><article class="legalP" id="kapittel-4-foreslåttparagraf-1-ledd-1">Opprettelse av ny grunneiendom, ny anleggseiendom eller nytt jordsameie, eller opprettelse av ny festegrunn for bortfeste som kan gjelde i mer enn 10 år, jf. lov om eigedomsregistrering, eller endring av eksisterende eiendomsgrenser, må ikke gjøres på en slik måte at det oppstår forhold som strider mot denne lov, forskrift, vedtekt eller plan. Opprettelse eller endring som nevnt i første punktum, må heller ikke gjøres slik at det dannes tomter som etter kommunens skjønn er mindre vel skikket til bebyggelse på grunn av sin størrelse, form eller plassering.</article></article> <article class="defaultP" margin-top="true">§ 93 første ledd bokstav h skal lyde:<ul class="defaultList"><li data-li-identifier="h)" data-name="h)"><article class="listArticle" id="kapittel-4-foreslåttparagraf-1-ledd-1-punkt-1"><article class="legalP" id="kapittel-4-foreslåttparagraf-1-ledd-1-punkt-1-ledd-1">Opprettelse av ny grunneiendom, ny anleggseiendom eller nytt jordsameie, eller opprettelse av ny festegrunn for bortfeste som kan gjelde i mer enn 10 år, eller arealoverføring, jf. lov om eigedomsregistrering. Slik tillatelse er ikke nødvendig når tiltak som nevnt i første punktum, skjer som ledd i jordskifte i samsvar med rettslig bindende plan.</article></article></li></ul></article> <article class="defaultP" margin-top="true">§ 93b nr. 1 andre ledd blir oppheva.</article> <article class="defaultP" margin-top="true">§ 94 nr. 1 tredje ledd skal lyde:</article><article class="legalP" id="kapittel-4-ledd-2">De som er nevnt i § 9 i lov om eigedomsregistrering kan søke om tillatelse til å opprette ny grunneiendom, ny anleggseiendom, ny festegrunn eller nytt jordsameie, eller tillatelse til arealoverføring. Søknad om å opprette ny grunneiendom, ny anleggseiendom, ny festegrunn eller nytt jordsameie, eller tillatelse til arealoverføring, må angi hvordan enheten ønskes utformet, herunder angi grenseforløpet på kart. Søknaden må vise hvordan de nye enhetene eller arealoverføringen på hensiktsmessig måte kan gå inn i en fremtidig utnytting av området, herunder også hvordan de krav som nevnt i § 69 nr. 1 kan oppfylles.</article> <article class="defaultP" margin-top="true">§ 96 fjerde ledd skal lyde:</article><article class="legalP" id="kapittel-4-ledd-3">Tillatelse til tiltak etter § 93 første ledd bokstav h faller bort dersom det ikke er rekvirert oppmålingsforretning etter lov om eigedomsregistrering innen tre år etter at tillatelsen ble gitt, eller dersom matrikkelføring vil være i strid med lov om eigedomsregistrering.</article></section><section class="section" data-name="kapV" id="kapittel-5" data-lovdata-URL="LTI/lov/2007-06-29-94/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I lov 23. mai 1997 nr. 31 om eierseksjoner blir gjort følgjande endringar:</article> <article class="defaultP" margin-top="true">§ 5 første ledd skal lyde:</article><article class="legalP" id="kapittel-5-ledd-2">Eierseksjoner opprettes ved tinglysing av kommunalt seksjoneringsvedtak etter bestemmelsene i kapitlet her.</article> <article class="defaultP" margin-top="true">§ 7 andre ledd fjerde punktum skal lyde:</article><article class="legalP" id="kapittel-5-ledd-3">Skal ubygde deler av eiendommen inngå i bruksenhet, skal rekvisisjon av oppmålingsforretning over utearealet følge begjæringen.</article> <article class="defaultP" margin-top="true">§ 7 femte ledd tredje punktum skal lyde:</article><article class="legalP" id="kapittel-5-ledd-4">I tillegg kan kommunen kreve gebyr etter reglene i matrikkelloven for oppmålingsforretning, og for matrikkelbrev som må utarbeides etter bestemmelsen i § 9 annet ledd.</article> <article class="defaultP" margin-top="true">I § 9 andre ledd skal båe uttrykka «lov om eigedomsregistrering» endrast til «matrikkelloven».</article> <article class="defaultP" margin-top="true">§ 11 første ledd andre punktum skal lyde:</article><article class="legalP" id="kapittel-5-ledd-5">Deretter skal kommunen sende nødvendig dokumentasjon for opprettelse av grunnboksblad for hver seksjon til tinglysing, jf. matrikkelloven § 24.</article> <article class="defaultP" margin-top="true">§ 11 andre ledd andre punktum skal lyde:</article><article class="legalP" id="kapittel-5-ledd-6">Styret skal melde sameiet til registrering senest seks måneder etter at seksjoneringsvedtaket er blitt tinglyst.</article> <article class="defaultP" margin-top="true">§ 12 første ledd første punktum skal lyde:</article><article class="legalP" id="kapittel-5-ledd-7">En seksjon kan deles i to eller flere seksjoner ved tinglysing av kommunalt reseksjoneringsvedtak etter egen seksjoneringsbegjæring som er satt fram av seksjonens hjemmelshaver.</article></section><section class="section" data-name="kapVI" id="kapittel-6" data-lovdata-URL="LTI/lov/2007-06-29-94/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">Lova gjeld frå det tidspunkt Kongen fastset. Kongen kan setje dei ulike endringane i verk frå ulik tid. Føresegnene kan setjast delvis i verk.</article><article class="legalP" id="kapittel-6-ledd-2">Departementet kan gi nærare overgangsføresegner.</article></section></main></body></html>