<!DOCTYPE html><html lang="no"><head><title>Lov om endringar i lov 15. desember 1967 nr. 9 om patenter m.m. (gjennomføring av Den europeiske patentkonvensjonen)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2007-06-29-80</dd><dt class="dokid">DokumentID</dt><dd class="dokid">LTI/lov/2007-06-29-80</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 6 s 793</dd><dt class="dateInForce">I kraft fra</dt><dd class="dateInForce">Kongen fastset.</dd><dt class="changesToDocuments">Endrer</dt><dd class="changesToDocuments"><ul><li>lov/1967-12-15-9</li><li>lov/2005-06-17-90</li></ul></dd><dt class="dateOfPublication">Kunngjort</dt><dd class="dateOfPublication">2007-06-29</dd><dt class="journalNumber">Journalnummer</dt><dd class="journalNumber">2007-0505</dd><dt class="titleShort">Korttittel</dt><dd class="titleShort">Endringslov til patentloven</dd><dt class="title">Tittel</dt><dd class="title">Lov om endringar i lov 15. desember 1967 nr. 9 om patenter m.m. (gjennomføring av Den europeiske patentkonvensjonen)</dd><dt class="miscInformation">Annet om dokumentet</dt><dd class="miscInformation">Ot.prp.nr.33 (2006–2007), Innst.O.nr.91 (2006–2007) og Besl.O.nr.103 (2006–2007). Odels- og lagtingsvedtak hhv. 11. og 15. juni 2007. Fremja av Justis- og politidepartementet.</dd><dt class="refid">RefID</dt><dd class="refid">lov/2007-06-29-80</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i lov 15. desember 1967 nr. 9 om patenter m.m. (gjennomføring av Den europeiske patentkonvensjonen)<ul class="tocSubUl"><li>I<ul class="tocSubUl"><li>§ 52 a.</li><li>§ 52 b.</li><li>§ 52 c.</li><li>§ 52 d.</li><li>§ 52 e.</li><li>§ 63 a.</li><li>§ 63 b.</li><li>§ 63 c.</li><li>§ 63 d.</li><li>§ 66 a.</li><li>§ 66 b.</li><li>§ 66 c.</li><li>§ 66 d.</li><li>§ 66 e.</li><li>§ 66 f.</li><li>§ 66 g.</li><li>§ 66 h.</li><li>§ 66 i.</li><li>§ 66 j.</li><li>§ 66 k.</li><li>§ 66 l.</li><li>§ 66 m.</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2007-06-29-80" id="dokument"><h1>Lov om endringar i lov 15. desember 1967 nr. 9 om patenter m.m. (gjennomføring av Den europeiske patentkonvensjonen)</h1><article class="defaultP" data-text-size="small">Endring i følgjande annan lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 17. juni 2005 nr. 90 om mekling og rettergang i sivile tvister (tvisteloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2007-06-29-80/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 15. desember 1967 nr. 9 om patenter blir det gjort desse endringane:</article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-2">Innenfor ethvert teknisk område har den som har gjort en oppfinnelse som kan utnyttes industrielt, eller den som oppfinnerens rett er gått over til, i overensstemmelse med denne lov rett til etter søknad å få patent på oppfinnelsen og derved oppnå enerett til å utnytte den i nærings- eller driftsøyemed.</article><article class="legalP" id="kapittel-1-ledd-3">Som oppfinnelser anses ikke noe som bare utgjør<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">oppdagelser, vitenskapelige teorier og matematiske metoder,</article></article></li><li data-li-identifier="2." data-name="2."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">kunstneriske frembringelser,</article></article></li><li data-li-identifier="3." data-name="3."><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">planer, regler eller metoder for utøvelse av intellektuell virksomhet, for spill eller forretningsvirksomhet, eller programmer for datamaskiner,</article></article></li><li data-li-identifier="4." data-name="4."><article class="listArticle" id="kapittel-1-ledd-3-punkt-4"><article class="legalP" id="kapittel-1-ledd-3-punkt-4-ledd-1">fremleggelse av informasjon.</article></article></li></ul></article><article class="legalP" id="kapittel-1-ledd-4">Oppfinnelser kan patenteres også når de gjelder et produkt som består av eller inneholder biologisk materiale, eller en fremgangsmåte for å fremstille, behandle eller anvende biologisk materiale. Biologisk materiale som er isolert fra sitt naturlige miljø eller fremstilt ved hjelp av en teknisk fremgangsmåte, kan være gjenstand for en oppfinnelse selv om det allerede forekommer i naturen. Med biologisk materiale forstås i denne lov materiale som inneholder genetisk informasjon, og som kan formere seg selv eller kan formeres i et biologisk system.</article><article class="legalP" id="kapittel-1-ledd-5">Patent meddeles ikke på plantesorter eller dyreraser. Oppfinnelser som gjelder planter eller dyr, kan derimot patenteres hvis utøvelsen av oppfinnelsen ikke er teknisk begrenset til en bestemt plantesort eller dyrerase. Kongen kan i forskrift fastsette hva som skal regnes som plantesort eller dyrerase.</article><article class="legalP" id="kapittel-1-ledd-6">Patent meddeles ikke på vesentlig biologiske fremgangsmåter for fremstilling av planter eller dyr. Med vesentlig biologisk fremgangsmåte forstås i denne lov en fremgangsmåte som i sin helhet beror på naturlige fenomener som krysning eller utvelging. Patent kan derimot meddeles på mikrobiologiske fremgangsmåter eller andre tekniske fremgangsmåter eller et produkt som er fremstilt ved slike fremgangsmåter. Med mikrobiologisk fremgangsmåte forstås i denne lov enhver fremgangsmåte som anvender, utføres på eller fremstiller et mikrobiologisk materiale.</article><article class="legalP" id="kapittel-1-ledd-7">Patent meddeles ikke på fremgangsmåter for kirurgisk behandling, terapi eller diagnostisering, som foretas på mennesker eller dyr. Denne bestemmelse er ikke til hinder for meddelelse av patent på produkter, herunder stoffer eller stoffblandinger, til bruk i slike fremgangsmåter.</article> <article class="defaultP" margin-top="true">§ 2 fjerde ledd skal lyde:</article><article class="legalP" id="kapittel-1-ledd-8">Vilkåret i første ledd om at oppfinnelsen skal være ny er ikke til hinder for at patent meddeles på kjente stoffer eller kjente stoffblandinger til anvendelse i fremgangsmåter som nevnt i § 1 sjette ledd, såfremt anvendelsen av stoffet eller stoffblandingen ikke er kjent ved noen av disse fremgangsmåter.</article> <article class="defaultP" margin-top="true">§ 39 a andre ledd skal lyde:</article><article class="legalP" id="kapittel-1-ledd-9">Begjæring om patentbegrensning skal inngis skriftlig til Patentstyret. Begjæringen kan ikke fremsettes før innsigelsesperioden er utløpt og eventuelle innsigelser er endelig avgjort. Er det reist søksmål om overføring av patentet eller er det tatt utlegg i det, kan begjæring om patentbegrensning ikke fremsettes før søksmålet er endelig avgjort eller utlegget er bortfalt. Dersom patenthaver begjærer eller har begjært begrensning eller opphevelse av et europeisk patent ved Det europeiske patentverket, skal Patentstyret stanse behandlingen av en begjæring som nevnt i første punktum inntil Det europeiske patentverket har truffet endelig avgjørelse i saken. Patentstyret gjenopptar deretter behandlingen av begjæringen, med mindre det var fullt samsvar mellom denne og begjæringen patenthaver fremsatte overfor Det europeiske patentverket.</article> <article class="defaultP" margin-top="true">§ 39 b andre ledd skal lyde:</article><article class="legalP" id="kapittel-1-ledd-10">Finner Patentstyret at det ikke er noe til hinder for at begjæringen imøtekommes, skal patentet begrenses i samsvar med begjæringen. Begrensningen har virkning fra den dag patentsøknaden ble inngitt.</article> <article class="defaultP" margin-top="true">§ 52 første ledd skal lyde:</article><article class="legalP" id="kapittel-1-ledd-11">Et patent kan kjennes helt eller delvis ugyldig ved dom dersom<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-11-punkt-1"><article class="legalP" id="kapittel-1-ledd-11-punkt-1-ledd-1">det er meddelt til tross for at vilkårene i §§ 1 til 2 ikke er oppfylt,</article></article></li><li data-li-identifier="2)" data-name="2)"><article class="listArticle" id="kapittel-1-ledd-11-punkt-2"><article class="legalP" id="kapittel-1-ledd-11-punkt-2-ledd-1">det gjelder en oppfinnelse som ikke er så tydelig beskrevet at en fagkyndig på grunnlag av beskrivelsen kan utøve den,</article></article></li><li data-li-identifier="3)" data-name="3)"><article class="listArticle" id="kapittel-1-ledd-11-punkt-3"><article class="legalP" id="kapittel-1-ledd-11-punkt-3-ledd-1">det omfatter noe som ikke fremgikk av søknaden da den ble inngitt,</article></article></li><li data-li-identifier="4)" data-name="4)"><article class="listArticle" id="kapittel-1-ledd-11-punkt-4"><article class="legalP" id="kapittel-1-ledd-11-punkt-4-ledd-1">patentvernets omfang er blitt utvidet etter at patentet ble meddelt, eller</article></article></li><li data-li-identifier="5)" data-name="5)"><article class="listArticle" id="kapittel-1-ledd-11-punkt-5"><article class="legalP" id="kapittel-1-ledd-11-punkt-5-ledd-1">det er endret etter begjæring om patentbegrensning på en slik måte at patentvernets omfang er blitt uvidet.</article></article></li></ul><p class="leddfortsettelse">Dersom patentet er delvis ugyldig og det kan opprettholdes i begrenset form ved å endre patentkravene i samsvar med begjæring fra patenthaveren, skal patentet opprettholdes i samsvar med begjæringen.</p></article> <article class="defaultP" margin-top="true">§ 52 femte ledd skal lyde:</article><article class="legalP" id="kapittel-1-ledd-12">Dom som nevnt i første ledd har virkning fra den dag patentsøknaden ble inngitt.</article> <article class="defaultP" margin-top="true">Nye §§ 52 a til 52 e skal lyde:</article><article class="futureLegalArticle" data-name="§52a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 52 a</span>.</span><article class="legalP" id="kapittel-1-foreslåttparagraf-1-ledd-1">Reiser søksmål som nevnt i § 52 spørsmål om patentet er meddelt i strid med § 1 b, kan retten innhente en rådgivende uttalelse fra Den etiske nemnden for patentsaker, jf. § 15 a.</article><article class="legalP" id="kapittel-1-foreslåttparagraf-1-ledd-2">Retten skal ta stilling til om uttalelse skal innhentes straks etter at tilsvar er inngitt. Anmodningen om uttalelse skal være skriftlig og begrunnet. Partene skal gis anledning til å uttale seg om uttalelse skal innhentes og om utformingen av anmodningen. Anmodningen skal sendes til partene samtidig som den sendes til nemnden. Partene gis samtidig en frist på inntil tre uker for å avgi skriftlig uttalelse til nemnden.</article><article class="legalP" id="kapittel-1-foreslåttparagraf-1-ledd-3">Nemnden skal avgi sin uttalelse innen tre måneder etter foreleggelsen. Nemndens uttalelse skal være skriftlig og begrunnet og skal avgis av en fulltallig nemnd om ikke nemndens leder ut fra sakens karakter finner at det er tilstrekkelig at tre medlemmer behandler saken. Nemndens medlemmer skal søke å avgi en felles uttalelse. Uttalelsen skal sendes retten og partene.</article><article class="legalP" id="kapittel-1-foreslåttparagraf-1-ledd-4">Retten skal gi partene en frist på tre uker til å inngi skriftlige kommentarer til nemndens uttalelse. Hovedforhandling i saken kan først avholdes etter at denne fristen er utløpt.</article><article class="legalP" id="kapittel-1-foreslåttparagraf-1-ledd-5">Saksdokumentene i saker der nemnden avgir uttalelse til domstolene er ikke omfattet av offentleglova. Enhver har rett til innsyn i en uttalelse hos nemnden etter at dom er avsagt.</article></article><article class="futureLegalArticle" data-name="§52b" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 52 b</span>.</span><article class="legalP" id="kapittel-1-foreslåttparagraf-2-ledd-1">Enhver kan overfor Patentstyret fremsette begjæring om at et patent skal erklæres helt eller delvis ugyldig ved avgjørelse av Patentstyret (administrativ overprøving).</article><article class="legalP" id="kapittel-1-foreslåttparagraf-2-ledd-2">Begjæring om administrativ overprøving skal innleveres skriftlig til Patentstyret og skal:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-2-punkt-1"><article class="legalP" id="kapittel-1-foreslåttparagraf-2-ledd-2-punkt-1-ledd-1">oppgi navnet og adressen til den som har innlevert begjæringen,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-2-punkt-2"><article class="legalP" id="kapittel-1-foreslåttparagraf-2-ledd-2-punkt-2-ledd-1">oppgi hvilket patent den gjelder,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-2-punkt-3"><article class="legalP" id="kapittel-1-foreslåttparagraf-2-ledd-2-punkt-3-ledd-1">oppgi hvilke grunner begjæringen bygger på, og</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-ledd-2-punkt-4"><article class="legalP" id="kapittel-1-foreslåttparagraf-2-ledd-2-punkt-4-ledd-1">inneholde nødvendig dokumentasjon av forhold som påberopes til støtte for begjæringen.</article></article></li></ul><p class="leddfortsettelse">Begjæringen skal i tillegg oppfylle de vilkårene som er fastsatt av Kongen ved forskrift, og det skal betales fastsatt avgift.</p></article><article class="legalP" id="kapittel-1-foreslåttparagraf-2-ledd-3">Dersom begjæringen ikke oppfyller vilkårene i annet ledd, § 52 c eller § 52 d første ledd første punktum, skal Patentstyret gi en rimelig frist for uttalelse og om mulig retting av feilene. Blir feilene ikke rettet innen utløpet av fristen, skal begjæringen avvises dersom Patentstyret ikke finner at det bør gis ny frist for retting.</article><article class="legalP" id="kapittel-1-foreslåttparagraf-2-ledd-4">Patentstyret kunngjør at begjæring om administrativ overprøving er innlevert og forelegger denne for patenthaveren som skal gis anledning til å uttale seg om begjæringen. Den som begjærer administrativ overprøving, skal gi melding om dette i rekommandert brev til alle lisenshavere som er registrert i patentregisteret med adresse. Dokumenteres det ikke at det er gitt slik melding, kan Patentstyret fastsette en frist for å gi melding. Oversittes fristen, skal begjæringen avvises.</article><article class="legalP" id="kapittel-1-foreslåttparagraf-2-ledd-5">Er det innlevert to eller flere begjæringer om administrativ overprøving av det samme patentet, kan Patentstyret forene sakene dersom ingen av partene fremsetter en begrunnet innvendig mot dette.</article><article class="legalP" id="kapittel-1-foreslåttparagraf-2-ledd-6">Patentstyret kan behandle en begjæring om administrativ overprøving selv om patentet er opphørt eller opphører etter §§ 51 eller 54 dersom den som har begjært overprøving har rettslig interesse i å få prøvet spørsmålet etter at patentet er opphørt.</article><article class="legalP" id="kapittel-1-foreslåttparagraf-2-ledd-7">Patentstyret kan ta hensyn til forhold som ikke er berørt i begjæringen om overprøving.</article><article class="legalP" id="kapittel-1-foreslåttparagraf-2-ledd-8">Enhver kan kreve innsyn i dokumentene i sak om administrativ overprøving. Bestemmelsene i § 22 femte og sjette ledd gjelder tilsvarende.</article></article><article class="futureLegalArticle" data-name="§52c" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 52 c</span>.</span><article class="legalP" id="kapittel-1-foreslåttparagraf-3-ledd-1">Begjæring om administrativ overprøving kan ikke fremsettes før innsigelsesfristen er utløpt eller så lenge en innsigelsessak eller sak om patentbegrensning begjært av patenthaver ikke er endelig avgjort. Det samme gjelder så lenge en sak om patentet ved domstolene ikke er endelig avgjort. Dersom det reises sak for domstolene om patentet før det er truffet endelig avgjørelse i sak om administrativ overprøving, skal Patentstyret stanse behandlingen inntil rettssaken er endelig avgjort dersom administrativ overprøving er begjært av andre enn patenthaveren. Den som har begjært administrativ overprøving, kan ikke reise søksmål om patentet mens overprøvingssaken pågår for Patentstyret.</article><article class="legalP" id="kapittel-1-foreslåttparagraf-3-ledd-2">Begjæring om administrativ overprøving kan ikke fremsettes av en part som tidligere har anlagt sak for domstolene om gyldigheten av patentet dersom reglene om rettskraft er til hinder for at det anlegges ny sak for domstolene om patentet.</article></article><article class="futureLegalArticle" data-name="§52d" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 52 d</span>.</span><article class="legalP" id="kapittel-1-foreslåttparagraf-4-ledd-1">Begjæring om administrativ overprøving kan bare begrenses med at patentet er meddelt i strid med vilkårene i §§ 1 til 2, men likevel ikke med at patentet er meddelt til en annen enn den som er berettiget til oppfinnelsen, jf. § 1 første ledd. Er Patentstyret i tvil om patentet er meddelt i strid med § 1 b, skal Patentstyret innhente en rådgivende uttalelse fra Den etiske nemnden for patentsaker.</article><article class="legalP" id="kapittel-1-foreslåttparagraf-4-ledd-2">Dersom Patentstyret kommer til at patentet er meddelt i strid med §§ 1 til 2, erklæres det ugyldig dersom ikke ugyldighetsgrunnen kan avhjelpes ved at patentet endres. Patentet kan bare opprettholdes i endret form når patenthaver er enig i de endringer Patentstyret vil gjøre. Dersom patenthaver ikke er enig i endringene, skal patentet erklæres ugyldig. Dersom det ikke er grunnlag for å imøtekomme begjæringen helt eller delvis skal Patentstyret avslå begjæringen og erklære at patentet opprettholdes.</article><article class="legalP" id="kapittel-1-foreslåttparagraf-4-ledd-3">Blir patentet opprettholdt i endret form, skal patenthaver betale fastsatt avgift for endringen av patentet innen en fastsatt frist. Betales ikke avgiften rettidig, skal patentet erklæres ugyldig.</article><article class="legalP" id="kapittel-1-foreslåttparagraf-4-ledd-4">Avgjørelse om å erklære et patent helt eller delvis ugyldig har virkning fra den dag patentsøknaden ble inngitt. Patentstyret skal kunngjøre avgjørelsen.</article></article><article class="futureLegalArticle" data-name="§52e" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 52 e</span>.</span><article class="legalP" id="kapittel-1-foreslåttparagraf-5-ledd-1">Avgjørelsen av en begjæring om administrativ overprøving i Patentstyrets første avdeling kan påklages til Patentstyrets annen avdeling av den parten som avgjørelsen har gått imot. Klage må være innkommet til Patentstyret innen to måneder fra den dag melding om avgjørelsen ble sendt vedkommende part. Det skal betales fastsatt avgift. I motsatt fall opptas ikke klagen til behandling.</article><article class="legalP" id="kapittel-1-foreslåttparagraf-5-ledd-2">Klagen skal oppgi<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-ledd-2-punkt-1"><article class="legalP" id="kapittel-1-foreslåttparagraf-5-ledd-2-punkt-1-ledd-1">klagerens navn og adresse,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-ledd-2-punkt-2"><article class="legalP" id="kapittel-1-foreslåttparagraf-5-ledd-2-punkt-2-ledd-1">avgjørelsen som det klages over,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-5-ledd-2-punkt-3"><article class="legalP" id="kapittel-1-foreslåttparagraf-5-ledd-2-punkt-3-ledd-1">hvilken endring som ønskes i avgjørelsen, og</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-5-ledd-2-punkt-4"><article class="legalP" id="kapittel-1-foreslåttparagraf-5-ledd-2-punkt-4-ledd-1">hvilke grunner klagen bygger på.</article></article></li></ul><p class="leddfortsettelse">Klagen skal i tillegg oppfylle de vilkårene som er fastsatt av Kongen ved forskrift. § 52 b tredje ledd gjelder tilsvarende så langt den passer.</p></article><article class="legalP" id="kapittel-1-foreslåttparagraf-5-ledd-3">Avgjørelse fra Patentstyret i sak om administrativ overprøving hvor patentet erklæres ugyldig eller endres, kan ikke bringes inn for domstolene senere enn to måneder etter at melding om avgjørelsen ble sendt den part som avgjørelsen går imot. Orientering om søksmålsfristen skal inntas i meldingen. Avgjørelse fra Patentstyret hvor en begjæring om administrativ overprøving avvises eller avslås kan ikke bringes inn for domstolene.</article></article> <article class="defaultP" margin-top="true">§ 55 skal lyde:</article><article class="legalP" id="kapittel-1-ledd-13">Når et patent bortfaller, kjennes eller erklæres ugyldig, overføres, erklæres opphørt eller opprettholdes i endret form, skal Patentstyret kunngjøre det.</article> <article class="defaultP" margin-top="true">§ 61 første ledd skal lyde:</article><article class="legalP" id="kapittel-1-ledd-14">I sivile saker om patentinngrep kan frifinnelse ikke bygges på at patentet er ugyldig eller kan kreves overført, jf §§ 52 og 53, uten at det først er avsagt dom for patentets ugyldighet eller overføring. Frifinnelse kan likevel bygges på at patentet er opphevet eller overført etter § 25, eller er erklært ugyldig etter § 52 d.</article> <article class="defaultP" margin-top="true">§ 63 første ledd skal lyde:</article><article class="defaultP">Følgende søksmål reises ved Oslo tingrett:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-14-punkt-1"><article class="legalP" id="kapittel-1-ledd-14-punkt-1-ledd-1">søksmål angående retten til en oppfinnelse som det er søkt om patent på,</article></article></li><li data-li-identifier="2." data-name="2."><article class="listArticle" id="kapittel-1-ledd-14-punkt-2"><article class="legalP" id="kapittel-1-ledd-14-punkt-2-ledd-1">søksmål angående prøvelse av avgjørelse hvorved Patentstyrets annen avdeling avslår en søknad om patent, opphever et patent eller opprettholder en beslutning i Patentstyrets første avdeling om å oppheve et patent, jf. § 27 tredje ledd,</article></article></li><li data-li-identifier="3." data-name="3."><article class="listArticle" id="kapittel-1-ledd-14-punkt-3"><article class="legalP" id="kapittel-1-ledd-14-punkt-3-ledd-1">søksmål angående begjæring om patentbegrensning, jf. § 39 d tredje ledd,</article></article></li><li data-li-identifier="4." data-name="4."><article class="listArticle" id="kapittel-1-ledd-14-punkt-4"><article class="legalP" id="kapittel-1-ledd-14-punkt-4-ledd-1">søksmål angående ugyldigkjennelse eller overføring av patent, jf. §§ 52 og 53,</article></article></li><li data-li-identifier="5." data-name="5."><article class="listArticle" id="kapittel-1-ledd-14-punkt-5"><article class="legalP" id="kapittel-1-ledd-14-punkt-5-ledd-1">søksmål angående tvangslisens, jf. §§ 50 og 50 a, og</article></article></li><li data-li-identifier="6." data-name="6."><article class="listArticle" id="kapittel-1-ledd-14-punkt-6"><article class="legalP" id="kapittel-1-ledd-14-punkt-6-ledd-1">søksmål angående begjæring om administrativ overprøving, jf. § 52 e tredje ledd.</article></article></li></ul></article> <article class="defaultP" margin-top="true">Nye §§ 63 a til 63 d skal lyde:</article><article class="futureLegalArticle" data-name="§63a" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 63 a</span>.</span><article class="legalP" id="kapittel-1-foreslåttparagraf-6-ledd-1">I saker om inngrep i eller gyldigheten av et europeisk patent kan retten stanse saken inntil Det europeiske patentverket har truffet en endelig avgjørelse i sak om opphevelse eller begrensning av patentet eller inntil patentet ikke lenger kan oppheves av Det europeiske patentverket.</article></article><article class="futureLegalArticle" data-name="§63b" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 63 b</span>.</span><article class="legalP" id="kapittel-1-foreslåttparagraf-7-ledd-1">Søksmål om retten til å få meddelt europeisk patent hører under norsk domstol dersom:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-7-ledd-1-punkt-1"><article class="legalP" id="kapittel-1-foreslåttparagraf-7-ledd-1-punkt-1-ledd-1">søksmål anlegges mot noen som søker om europeisk patent og har bopel eller hovedkontor i Norge,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-7-ledd-1-punkt-2"><article class="legalP" id="kapittel-1-foreslåttparagraf-7-ledd-1-punkt-2-ledd-1">den som krever retten har bopel eller hovedkontor i Norge og søkeren ikke har bopel eller hovedkontor i en stat som er part i den europeiske patentkonvensjonen, eller</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-7-ledd-1-punkt-3"><article class="legalP" id="kapittel-1-foreslåttparagraf-7-ledd-1-punkt-3-ledd-1">partene har avtalt skriftlig, eller muntlig med skriftlig bekreftelse, at søksmål skal reises ved norsk domstol.</article></article></li></ul></article><article class="legalP" id="kapittel-1-foreslåttparagraf-7-ledd-2">Søksmål om retten til å få meddelt europeisk patent mellom arbeidsgiver og arbeidstager på en oppfinnelse gjort av en arbeidstager hører under norsk domstol dersom:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-7-ledd-2-punkt-1"><article class="legalP" id="kapittel-1-foreslåttparagraf-7-ledd-2-punkt-1-ledd-1">arbeidstageren hovedsakelig er sysselsatt i Norge, eller, dersom det ikke kan fastslås i hvilken stat vedkommende hovedsakelig er sysselsatt, arbeidstageren er tilknyttet forretningssted i Norge, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-7-ledd-2-punkt-2"><article class="legalP" id="kapittel-1-foreslåttparagraf-7-ledd-2-punkt-2-ledd-1">partene har avtalt skriftlig, eller muntlig med skriftlig bekreftelse, at søksmål skal reises ved norsk domstol og slik avtale er i samsvar med den stats lov som får anvendelse på ansettelsesforholdet.</article></article></li></ul><p class="leddfortsettelse">Dersom norsk lov gjelder for arbeidsavtalen kan det ikke gyldig avtales at søksmål som nevnt i leddet her skal reises ved utenlandsk domstol. I søksmål etter leddet her skal den stats rett der arbeidstageren hovedsakelig er sysselsatt, eller, dersom dette ikke kan fastslås, den stats rett der forretningssted som arbeidstageren er tilknyttet ligger, legges til grunn for avgjørelsen.</p></article></article><article class="futureLegalArticle" data-name="§63c" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 63 c</span>.</span><article class="legalP" id="kapittel-1-foreslåttparagraf-8-ledd-1">Søksmål om retten til å få meddelt europeisk patent skal avvises dersom en sak mellom de samme parter om den samme søknadsgjenstanden er anlagt tidligere ved domstol eller annet organ i en annen stat som er part i den europeiske patentkonvensjonen. Er det fremsatt innsigelse mot å fremme sakens for den domstol eller det organ saken er anlagt for i utlandet, skal retten stanse saken inntil spørsmålet er rettskraftig avgjort.</article></article><article class="futureLegalArticle" data-name="§63d" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 63 d</span>.</span><article class="legalP" id="kapittel-1-foreslåttparagraf-9-ledd-1">Rettskraftig avgjørelse avsagt i hvilken som helst stat som er part i den europeiske patentkonvensjonen i sak om retten til å få meddelt europeisk patent for en eller flere stater angitt i søknaden har uten videre bindende virkning og kan fullbyrdes her i riket. Det skal ikke finne sted noen prøving av avgjørelsens gyldighet eller kompetansen til den domstol eller det organ som har avsagt avgjørelsen. Avgjørelsen har ikke slik virkning dersom:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-9-ledd-1-punkt-1"><article class="legalP" id="kapittel-1-foreslåttparagraf-9-ledd-1-punkt-1-ledd-1">en som søker om europeisk patent og ikke har bestridt kravet godtgjør at dokumentet som påbegynte sak som nevnt i første punktum ikke ble fremlagt for vedkommende slik at denne kunne ta til motmæle, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-9-ledd-1-punkt-2"><article class="legalP" id="kapittel-1-foreslåttparagraf-9-ledd-1-punkt-2-ledd-1">en søker godtgjør at avgjørelse som nevnt i første punktum er uforenlig med en annen avgjørelse avsagt i en stat som er part i den europeiske patentkonvensjonen mellom de samme parter, og at denne saken ble igangsatt tidligere enn den som resulterte i avgjørelsen som kreves anerkjent.</article></article></li></ul></article></article> <article class="defaultP" margin-top="true">Nytt kapittel 10 a skal lyde:</article><span class="futuretitle" id="kapittel-1-foreslåttittel-1">Kapittel 10 a. Europeiske patenter</span><article class="futureLegalArticle" data-name="§66a" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 66 a</span>.</span><article class="legalP" id="kapittel-1-foreslåttparagraf-10-ledd-1">Et europeisk patent er et patent som er meddelt av Det europeiske patentverket etter konvensjonen om meddelelse av europeiske patenter 5. oktober 1973 (den europeiske patentkonvensjonen). En europeisk patentsøknad er en søknad om slikt patent.</article><article class="legalP" id="kapittel-1-foreslåttparagraf-10-ledd-2">Søknad om europeisk patent inngis til Det europeiske patentverket eller til Patentstyret som videresender den til Det europeiske patentverket innen fastsatt frist. Europeisk avdelt søknad som nevnt i den europeiske patentkonvensjonen artikkel 76 må likevel inngis direkte til Det europeiske patentverket.</article></article><article class="futureLegalArticle" data-name="§66b" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 66 b</span>.</span><article class="legalP" id="kapittel-1-foreslåttparagraf-11-ledd-1">Europeisk patent er meddelt når Det europeiske patentverket har kunngjort sin beslutning om dette. Dersom det er angitt at patentet, skal gjelde i Norge, har patentet samme virkning som patenter meddelt av Patentstyret og følger de samme bestemmelsene når vilkårene i § 66 c første ledd er oppfylt.</article><article class="legalP" id="kapittel-1-foreslåttparagraf-11-ledd-2">Avgjørelse fra Det europeiske patentverket om helt eller delvis å oppheve eller begrense et europeisk patent har samme virkning her i riket som tilsvarende avgjørelser fattet av Patentstyret. Avgjørelsen har virkning allerede fra den dag patentsøknaden ble inngitt. Bestemmelsene i §§ 39 e og 55 gjelder tilsvarende. For at et patent etter avgjørelse fra Det europeiske patentverket skal ha virkning her i riket i endret form, må dessuten vilkårene i § 66 c første ledd være oppfylt.</article></article><article class="futureLegalArticle" data-name="§66c" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 66 c</span>.</span><article class="legalP" id="kapittel-1-foreslåttparagraf-12-ledd-1">For at et europeisk patent skal få virkning her i riket, må patenthaveren innen den frist Kongen fastsetter sende en oversettelse til norsk av den tekst som ligger til grunn for beslutningen om å meddele patentet til Patentstyret og betale fastsatt avgift. Det samme gjelder når Det europeiske patentverket beslutter at et europeisk patent skal opprettholdes i endret form etter innsigelses- eller klagebehandling eller ved sentralisert patentbegrensning. Bestemmelsene i § 72 første ledd gjelder tilsvarende ved oversittelse av frister etter leddet her. Besluttes det at en fristoversittelse ikke skal få virkning, skal Patentstyret kunngjøre det.</article><article class="legalP" id="kapittel-1-foreslåttparagraf-12-ledd-2">Oversettelser skal holdes tilgjengelige for enhver. Dette gjelder likevel ikke før en europeisk patentsøknad er blitt publisert av Det europeiske patentverket.</article><article class="legalP" id="kapittel-1-foreslåttparagraf-12-ledd-3">Når Det europeiske patentverket har kunngjort sin beslutning om å meddele patentet og vilkårene i første ledd er oppfylt, skal Patentstyret kunngjøre at patentet gjelder her i riket. Det samme gjelder når et europeisk patent etter beslutning fra Det europeiske patentverket skal opprettholdes i endret form.</article></article><article class="futureLegalArticle" data-name="§66d" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 66 d</span>.</span><article class="legalP" id="kapittel-1-foreslåttparagraf-13-ledd-1">Har noen i god tro begynt å utnytte oppfinnelsen i nærings- eller driftsøyemed her i riket eller gjort vesentlige forberedelsestiltak til det etter at frister som nevnt i § 66 c er oversittet, men før det er kunngjort at fristoversittelsen ikke får virkning, kan vedkommende uten hinder av patentet fortsette utnyttelsen på tilsvarende måte. Bestemmelsen i § 74 tredje ledd gjelder tilsvarende.</article></article><article class="futureLegalArticle" data-name="§66e" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 66 e</span>.</span><article class="legalP" id="kapittel-1-foreslåttparagraf-14-ledd-1">For europeiske patenter skal det betales fastsatt årsavgift til Patentstyret for hvert år fra året etter at Det europeiske patentverket kunngjorde sin beslutning om å meddele patentet. Bestemmelsene i §§ 42 og 51 gjelder tilsvarende.</article></article><article class="futureLegalArticle" data-name="§66f" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 66 f</span>.</span><article class="legalP" id="kapittel-1-foreslåttparagraf-15-ledd-1">En europeisk patentsøknad som gjelder for Norge og som Det europeiske patentverket har fastsatt inngivelsesdag for, har samme virkning som en søknad innlevert her i riket denne dag. Har søknaden etter den europeiske patentkonvensjonen prioritet fra en tidligere dag enn inngivelsesdagen, gjelder denne prioriteten også her i riket.</article><article class="legalP" id="kapittel-1-foreslåttparagraf-15-ledd-2">Ved anvendelsen av § 2 annet ledd annet punktum skal kunngjøring etter den europeiske patentkonvensjonen artikkel 93 likestilles med at søknaden holdes allment tilgjengelig etter § 22. Dette gjelder også kunngjøring som nevnt i konvensjonen artikkel 153 nr. 3 og 4 når slik kunngjøring likestilles med kunngjøring etter artikkel 93.</article></article><article class="futureLegalArticle" data-name="§66g" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 66 g</span>.</span><article class="legalP" id="kapittel-1-foreslåttparagraf-16-ledd-1">Når en europeisk patentsøknad er blitt publisert etter den europeiske patentkonvensjonen og søkeren har innsendt til Patentstyret en oversettelse til norsk av patentkravene slik de er publisert, skal Patentstyret kunngjøre dette og holde oversettelsen tilgjengelig for enhver.</article><article class="legalP" id="kapittel-1-foreslåttparagraf-16-ledd-2">Utnytter noen i nærings- eller driftsøyemed en oppfinnelse som er gjenstand for en europeisk patentsøknad og som er kunngjort etter første ledd, gjelder bestemmelsene om patentinngrep i loven her, bortsett fra § 57 og § 58 første ledd, dersom søknaden fører til patent i Norge. Patentvernet omfatter likevel bare det som fremgår av både de publiserte patentkravene og av patentkravene i det meddelte patentet. Dersom patentet er opphevet eller begrenset av Det europeiske patentverket, omfatter patentbeskyttelsen bare det som fremgår av de offentliggjorte endrede patentkrav.</article><article class="legalP" id="kapittel-1-foreslåttparagraf-16-ledd-3">Foreldelsesfristen for krav etter denne bestemmelsen begynner ikke å løpe før innsigelsesfristen for det europeiske patentet er utløpt eller Det europeiske patentverket har besluttet å opprettholde patentet etter innsigelsesbehandling.</article></article><article class="futureLegalArticle" data-name="§66h" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 66 h</span>.</span><article class="legalP" id="kapittel-1-foreslåttparagraf-17-ledd-1">Avslås en europeisk patentsøknad, har dette samme virkning som om en søknad om patent her i riket ble avslått av Patentstyret.</article><article class="legalP" id="kapittel-1-foreslåttparagraf-17-ledd-2">Trekkes en europeisk patentsøknad eller angivelse av at søknaden skal omfatte Norge tilbake, eller skal søknaden eller angivelsen etter den europeiske patentkonvensjonen anses trukket tilbake, og søknaden ikke gjenopptas etter konvensjonen artikkel 121, har dette samme virkning som om en søknad om patent her i riket trekkes eller anses trukket tilbake hos Patentstyret.</article></article><article class="futureLegalArticle" data-name="§66i" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 66 i</span>.</span><article class="legalP" id="kapittel-1-foreslåttparagraf-18-ledd-1">Samsvarer ikke oversettelse som nevnt i §§ 66 c eller 66 g med teksten på det språk som var behandlingsspråk ved Det europeiske patentverket, gjelder patentvernet her i riket bare så langt som det er samsvar mellom oversettelsen og teksten på behandlingsspråket. I sak om gyldigheten av patentet her i riket skal kun teksten på behandlingsspråket legges til grunn for avgjørelsen.</article></article><article class="futureLegalArticle" data-name="§66j" id="kapittel-1-foreslåttparagraf-19"><span class="futureLegalArticleHeader"><span class="legalArticleValue">§ 66 j</span>.</span><article class="legalP" id="kapittel-1-foreslåttparagraf-19-ledd-1">Når søkeren eller patenthaveren sender en rettelse av oversettelse som nevnt i § 66 c til Patentstyret og betaler fastsatt avgift, gjelder den rettede oversettelsen. Bestemmelsene i § 66 c annet ledd gjelder tilsvarende. Patentstyret kunngjør at rettet oversettelse er innsendt. Når søkeren sender inn en rettelse av oversettelsen som nevnt i § 66 g, skal Patentstyret kunngjøre at ny oversettelse er inngitt og holde den tilgjenglige for enhver. Deretter gjelder den rettede oversettelsen.</article><article class="legalP" id="kapittel-1-foreslåttparagraf-19-ledd-2">Har noen i god tro begynt å utnytte oppfinnelsen i nærings- eller driftsøyemed her i riket på en måte som ikke gjorde inngrep i søkerens eller patenthaverens rett slik denne fremgikk av en tidligere oversettelse, eller gjort vesentlige forberedelsestiltak til det, da en rettet oversettelse begynte å gjelde, kan vedkommende uten hinder av søkerens eller patenthaverens rett fortsette utnyttelsen på tilsvarende måte. Bestemmelsen i § 74 tredje ledd gjelder tilsvarende.</article></article><article class="futureLegalArticle" data-name="§66k" id="kapittel-1-foreslåttparagraf-20"><span class="futureLegalArticleHeader"><span class="legalArticleValue">§ 66 k</span>.</span><article class="legalP" id="kapittel-1-foreslåttparagraf-20-ledd-1">Dersom Det europeiske patentverket bestemmer at en fristoversittelse med hensyn til en europeisk patentsøknad eller et europeisk patent ikke skal få virkning, gjelder dette også her i riket.</article><article class="legalP" id="kapittel-1-foreslåttparagraf-20-ledd-2">Har noen i god tro etter fristoversittelsen, men før Det europeiske patentverket har kunngjort at oversittelsen ikke får virkning, begynt å utnytte oppfinnelsen i nærings- eller driftsøyemed her i riket eller gjort vesentlige forberedelsestiltak til det, kan vedkommende uten hinder av patentet fortsette utnyttelsen på tilsvarende måte. Bestemmelsen i § 74 tredje ledd gjelder tilsvarende.</article></article><article class="futureLegalArticle" data-name="§66l" id="kapittel-1-foreslåttparagraf-21"><span class="futureLegalArticleHeader"><span class="legalArticleValue">§ 66 l</span>.</span><article class="legalP" id="kapittel-1-foreslåttparagraf-21-ledd-1">Har noen i god tro i nærings- eller driftsøyemed her i riket i perioden mellom avgjørelse fra Klagenemnden i Det europeiske patentverket og kunngjøring av avgjørelse fra Den utvidete klagenemnden i Det europeiske patentverket begynt, eller gjort vesentlige forberedelsestiltak til, å utnytte en oppfinnelse som er gjenstand for en publisert europeisk patentsøknad eller et publisert europeisk patent, kan vedkommende uten hinder av patentsøkerens eller patenthaverens rett fortsette utnyttelsen på tilsvarende måte. Bestemmelsen i § 74 tredje ledd gjelder tilsvarende.</article></article><article class="futureLegalArticle" data-name="§66m" id="kapittel-1-foreslåttparagraf-22"><span class="futureLegalArticleHeader"><span class="legalArticleValue">§ 66 m</span>.</span><article class="legalP" id="kapittel-1-foreslåttparagraf-22-ledd-1">Dersom en europeisk patentsøknad som er innlevert til et nasjonalt patentverk blir ansett trukket tilbake som følge av at søknaden ikke er sendt til Det europeiske patentverket innen fastsatt frist, skal Patentstyret etter begjæring fra søkeren anse søknaden som en søknad om patent her i riket når:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-22-ledd-1-punkt-1"><article class="legalP" id="kapittel-1-foreslåttparagraf-22-ledd-1-punkt-1-ledd-1">begjæringen er fremsatt til den nasjonale myndighet som mottok søknaden innen tre måneder etter at søkeren ble gitt melding om at søknaden var ansett trukket tilbake, og</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-22-ledd-1-punkt-2"><article class="legalP" id="kapittel-1-foreslåttparagraf-22-ledd-1-punkt-2-ledd-1">begjæringen er oversendt til Patentstyret innen 20 måneder fra søknadens inngivelsesdag eller, dersom prioritet er begjært, fra prioritetsdagen.</article></article></li></ul></article><article class="legalP" id="kapittel-1-foreslåttparagraf-22-ledd-2">Dersom vilkårene i første ledd er oppfylt, skal Patentstyret ta søknaden under behandling når søkeren innen en frist fastsatt av Kongen betaler fastsatt avgift og sender inn en oversettelse av søknaden til norsk. Oppfyller søknaden de formelle krav i den europeiske patentkonvensjonen, skal de tilsvarende krav i loven her anses oppfylt.</article></article></section><section class="section" data-name="kapII" id="kapittel-2" data-lovdata-URL="LTI/lov/2007-06-29-80/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 17. juni 2005 nr. 90 om mekling og rettergang i sivile tvister § 37-3 nr. 52 blir opphevinga av lov 15. desember 1967 nr. 9 om patenter § 52 femte ledd oppheva.</article></section><section class="section" data-name="kapIII" id="kapittel-3" data-lovdata-URL="LTI/lov/2007-06-29-80/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Lova gjeld frå den tid Kongen fastset. Kongen kan gi nærmare overgangsreglar.</article></section></main></body></html>