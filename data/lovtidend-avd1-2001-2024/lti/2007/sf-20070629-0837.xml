<!DOCTYPE html><html lang="no"><head><title>Forskrift om endring i forskrift om skattemessig behandling av leie av flyttbar produksjonsinnretning på kontinentalsokkelen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-06-29-837</dd><dt class="dokid">DokumentID</dt><dd class="dokid">LTI/forskrift/2007-06-29-837</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 7 s 1028</dd><dt class="dateInForce">I kraft fra</dt><dd class="dateInForce">Fra og med inntektsåret 2007</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-08-18-819</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1975-06-13-35/§3</li></ul></dd><dt class="dateOfPublication">Kunngjort</dt><dd class="dateOfPublication">2007-07-06</dd><dt class="journalNumber">Journalnummer</dt><dd class="journalNumber">2007-0713</dd><dt class="titleShort">Korttittel</dt><dd class="titleShort">Endr forskr ligning av leie for flyttb. innretn.</dd><dt class="title">Tittel</dt><dd class="title">Forskrift om endring i forskrift om skattemessig behandling av leie av flyttbar produksjonsinnretning på kontinentalsokkelen</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 29. juni 2007 med hjemmel i lov 13. juni 1975 nr. 35 om skattlegging av undersjøiske petroleumsforekomster m.v. § 3 litra i.</dd><dt class="refid">RefID</dt><dd class="refid">forskrift/2007-06-29-837</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om skattemessig behandling av leie av flyttbar produksjonsinnretning på kontinentalsokkelen<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-06-29-837" id="dokument"><h1>Forskrift om endring i forskrift om skattemessig behandling av leie av flyttbar produksjonsinnretning på kontinentalsokkelen</h1><section class="section" data-name="kapI" id="kapittel-1" data-lovdata-URL="LTI/forskrift/2007-06-29-837/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 18. august 1998 nr. 819 om skattemessig behandling av leie av flyttbar produksjonsinnretning på kontinentalsokkelen gjøres følgende endringer:</article> <article class="defaultP" margin-top="true">§ 3 annet ledd skal lyde:</article><article class="legalP" id="kapittel-1-ledd-2">Leieavtalen mellom partene skal dessuten inneholde en angivelse av:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Leieperioden for leieavtalen og avtalt leiebeløp.</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Opprinnelig kostpris for innretningen på utleiers hånd, og den markedsverdi partene legger til grunn at innretningen har ved leieforholdets påbegynnelse.</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">Behandlingen av påkostninger i leieperioden.</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">De enkelte leietakeres deltakerandel i den utvinningstillatelse hvor innretningen skal benyttes.</article></article></li></ul></article> <article class="defaultP" margin-top="true">§ 5 skal lyde:</article><article class="legalP" id="kapittel-1-ledd-3">Leietaker kan årlig kreve skattemessig fradrag etter petroleumsskatteloven § 3 d annet ledd for rentekostnader beregnet etter bestemmelsene nedenfor.</article><article class="legalP" id="kapittel-1-ledd-4">De fradragsberettigede rentekostnadene for inntektsåret settes lik 50 prosent av skattemessig nedskrevet verdi etter § 4 av den flyttbare produksjonsinnretningen per 31. desember i inntektsåret, multiplisert med en normrentesats. Normrentesatsen fremkommer som et gjennomsnitt av renten på statsobligasjoner med 3 års løpetid for inntektsåret og de to foregående inntektsår, med et tillegg på 1 pst.</article><article class="legalP" id="kapittel-1-ledd-5">Rentekostnadene beregnet etter foregående ledd inngår i netto finanskostnader etter petroleumsskatteloven § 3 d annet ledd.</article><article class="legalP" id="kapittel-1-ledd-6">Ved anvendelsen av petroleumsskatteloven § 3 d annet ledd skal et beløp som settes lik 50 prosent av skattemessig nedskrevet verdi etter § 4 av den flyttbare produksjonsinnretningen per 31. desember i inntektsåret, medregnes som rentebærende gjeld.</article></section><section class="section" data-name="kapII" id="kapittel-2" data-lovdata-URL="LTI/forskrift/2007-06-29-837/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft med virkning fra og med inntektsåret 2007.</article></section></main></body></html>