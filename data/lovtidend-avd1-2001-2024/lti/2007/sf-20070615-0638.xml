<!DOCTYPE html><html lang="no"><head><title>Forskrift om endring i forskrift for Reindriftens Utviklingsfond</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-06-15-638</dd><dt class="dokid">DokumentID</dt><dd class="dokid">LTI/forskrift/2007-06-15-638</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 6 s 898</dd><dt class="dateInForce">I kraft fra</dt><dd class="dateInForce">2007-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-06-17-731</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2007-06-19</dd><dt class="journalNumber">Journalnummer</dt><dd class="journalNumber">2007-0555</dd><dt class="titleShort">Korttittel</dt><dd class="titleShort">Endr. forskrift for Reindriftens Utviklingsfond</dd><dt class="title">Tittel</dt><dd class="title">Forskrift om endring i forskrift for Reindriftens Utviklingsfond</dd><dt class="miscInformation">Annet om dokumentet</dt><dd class="miscInformation">Fastsatt av Landbruks- og matdepartementet 15. juni 2007 med hjemmel i Stortingets årlige vedtak om reindriftsavtalen.</dd><dt class="refid">RefID</dt><dd class="refid">forskrift/2007-06-15-638</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift for Reindriftens Utviklingsfond<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-06-15-638" id="dokument"><h1>Forskrift om endring i forskrift for Reindriftens Utviklingsfond</h1><section class="section" data-name="kapI" id="kapittel-1" data-lovdata-URL="LTI/forskrift/2007-06-15-638/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 17. juni 1999 nr. 731 for Reindriftens Utviklingsfond gjøres følgende endringer:</article> <article class="defaultP" margin-top="true">§ 1-2 skal lyde:</article><article class="legalP" id="kapittel-1-ledd-2">Reindriftens Utviklingsfond forvaltes av et styre på fire medlemmer. Styret skal oppnevnes for fire år av gangen og for samme periode som Reindriftsstyret.<sup class="footnotereference" data-footnotereferencevalue="1" data-unique-footnote-counter="1">1</sup> Leder i Reindriftsstyret skal samtidig være leder for fondets styre. Landbruks- og matdepartementet utpeker i tillegg ett medlem og ett varamedlem. Norske Reindriftsamers Landsforbund utpeker to medlemmer og to varamedlemmer.</article><article class="legalP" id="kapittel-1-ledd-3">Fondsstyrets arbeidsordning skal tilsvare Reindriftsstyrets så langt den passer.<sup class="footnotereference" data-footnotereferencevalue="1" data-unique-footnote-counter="1">1</sup> Reindriftssjefen er sekretær for fondsstyret.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. instruks 24. januar 1997 vedrørende Reindriftsstyrets oppnevning og virksomhet § 1.</article></footer> <article class="defaultP" margin-top="true">§ 1-3 annet ledd oppheves.</article> <article class="defaultP" margin-top="true">§ 1-3 nåværende tredje ledd blir annet ledd.</article> <article class="defaultP" margin-top="true">§ 1-5 annet ledd bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">sikring av reindriftens beiterett, herunder støtte i forbindelse med distriktenes arbeid med sikring av reindriftens arealer,</article></article></li></ul></article> <article class="defaultP" margin-top="true">§ 1-8 skal lyde:</article><article class="legalP" id="kapittel-1-ledd-4">Søknaden behandles av Reindriftssjefen, som avgir innstilling til styret for Reindriftens Utviklingsfond. Reindriftssjefen skal vurdere om områdestyret/distriktsstyret bør høres først.</article><article class="legalP" id="kapittel-1-ledd-5">Søknaden avgjøres av fondsstyret. Ved stemmelikhet har leder dobbeltstemme. Fondsstyret kan delegere avgjørelsesmyndighet til Reindriftssjefen.</article><article class="legalP" id="kapittel-1-ledd-6">Reindriftssjefen anviser støtten til utbetaling i samsvar med bevilgningsvedtak. Det kan fastsettes nærmere betingelser for støtten i bevilgningsvedtaket.</article><article class="legalP" id="kapittel-1-ledd-7">Fondsstyret kan kreve hele eller deler av støtten avkortet eller tilbakebetalt, eventuelt bringe lånet til forfall, dersom vesentlige forutsetninger for støtten viser seg ikke å være oppfylt.</article> <article class="defaultP" margin-top="true">§ 1-10 oppheves.</article> <article class="defaultP" margin-top="true">§ 2-2 skal lyde:</article><article class="legalP" id="kapittel-1-ledd-8">Lån kan innvilges med inntil 60&#xa0;% av kostnadene til livdyr, beregnet på grunnlag av livdyrpriser, og 40&#xa0;% av faktiske utgifter til eventuell transport, jf. § 1-3 andre ledd. For driftsenhet med kvinnelig innehaver, som ikke er felles driftsenhet, økes låneandelen for kjøp av livdyr til 70&#xa0;%.</article><article class="legalP" id="kapittel-1-ledd-9">Kostnadsgrunnlaget for livdyrlånet skal ikke være mer enn 25&#xa0;% over gjennomsnittlig slakteverdi for vedkommende dyregruppe i selgers reinbeiteområde.</article><article class="legalP" id="kapittel-1-ledd-10">Lånet nedskrives årlig med 10&#xa0;% av opprinnelig lånebeløp. Lånet slettes etter 10 år.</article><article class="legalP" id="kapittel-1-ledd-11">Merverdiavgift inngår ikke i kostnadsgrunnlaget.</article> <article class="defaultP" margin-top="true">§ 3-2 skal lyde:</article><article class="legalP" id="kapittel-1-ledd-12">Tilskudd til gjeterhytter og andre reindriftsanlegg kan innvilges til driftsenhet, driftsgruppe, reinbeitedistrikt og tamreinlag.</article><article class="legalP" id="kapittel-1-ledd-13">For at tilskudd skal kunne innvilges må driftsenhetsinnehaveren/driftsenhetsinnehaverne ha en avgiftspliktig inntekt fra salg av kjøtt fra rein i driftsenhetsinnehaverens/driftsenhetsinnehavernes merke på minimum kr 50&#xa0;000,- eksklusiv merverdiavgift.</article><article class="legalP" id="kapittel-1-ledd-14">Tilskudd skal bare innvilges til nyinvesteringer, utvidelser eller større ombygginger som er godkjent i henhold til reindriftsloven. Investeringer som inngår i stadfestet distriktsplan skal prioriteres.</article><article class="legalP" id="kapittel-1-ledd-15">Tilskudd skal ikke innvilges til gjeterhytter og andre reindriftsanlegg som er påbegynt eller ferdig før søknad fremmes. Kostnader til vedlikehold, mobilt gjerdemateriell og midlertidige gjerder er ikke tilskuddsberettigede kostnader, jf. § 3-1. Tilskudd kan imidlertid innvilges til riving av gjeterhytter og andre reindriftsanlegg hvor eier- eller ansvarsforholdet er ukjent. Tilskudd til gjerder som konfliktforebyggende tiltak mellom reindrift og jordbruk omfattes ikke av denne ordning.</article><article class="legalP" id="kapittel-1-ledd-16">Til samme gjeterhytte innvilges tilskudd bare én gang. Det kan innvilges tilskudd til maksimalt to gjeterhytter per driftsenhet.</article><article class="legalP" id="kapittel-1-ledd-17">Ved avvikling av driftsenheter kan Reindriftssjefen dispensere fra bestemmelsen i § 3-2 femte ledd.</article> <article class="defaultP" margin-top="true">§ 3-3 femte ledd oppheves.</article> <article class="defaultP" margin-top="true">§ 3-3 nåværende sjette og syvende ledd blir femte og sjette ledd.</article> <article class="defaultP" margin-top="true">§ 3-4 første ledd skal lyde:</article><article class="legalP" id="kapittel-1-ledd-18">Søknad om tilskudd til gjeterhytter og andre reindriftsanlegg skal fremmes på særskilt søknadsskjema. Søknadsfrist for søknader om økonomisk støtte til reindriftsanlegg er 1. april og 1. november.</article> <article class="defaultP" margin-top="true">§ 4-2 bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-1-ledd-18-punkt-1"><article class="legalP" id="kapittel-1-ledd-18-punkt-1-ledd-1">tapte rein per driftsenhet/tamreinlag som i samme ulykke, utgjør enten minst 10&#xa0;% av flokken før tapet eller minst 150 dyr. Det innvilges dog ikke støtte for tap på under 10 rein. Med flokken før tapet menes reintall ved siste offentlig kontrollerte telling. Dersom slik telling ikke er foretatt siste driftsår legges reintallet i siste melding om reindrift til grunn.</article></article></li></ul></article> <article class="defaultP" margin-top="true">§ 4-3 annet ledd skal lyde:</article><article class="legalP" id="kapittel-1-ledd-19">Ved tap i snøskred kan dokumentasjon av kadaver foretas etter snøsmelting Der full kadaverdokumentasjon er umulig eller svært vanskelig, kan en sannsynliggjøring av tapets omfang godkjennes som tilstrekkelig dokumentasjon ut fra antall rein før og etter tapet. Slik før- og ettervurdering av reintallet utføres av Reindriftssjefen og forutsetter at det i etterkant av tapet foreligger offentlig kontrollert telling.</article> <article class="defaultP" margin-top="true">§ 4-4 skal lyde:</article><article class="legalP" id="kapittel-1-ledd-20">Fondets styre fastsetter nærmere retningslinjer for beregning av støtte.</article><article class="legalP" id="kapittel-1-ledd-21">Det skal gjøres fratrekk for en egenandel på kr 10&#xa0;000,-.</article> <article class="defaultP" margin-top="true">§ 7-2 skal lyde:</article><article class="legalP" id="kapittel-1-ledd-22">Tilskudd utgjør<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-22-punkt-1"><article class="legalP" id="kapittel-1-ledd-22-punkt-1-ledd-1">kr 22&#xa0;500,- per år til barnehager med barn fra 1 til 3 driftsenheter,</article></article></li><li data-li-identifier="-" data-name="-"><article class="listArticle" id="kapittel-1-ledd-22-punkt-2"><article class="legalP" id="kapittel-1-ledd-22-punkt-2-ledd-1">kr 32&#xa0;500,- per år til barnehager med barn fra 4 til 5 driftsenheter, og</article></article></li><li data-li-identifier="-" data-name="-"><article class="listArticle" id="kapittel-1-ledd-22-punkt-3"><article class="legalP" id="kapittel-1-ledd-22-punkt-3-ledd-1">kr 50&#xa0;000,- per år til barnehager med barn fra 6 eller flere driftsenheter.</article></article></li></ul></article> <article class="defaultP" margin-top="true">§ 8-1 skal lyde:</article><article class="legalP" id="kapittel-1-ledd-23">Reindriftsutøvere kan få refundert utgifter til kurs/etterutdanning.</article><article class="legalP" id="kapittel-1-ledd-24">For at refusjon skal kunne innvilges må driftsenhetsinnehaveren/driftsenhetsinnehaverne ha en avgiftspliktig inntekt fra salg av kjøtt fra rein i driftsenhetsinnehaverens/driftsenhetsinnehavernes merke på minimum kr 50&#xa0;000,- eksklusiv merverdiavgift.</article><article class="legalP" id="kapittel-1-ledd-25">Reindriftsutøveren skal i tillegg ha rein i eget merke og kurset/etterutdanningen skal ha som målsetting å opparbeide og/eller videreutvikle reindriftsutøverens kompetanse til utøvelse av reindrift.</article></section><section class="section" data-name="kapII" id="kapittel-2" data-lovdata-URL="LTI/forskrift/2007-06-15-638/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juli 2007.</article></section></main></body></html>