<!DOCTYPE html><html lang="no"><head><title>Lov om endringer i lov 29. november 1996 nr. 68 om skatt til Svalbard</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2007-12-14-104</dd><dt class="dokid">DokumentID</dt><dd class="dokid">LTI/lov/2007-12-14-104</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 12 s 1613</dd><dt class="dateInForce">I kraft fra</dt><dd class="dateInForce">2007-12-14, 2008-01-01</dd><dt class="changesToDocuments">Endrer</dt><dd class="changesToDocuments"><ul><li>lov/1996-11-29-68</li></ul></dd><dt class="dateOfPublication">Kunngjort</dt><dd class="dateOfPublication">2007-12-14 15:30</dd><dt class="journalNumber">Journalnummer</dt><dd class="journalNumber">2007-1068</dd><dt class="titleShort">Korttittel</dt><dd class="titleShort">Endringslov til Svalbardskatteloven</dd><dt class="title">Tittel</dt><dd class="title">Lov om endringer i lov 29. november 1996 nr. 68 om skatt til Svalbard</dd><dt class="miscInformation">Annet om dokumentet</dt><dd class="miscInformation">Ot.prp.nr.1 (2007–2008), Innst.O.nr.1 (2007–2008) og Besl.O.nr.11 (2007–2008). Odels- og lagtingsvedtak hhv. 29. november og 6. desember 2007. Fremmet av Finansdepartementet.</dd><dt class="refid">RefID</dt><dd class="refid">lov/2007-12-14-104</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 29. november 1996 nr. 68 om skatt til Svalbard<ul class="tocSubUl"><li>I</li><li>II<ul class="tocSubUl"><li>§ 4-2. Ligningsmyndigheter</li><li>§ 5-3. Skatteoppkrever</li></ul></li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/lov/2007-12-14-104" id="dokument"><h1>Lov om endringer i lov 29. november 1996 nr. 68 om skatt til Svalbard</h1><article class="legalP" id="ledd-1">I lov 29. november 1996 nr. 68 om skatt til Svalbard gjøres følgende endringer:</article><section class="section" data-name="kapI" id="kapittel-1" data-lovdata-URL="LTI/lov/2007-12-14-104/KAPITTEL_1"><h2 data-text-align="center">I</h2><article class="defaultP">§ 3-1 annet ledd første punktum skal lyde:</article><article class="legalP" id="kapittel-1-ledd-1">I skatteloven unntas fra anvendelse bestemmelsene om vilkår for skatteplikt til riket, om fordeling av beskatningsretten mellom kommuner, om sambeskatning av ektefeller, om minstefradrag og særfradrag, om skipsaksjeselskaper og skipsallmennaksjeselskaper og om beregning av personinntekt.</article> <article class="defaultP" margin-top="true">§ 3-1 nytt fjerde ledd skal lyde:</article><article class="legalP" id="kapittel-1-ledd-2">For enkeltpersonforetak mv. gjelder følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Ved fastsettelsen av alminnelig inntekt fra enkeltpersonforetak gis det fradrag for renter på gjeld til finansinstitusjoner og gjeld som knytter seg til mengdegjeldsbrev. Fradrag gis i den utstrekning gjelden ikke overstiger verdien av eiendelene i virksomheten. Ved fastsettelsen av verdien av eiendelene i virksomheten, gjelder skatteloven § 12-12 annet ledd tilsvarende, med unntak av § 12-12 annet ledd bokstav c.</article></article></li><li data-li-identifier="b)" data-name="b)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Skatt av alminnelig inntekt fra enkeltpersonforetak beregnes med en prosentvis fastsatt del av denne inntekten og med samme satser som er fastsatt for lønnsinntekt, jf. § 3-2. Slik inntekt inngår ikke ved fastsettelsen av ordinær alminnelig inntekt. Særskilt godtgjørelse etter selskapsloven § 2-26 første ledd skattlegges på tilsvarende måte.</article></article></li><li data-li-identifier="c)" data-name="c)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">Underskudd i enkeltpersonforetak fremføres til fradrag i senere års inntekt fra enkeltpersonforetak. Når det ved opphør av virksomhet i enkeltpersonforetak er udekket underskudd, kan slikt underskudd kreves avregnet mot alminnelig inntekt ved bruk av en avregningsfaktor på 0,5.</article></article></li></ul></article> <article class="defaultP" margin-top="true">§ 3-2 skal lyde:</article><article class="defaultP">Skattlegging ved lønnstrekk</article><article class="legalP" id="kapittel-1-ledd-3">Skatt av lønn, pensjoner og annen ytelse som nevnt i skatteloven § 12-2 bokstavene a, b og c beregnes med en prosentvis fastsatt del av ytelsens bruttoverdi, jf. § 5-2. Skatten beregnes med en lav sats for inntekt opp til 12 ganger folketrygdens grunnbeløp, og med en høyere sats for overskytende inntekt. I det samlede inntektsgrunnlaget etter forrige punktum inngår også inntekt som nevnt i § 3-1 fjerde ledd bokstav b. Det benyttes det grunnbeløp som sist ble fastsatt for inntektsåret.</article> <article class="defaultP" margin-top="true">§ 5-2 første ledd skal lyde:</article><article class="legalP" id="kapittel-1-ledd-4">Ved utbetaling av lønn og annen godtgjørelse for arbeid skal arbeidsgiver gjøre fradrag i ytelsens verdi for skatt etter § 3-2. Arbeidsgiver trekker skatt med høy sats når samlet utbetaling fra arbeidsgiveren til den ansatte i inntektsåret overstiger 12 ganger folketrygdens grunnbeløp.</article> <article class="defaultP" margin-top="true">§ 5-2 annet ledd skal lyde:</article><article class="legalP" id="kapittel-1-ledd-5">Ansatte som sannsynliggjør samlet inntekt over 12 ganger folketrygdens grunnbeløp fra flere arbeidsgivere i inntektsåret, kan kreve at det fastsettes forskuddsskatt etter bestemmelsene i skattebetalingsloven på dette grunnlag.</article> <article class="defaultP" margin-top="true">§ 5-2 nåværende annet til femte ledd blir tredje til sjette ledd.</article> <article class="defaultP" margin-top="true">§ 5-2 nytt syvende ledd skal lyde:</article><article class="legalP" id="kapittel-1-ledd-6">Når samlet lønn og annen ytelse som omfattes av § 3-2 overstiger 12 ganger folketrygdens grunnbeløp, skjer avregning og innkreving mv. etter bestemmelsene i skattebetalingsloven, med de unntak og presiseringer som følger av § 5-1.</article> <article class="defaultP" margin-top="true">Nåværende sjette og syvende ledd blir åttende og niende ledd.</article></section><section class="section" data-name="kapII" id="kapittel-2" data-lovdata-URL="LTI/lov/2007-12-14-104/KAPITTEL_2"><h2 data-text-align="center">II</h2><article class="defaultP">§ 4-2 skal lyde:</article><article class="futureLegalArticle" data-name="§4-2" id="kapittel-2-foreslåttparagraf-1"><span class="futureLegalArticleHeader">§ 4-2. <span class="legalArticleTitle">Ligningsmyndigheter</span></span><article class="legalP" id="kapittel-2-foreslåttparagraf-1-ledd-1">Ligningsloven kapittel 2 gjelder tilsvarende med mindre annet er særskilt bestemt eller følger av denne lov.</article><article class="legalP" id="kapittel-2-foreslåttparagraf-1-ledd-2">Departementet kan fastsette nærmere regler om organiseringen av ligningsforvaltningen for Svalbard, herunder gi forskrift om oppnevning, sammensetning og organisering av en særskilt skatteklagenemnd.</article></article> <article class="defaultP" margin-top="true">§ 4-3 første ledd skal lyde:</article><article class="legalP" id="kapittel-2-ledd-1">Ved gjennomføring av ligning mv. gjelder ligningsloven kapittel 3 til 12 med mindre annet er særskilt bestemt eller følger av denne lov. I ligningsloven unntas fra anvendelse kapittel 5 om regnskapsplikt og § 8-5 om særskilt avgjørelsesmyndighet.</article> <article class="defaultP" margin-top="true">§ 4-4 første og annet ledd skal lyde:</article><article class="legalP" id="kapittel-2-ledd-2">Selvangivelse skal leveres av personer og selskaper som er skattepliktige til Svalbard for formue eller inntekt som nevnt i § 3-1. Skattekontoret kan pålegge andre å levere selvangivelse.</article><article class="legalP" id="kapittel-2-ledd-3">Selvangivelse med vedlegg leveres til skattekontoret innen utgangen av februar året etter inntektsåret. For den som skattekontoret pålegger å levere selvangivelse, kan en senere frist fastsettes.</article> <article class="defaultP" margin-top="true">§ 4-5 første ledd skal lyde:</article><article class="legalP" id="kapittel-2-ledd-4">Lønnsoppgave leveres til skattekontoret innen utgangen av januar året etter inntektsåret. Andre kontrollopplysninger og ligningsoppgaver som nevnt i ligningsloven kapittel 6 leveres til skattekontoret innen utgangen av februar året etter inntektsåret.</article> <article class="defaultP" margin-top="true">§ 4-6 annet ledd skal lyde:</article><article class="legalP" id="kapittel-2-ledd-5">Skattekontoret kan fravike opplysningene i lønnsoppgaven når det er grunn til å anta at de er uriktige. Før opplysningene fravikes, skal arbeidsgiver og arbeidstaker gis en passende frist for uttalelse.</article> <article class="defaultP" margin-top="true">§ 4-7 første ledd oppheves. Nåværende annet ledd blir første ledd.</article> <article class="defaultP" margin-top="true">§ 5-1 annet ledd skal lyde:</article><article class="legalP" id="kapittel-2-ledd-6">De funksjoner som etter skattebetalingsloven tilligger skatteoppkreveren i kommunen, skal tilligge skatteoppkreveren for Svalbard.</article> <article class="defaultP" margin-top="true">§ 5-3 skal lyde:</article><article class="futureLegalArticle" data-name="§5-3" id="kapittel-2-foreslåttparagraf-2"><span class="futureLegalArticleHeader">§ 5-3. <span class="legalArticleTitle">Skatteoppkrever</span></span><article class="legalP" id="kapittel-2-foreslåttparagraf-2-ledd-1">Departementet bestemmer hvilke organer som skal være skatteoppkrever for Svalbard, og kan fastsette nærmere regler om organiseringen av skatteoppkrevingen.</article></article></section><section class="section" data-name="kapIII" id="kapittel-3" data-lovdata-URL="LTI/lov/2007-12-14-104/KAPITTEL_3"><h2 data-text-align="center">III</h2><article class="defaultP">§ 4-6 første ledd skal lyde:</article><article class="legalP" id="kapittel-3-ledd-1">Skattekontoret foretar kontroll av fastsatt lønnstrekk og beregner pensjonsgivende inntekt for kalenderåret. Når lønn og annen ytelse etter § 3-2 overstiger 12 ganger folketrygdens grunnbeløp, skal skattekontoret også beregne årets skatt og trygdeavgift. Fastsettelsen skjer etter skattekontorets skjønn når fristen for levering av lønnsoppgave er oversittet.</article></section><section class="section" data-name="kapIV" id="kapittel-4" data-lovdata-URL="LTI/lov/2007-12-14-104/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Endringene under I trer i kraft straks med virkning fra og med inntektsåret 2008.</article><article class="legalP" id="kapittel-4-ledd-2">Endringene under II trer i kraft 1. januar 2008.</article><article class="legalP" id="kapittel-4-ledd-3">Endringen under III i § 4-6 første ledd første punktum og tredje punktum trer i kraft 1. januar 2008. Nytt § 4-6 første ledd annet punktum trer i kraft straks med virkning fra og med inntektsåret 2008.</article></section></main></body></html>