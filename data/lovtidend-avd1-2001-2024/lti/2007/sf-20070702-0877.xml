<!DOCTYPE html><html lang="no"><head><title>Forskrift om kjøre- og hviletid for vegtransport i EØS</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-07-02-877</dd><dt class="dokid">DokumentID</dt><dd class="dokid">LTI/forskrift/2007-07-02-877</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 7 s 1123</dd><dt class="dateInForce">I kraft fra</dt><dd class="dateInForce">2007-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-09-28-910</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§13</li><li>lov/1965-06-18-4/§14</li><li>lov/1965-06-18-4/§20</li><li>lov/1965-06-18-4/§21</li></ul></dd><dt class="dateOfPublication">Kunngjort</dt><dd class="dateOfPublication">2007-07-13</dd><dt class="journalNumber">Journalnummer</dt><dd class="journalNumber">2007-0696</dd><dt class="titleShort">Korttittel</dt><dd class="titleShort">Forskrift om kjøre- og hviletid, vegtransport</dd><dt class="title">Tittel</dt><dd class="title">Forskrift om kjøre- og hviletid for vegtransport i EØS</dd><dt class="miscInformation">Annet om dokumentet</dt><dd class="miscInformation">Fastsatt av Samferdselsdepartementet 2. juli 2007 med hjemmel i vegtrafikklov 18. juni 1965 nr. 4 § 13, § 14, § 20 og § 21 annet ledd. Jf. EØS-avtalen vedlegg XIII nr. 20 og 24e (forordning (EF) nr. 561/2006), nr. 21 (forordning (EØF) nr. 3821/85 som endret ved forordning (EØF) nr. 3314/90, forordning (EØF) nr. 3572/90, forordning (EØF) nr. 3688/92, forordning (EF) nr. 2479/95, forordning (EF) nr. 1056/97, forordning (EF) nr. 2135/98, forordning (EF) nr. 1360/2002, forordning (EF) nr. 432/2004 og forordning (EF) 561/2006) og nr. 21a (direktiv 2006/22/EF).</dd><dt class="refid">RefID</dt><dd class="refid">forskrift/2007-07-02-877</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kjøre- og hviletid for vegtransport i EØS<ul class="tocSubUl"><li>§ 1. Gjennomføring av forordninger om kjøre- og hviletid, fartskriver m.m.</li><li>§ 2. Unntak</li><li>§ 3. Definisjoner</li><li>§ 4. Generelt om fartskriverkort</li><li>§ 5. Sjåførkort</li><li>§ 6. Bedriftkort</li><li>§ 7. Kontrollkort</li><li>§ 8. Typegodkjenning</li><li>§ 9. Minstekrav til kontroll</li><li>§ 10. Myndighet til kontroll</li><li>§ 11. Kontroll langs veg</li><li>§ 12. Kontroll hos foretak</li><li>§ 13. Straff</li><li>§ 14. Ikrafttreden</li><li>Vedlegg 1. Forordning (EF) nr. 561/2006</li><li>Vedlegg 2. Forordning (EØF) nr. 3821/85</li></ul></li></ul></dd></dl></header><main class="documentBody" data-lovdata-URL="LTI/forskrift/2007-07-02-877" id="dokument"><h1>Forskrift om kjøre- og hviletid for vegtransport i EØS</h1><article class="legalArticle" data-lovdata-URL="LTI/forskrift/2007-07-02-877/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Gjennomføring av forordninger om kjøre- og hviletid, fartskriver m.m.</span></h2><article class="legalP" id="paragraf-1-ledd-1">EØS-avtalen vedlegg XIII nr. 20 og 24e (forordning (EF) nr. 561/2006 av 15. mars 2006 om harmonisering av visse bestemmelser på det sosiale området innen veitransport og om endring av rådsforordning (EØF) nr. 3821/85 og (EF) nr. 2135/98 samt om oppheving av rådsforordning (EØF) nr. 3820/85) unntatt artiklene 10 nr. 4, 19 nr. 2 og 19 nr. 4 og vedlegg XIII nr. 21 (forordning (EØF) nr. 3821/85 av 20. desember 1985 om bruk av fartskriver innen veitransport, endret ved forordning (EØF) nr. 3314/90, forordning (EØF) nr. 3572/90, forordning (EØF) nr. 3688/92, forordning (EF) nr. 2479/95, forordning (EF) nr. 1056/97, forordning (EF) nr. 2135/98, forordning (EF) nr. 1360/2002, forordning (EF) nr. 432/2004 og forordning (EF) 561/2006), gjelder som forskrift med de endringer som følger av vedlegg XIII, protokoll 1 og EØS-avtalen ellers.</article></article><article class="legalArticle" data-lovdata-URL="LTI/forskrift/2007-07-02-877/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Unntak</span></h2><article class="legalP" id="paragraf-2-ledd-1">Innenlands vegtransport med kjøretøy nevnt i forordning (EF) nr. 561/2006 artikkel 13 nr. 1 bokstav a, b, c, d, e, g, h, i, n og p er unntatt fra kravene i forordningen artiklene 5 til 9 om medfølgende personale, kjøretid, pauser og hviletid. Unntaket i forordning (EF) nr. 561/2006 artikkel 13 nr. 1 bokstav h er begrenset til 50 km radius fra der kjøretøyet er hjemmehørende. Unntaket i forordning (EF) nr. 561/2006 artikkel 13 nr. 1 bokstav i begrenses til kjøretøyer med høyst 12 sitteplasser inkludert førersetet. Kjøretøy omfattet av unntakene er også unntatt fra bestemmelser om fartskriver, jf. forordning (EF) 3821/85 om bruk av fartskriver innen vegtransport artikkel 3 nr. 2.</article><article class="legalP" id="paragraf-2-ledd-2">Vegdirektoratet kan gjøre unntak fra bestemmelsene i denne forskriften i den utstrekningen forordningene nevnt i § 1 tillater det.</article></article><article class="legalArticle" data-lovdata-URL="LTI/forskrift/2007-07-02-877/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I denne forskriften betyr følgende:<ul class="defaultList"><li data-li-identifier="1." data-name="1."><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1"><i>Digital fartskriver:</i> Fartskriver som er i samsvar med forordning (EØF) nr. 3821/85 vedlegg 1 B.</article></article></li><li data-li-identifier="2." data-name="2."><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1"><i>Analog fartskriver:</i> Fartskriver som er i samsvar med forordning (EØF) nr. 3821/85 vedlegg 1.</article></article></li></ul></article></article><article class="legalArticle" data-lovdata-URL="LTI/forskrift/2007-07-02-877/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Generelt om fartskriverkort</span></h2><article class="legalP" id="paragraf-4-ledd-1">Regionvegkontoret utsteder fartskriverkort. Søknad om fartskriverkort skal skrives på fastsatt skjema. Ved søknad om sjåførkort skal gyldig legitimasjon fremlegges.</article><article class="legalP" id="paragraf-4-ledd-2">Fartskriverkort utstedt på grunnlag av uriktige opplysninger eller forfalskede dokumenter, skal tilbakekalles eller inndras. Tilsvarende gjelder ved bruk av en annens fartskriverkort, forfalsket fartskriverkort eller annen urettmessig bruk.</article><article class="legalP" id="paragraf-4-ledd-3">Fartskriverkort som er i ustand eller fungerer galt, skal korteier returnere til regionvegkontoret i henhold til forordning (EØF) nr. 3821/85 artikkel 16 nr. 3.</article><article class="legalP" id="paragraf-4-ledd-4">Tapt eller stjålet fartskriverkort skal korteier uten ugrunnet opphold melde fra om på fastsatt skjema til regionvegkontoret i henhold til forordning (EØF) nr. 3821/85 artikkel 16 nr. 3.</article><article class="legalP" id="paragraf-4-ledd-5">Fartskriverkort som er meldt tapt eller stjålet og som gjenfinnes skal ikke brukes med mindre det er registrert ved et regionvegkontor at kortet er kommet tilbake til rette korteier eller kortbruker, og det ikke er utstedt erstatningskort.</article><article class="legalP" id="paragraf-4-ledd-6">Vegdirektoratet fører register over utstedte, stjålne, tapte og defekte fartskriverkort.</article><article class="legalP" id="paragraf-4-ledd-7">For utstedelse av fartskriverkort betales kr 550,- i gebyr.</article></article><article class="legalArticle" data-lovdata-URL="LTI/forskrift/2007-07-02-877/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Sjåførkort</span></h2><article class="legalP" id="paragraf-5-ledd-1">Sjåførkort utstedes til person som:<ul class="defaultList"><li data-li-identifier="1." data-name="1."><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">Ikke allerede har søknad om sjåførkort til behandling eller ikke allerede har gyldig sjåførkort, med mindre dette sjåførkortet leveres inn til regionvegkontoret i henhold til § 4, og</article></article></li><li data-li-identifier="2." data-name="2."><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">Har førerkort og oppfyller kravene til bosted i Norge i henhold til forordning (EØF) nr. 3821/85 art. 14 nr. 3.</article></article></li></ul></article><article class="legalP" id="paragraf-5-ledd-2">Sjåførkort er gyldig i fem år fra og med fire dager etter at søknaden er registrert ved regionvegkontoret. Kortere gyldighetsperiode kan gis når søkeren ber om det.</article><article class="legalP" id="paragraf-5-ledd-3">Søknad om fornyelse av sjåførkort skal sendes inn til regionvegkontoret senest 15 virkedager før kortets gyldighetstid utløper.</article></article><article class="legalArticle" data-lovdata-URL="LTI/forskrift/2007-07-02-877/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Bedriftkort</span></h2><article class="legalP" id="paragraf-6-ledd-1">Bedriftkort skal brukes av foretak som utøver transport omfattet av denne forskriften og som eier eller innehar bruksrett til kjøretøy utstyrt med digital fartskriver.</article><article class="legalP" id="paragraf-6-ledd-2">Foretak skal med bedriftkortet låse de data som tilhører vedkommende foretak til de digitale fartskrivere som foretaket har benyttet ved utførelse av transport. Foretak som benytter kjøretøy utstyrt med digital fartskriver, hvor kjøretøyet også benyttes av annet foretak, skal med bedriftkortet låse opp fartskriveren slik at lagring og tilgjengeliggjøring av data i fartskriveren er mulig også for annet foretak.</article><article class="legalP" id="paragraf-6-ledd-3">Foretak skal minst hver måned sikre at alle data knyttet til transportaktiviteter utført av eller for foretaket blir lastet ned fra digital fartskriver som er benyttet ved transport utført for foretaket, og fra sjåførkort som benyttes av sjåfører som utfører transport for foretaket.</article><article class="legalP" id="paragraf-6-ledd-4">På anmodning fra vedkommende sjåfør, skal foretaket gi sjåføren en kopi av nedlastede data som kan knyttes til sjåføren og utskrifter av disse dataene.</article><article class="legalP" id="paragraf-6-ledd-5">Foretakene skal behandle fartskriverdata i samsvar med lov 14. april 2000 nr. 31 om behandling av personopplysninger.</article></article><article class="legalArticle" data-lovdata-URL="LTI/forskrift/2007-07-02-877/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Kontrollkort</span></h2><article class="legalP" id="paragraf-7-ledd-1">Kontrollkort utstedes til person som kan foreta kontroll etter § 10 og som har opplæring i samsvar med annet ledd.</article><article class="legalP" id="paragraf-7-ledd-2">Vegdirektoratet kan stille krav til nødvendig opplæring og autorisasjon av kontrollør.</article></article><article class="legalArticle" data-lovdata-URL="LTI/forskrift/2007-07-02-877/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Typegodkjenning</span></h2><article class="legalP" id="paragraf-8-ledd-1">Vegdirektoratet gir typegodkjenning for fartskrivere og fartskriverkort i Norge.</article><article class="legalP" id="paragraf-8-ledd-2">Den som søker om typegodkjenning av fartskriver eller fartskriverkort bærer selv omkostningene knyttet til typegodkjenningen.</article></article><article class="legalArticle" data-lovdata-URL="LTI/forskrift/2007-07-02-877/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Minstekrav til kontroll</span></h2><article class="legalP" id="paragraf-9-ledd-1">Regionvegkontoret og politiet skal organisere og gjennomføre kontroll i tråd med direktiv 2006/22/EF av 15. mars 2006 om minimumsbetingelser for gjennomføring av forordning (EØF) nr. 3820/85 og (EØF) nr. 3821/85 med hensyn til sosiale bestemmelser innenfor vegtransportvirksomhet og om opphevelse av direktiv 88/599/EØF.</article><article class="legalP" id="paragraf-9-ledd-2">Minst 1&#xa0;% av sjåførenes arbeidsdager skal kontrolleres. Minst 15&#xa0;% av kontrollene skal utføres langs veg, og minst 30&#xa0;% skal utføres hos foretak.</article><article class="legalP" id="paragraf-9-ledd-3">Fra 1. januar 2008 skal minst 2&#xa0;% av sjåførenes arbeidsdager kontrolleres. Minst 30&#xa0;% av kontrollene skal utføres langs veg, og minst 50&#xa0;% skal utføres hos foretak.</article><article class="legalP" id="paragraf-9-ledd-4">Fra 1. januar 2010 skal minst 3&#xa0;% av sjåførenes arbeidsdager kontrolleres etter samme fordeling som i tredje ledd.</article></article><article class="legalArticle" data-lovdata-URL="LTI/forskrift/2007-07-02-877/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Myndighet til kontroll</span></h2><article class="legalP" id="paragraf-10-ledd-1">Regionvegkontoret og politiet kan til enhver tid foreta kontroll hos den som er underlagt denne forskriften. På forlangende skal sjåfør eller foretak utlevere eller overføre elektronisk de opplysningene og den dokumentasjonen som er nødvendig for å kontrollere at reglene i denne forskriften er fulgt.</article><article class="legalP" id="paragraf-10-ledd-2">Vegdirektoratet er koordinerende organ i henhold til direktiv 2006/22/EF artikkel 2 nr. 1 tredje ledd og artikkel 7. Når Vegdirektoratet krever det, skal regionvegkontoret og politiet sende inn oversikt over sine registreringer.</article></article><article class="legalArticle" data-lovdata-URL="LTI/forskrift/2007-07-02-877/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Kontroll langs veg</span></h2><article class="legalP" id="paragraf-11-ledd-1">Kontroll skal foregå uten forskjellsbehandling på grunnlag av kjøretøyets registreringsland, sjåførens hjemland, foretakets etableringsland, turens start- og bestemmelsested eller fartskrivertype.</article><article class="legalP" id="paragraf-11-ledd-2">Når det innledes straffeforfølgning eller ilegges sanksjoner, skal regionvegkontoret eller politiet utstede dokumentasjon på dette. Sjåføren skal beholde og oppbevare slik dokumentasjon i en måned, og deretter overlevere den til foretaket som skal oppbevare dokumentasjonen i ett år.</article><article class="legalP" id="paragraf-11-ledd-3">Regionvegkontoret og politiet skal for egne kontroller føre statistikk over hvilken type veg kontrollen er gjennomført på og om registreringer er foretatt med analog eller digital fartskriver.</article></article><article class="legalArticle" data-lovdata-URL="LTI/forskrift/2007-07-02-877/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Kontroll hos foretak</span></h2><article class="legalP" id="paragraf-12-ledd-1">Foretak som blir kontrollert skal oppbevare dokumentasjon i ett år på at det har vært gjennomført kontroll.</article><article class="legalP" id="paragraf-12-ledd-2">Regionvegkontoret og politiet skal føre statistikk over transportaktivitetstypen, størrelsen av foretakets vognpark og om registreringer er foretatt med analog eller digital fartskriver.</article></article><article class="legalArticle" data-lovdata-URL="LTI/forskrift/2007-07-02-877/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Straff</span></h2><article class="legalP" id="paragraf-13-ledd-1">Overtredelse av denne forskriften straffes etter vegtrafikkloven § 31.</article></article><article class="legalArticle" data-lovdata-URL="LTI/forskrift/2007-07-02-877/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttreden</span></h2><article class="legalP" id="paragraf-14-ledd-1">Denne forskriften trer i kraft 1. august 2007. Fra samme tid oppheves forskrift 28. september 1993 nr. 910 om kjøre- og hviletid m.v. ved innenlandsk transport og transport innen EØS-området, unntatt forskriften kap. V Bestemmelser om fartskriververksted og § 2-1 nr. 1 for så vidt gjelder kjøretøy nevnt i artikkel 13 nr. 1 e) i forordning (EØF) 3820/85 av 20. desember 1985 om harmonisering av visse bestemmelser innen det sosiale området.</article></article><section class="section" data-name="vedlegg1" id="kapittel-1" data-lovdata-URL="LTI/forskrift/2007-07-02-877/KAPITTEL_1"><h2>Vedlegg 1. Forordning (EF) nr. 561/2006</h2><article class="legalP" id="kapittel-1-ledd-1">Les forordningen her:<p class="leddfortsettelse">(pdf)</p><ul class="defaultList" data-text-size="small"><li data-li-identifier="0" data-name="0"><article class="listArticle" data-text-size="small" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">Oversettelsen i pdf er uoffisiell.</article></article></li></ul></article></section><section class="section" data-name="vedlegg2" id="kapittel-2" data-lovdata-URL="LTI/forskrift/2007-07-02-877/KAPITTEL_2"><h2>Vedlegg 2. Forordning (EØF) nr. 3821/85</h2><article class="legalP" id="kapittel-2-ledd-1">Les forordningen her:<p class="leddfortsettelse">(pdf)</p></article></section></main></body></html>