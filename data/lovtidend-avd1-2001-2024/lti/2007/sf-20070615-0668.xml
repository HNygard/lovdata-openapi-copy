<!DOCTYPE html><html lang="no"><head><title>Forskrift om endring i forskrift om eksamen ved Høgskolen i Bergen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-06-15-668</dd><dt class="dokid">DokumentID</dt><dd class="dokid">LTI/forskrift/2007-06-15-668</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 6 s 922</dd><dt class="dateInForce">I kraft fra</dt><dd class="dateInForce">2007-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-04-05-398</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-9</li></ul></dd><dt class="dateOfPublication">Kunngjort</dt><dd class="dateOfPublication">2007-06-22</dd><dt class="journalNumber">Journalnummer</dt><dd class="journalNumber">2007-0595</dd><dt class="titleShort">Korttittel</dt><dd class="titleShort">Endr i forskrift om eksamen ved HiB</dd><dt class="title">Tittel</dt><dd class="title">Forskrift om endring i forskrift om eksamen ved Høgskolen i Bergen</dd><dt class="miscInformation">Annet om dokumentet</dt><dd class="miscInformation">Fastsatt av styret for Høgskolen i Bergen 15. juni 2007 med hjemmel i lov 1. april 2005 nr. 15 om universiteter og høyskoler § 3-9 punkt 7.</dd><dt class="refid">RefID</dt><dd class="refid">forskrift/2007-06-15-668</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om eksamen ved Høgskolen i Bergen<ul class="tocSubUl"><li>I<ul class="tocSubUl"><li>§ 14. Studierett</li><li>§ 14a. Tap av studierett</li><li>§ 14b. Fusk og forsøk på fusk</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-06-15-668" id="dokument"><h1>Forskrift om endring i forskrift om eksamen ved Høgskolen i Bergen</h1><section class="section" data-name="kapI" id="kapittel-1" data-lovdata-URL="LTI/forskrift/2007-06-15-668/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 5. april 2006 nr. 398 om eksamen ved Høgskolen i Bergen gjøres følgende endringer:</article> <article class="defaultP" margin-top="true">§ 2 definisjonen «Sensor» skal lyde: <table><tbody><tr><td data-text-align="left" data-vertical-align="top"><i>Sensor</i></td><td data-text-align="left" data-vertical-align="top">Fagperson som bedømmer kandidatenes arbeid. Sensor kan være ansatt ved høgskolen (intern oppnevnt) eller ekstern oppnevnt. (Jf. lov om universiteter og høyskoler § 3-9punkt 1 og 2.) Ekstern sensor kan ikke være ansatt ved Høgskolen i Bergen eller ha ansvar for undervisningen i et emne ved høgskolen.</td></tr></tbody></table></article> <article class="defaultP" margin-top="true">§ 6 skal lyde:</article><article class="legalP" id="kapittel-1-ledd-2">Styret skal sikre at studentenes kunnskaper og ferdigheter blir prøvd på en upartisk og faglig betryggende måte.<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Styret fastsetter vurderingsformer for det enkelte studium (jf. univl. § 3-3 punkt 3). Vurderingsformene skal være nedfelt i studieplanen/fagplanen for det enkelte studium/emne. Det skal fremgå av studieplanen/fagplanen hvilke vurderinger som inngår i den endelige karakteren og hvilke vurderinger som har status som forprøve.</article></article></li><li data-li-identifier="2." data-name="2."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Det skal oppnevnes to sensorer ved muntlig/praktisk eksamen.</article></article></li><li data-li-identifier="3." data-name="3."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">Styret oppnevner sensorer etter forslag fra fagansvarlig (jf. univl. § 3-9 punkt 2).</article></article></li><li data-li-identifier="4." data-name="4."><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">Følgende kvalitetssikring skal inngå i sensureringsordningen: <ul class="defaultList"><li data-li-identifier="a." data-name="a."><article class="listArticle" id="kapittel-1-ledd-2-punkt-4-ledd-1-punkt-1"><article class="legalP" id="kapittel-1-ledd-2-punkt-4-ledd-1-punkt-1-ledd-1">Emner der karakteren står selvstendig på vitnemålet skal det være ekstern og intern sensor ved den enkelte eksamen minimum hvert 3. år.</article></article></li><li data-li-identifier="b." data-name="b."><article class="listArticle" id="kapittel-1-ledd-2-punkt-4-ledd-1-punkt-2"><article class="legalP" id="kapittel-1-ledd-2-punkt-4-ledd-1-punkt-2-ledd-1">Eksamensoppgavene skal kvalitetssikres ved at instituttleder/seksjonsleder eller ekstern sensor eller eksamenskommisjon godkjenner oppgavene. Godkjenningen skal omfatte: <ul class="defaultList"><li data-li-identifier="-" data-name="-"><article class="listArticle" id="kapittel-1-ledd-2-punkt-4-ledd-1-punkt-2-ledd-1-punkt-1"><article class="legalP" id="kapittel-1-ledd-2-punkt-4-ledd-1-punkt-2-ledd-1-punkt-1-ledd-1">Faglig innhold</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-4-ledd-1-punkt-2-ledd-1-punkt-2"><article class="legalP" id="kapittel-1-ledd-2-punkt-4-ledd-1-punkt-2-ledd-1-punkt-2-ledd-1">Formulering av oppgaveteksten</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-4-ledd-1-punkt-2-ledd-1-punkt-3"><article class="legalP" id="kapittel-1-ledd-2-punkt-4-ledd-1-punkt-2-ledd-1-punkt-3-ledd-1">Rettskriving i begge målformene.</article></article></li></ul></article></article></li><li data-li-identifier="c." data-name="c."><article class="listArticle" id="kapittel-1-ledd-2-punkt-4-ledd-1-punkt-3"><article class="legalP" id="kapittel-1-ledd-2-punkt-4-ledd-1-punkt-3-ledd-1">Sensor(ene) skal skrive rapport på fastsatt skjema.</article></article></li></ul></article></article></li><li data-li-identifier="5." data-name="5."><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">Sensureringstiden er inntil 3 uker.</article></article></li><li data-li-identifier="6." data-name="6."><article class="listArticle" id="kapittel-1-ledd-2-punkt-6"><article class="legalP" id="kapittel-1-ledd-2-punkt-6-ledd-1">Det skal utføres kvalitetsrevisjon av gjennomføringen av eksamen ved hver avdeling tredje hvert år. Kvalitetsrevisjonen knyttes til gjennomføringen av eksamen for en bestemt utdanning ved avdelingen.</article></article></li></ul></article> <article class="defaultP" margin-top="true">§ 7 nytt punkt 6 skal lyde:<ul class="defaultList"><li data-li-identifier="6." data-name="6."><article class="listArticle" id="kapittel-1-ledd-2-punkt-7"><article class="legalP" id="kapittel-1-ledd-2-punkt-7-ledd-1">Studenter med annet morsmål enn norsk kan etter søknad, bruke ordbok under eksamen med mindre faglige hensyn taler mot dette.</article></article></li></ul></article> <article class="defaultP" margin-top="true">§ 8 nytt siste punktum skal lyde:</article><article class="legalP" id="kapittel-1-ledd-3">Eksamensoppgavene skal foreligge på både nynorsk og bokmål.</article> <article class="defaultP" margin-top="true">§ 13 nytt punkt 2 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">En student har rett til en ny praksisperiode dersom første periode vurderes til ikke bestått. I helt spesielle tilfeller kan studenten søke styret om å få tilrettelagt en tredje praksisperiode.</article></article></li></ul></article> <article class="defaultP" margin-top="true">§ 14, § 14a og ny § 14b skal lyde:</article><article class="futureLegalArticle" data-name="§14" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Studierett</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-punkt-1"><article class="legalP" id="kapittel-1-foreslåttparagraf-1-punkt-1-ledd-1">Med studierett menes adgangen til all undervisning innen studiet eller emnet i henhold til studie-/fagplanen eller emnebeskrivelsen, samt rett og normalt plikt til å gjennomføre eksamen i henhold til den vurderingsform som er fastsatt.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-punkt-2"><article class="legalP" id="kapittel-1-foreslåttparagraf-1-punkt-2-ledd-1">Studenten har studierett på det studium vedkommende er tatt opp til. Studieretten gjelder obligatoriske emner og de valgfrie deler som studenten tas opp til eller gis adgang til.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-punkt-3"><article class="legalP" id="kapittel-1-foreslåttparagraf-1-punkt-3-ledd-1">Studieretten opphører automatisk når studenten har fullført studiet.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-1-punkt-4"><article class="legalP" id="kapittel-1-foreslåttparagraf-1-punkt-4-ledd-1">Personer som tas opp til emne, får studierett på emnet. Slik studierett gjelder til og med første ny eller utsatt eksamen i emnet.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-1-punkt-5"><article class="legalP" id="kapittel-1-foreslåttparagraf-1-punkt-5-ledd-1">Det kan innvilges permisjon fra studiet i inntil to år.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-1-punkt-6"><article class="legalP" id="kapittel-1-foreslåttparagraf-1-punkt-6-ledd-1">Styret fastsetter hvilke forprøver som skal være godkjent, og hvilke emner som må være bestått før en student kan fortsette studiet.</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-1-punkt-7"><article class="legalP" id="kapittel-1-foreslåttparagraf-1-punkt-7-ledd-1">En student som er blitt forsinket i sitt studieløp, kan søke høgskolen om å få gå opp til eksamen i et emne inntil 2 år etter at emnet er gått ut av studieprogrammet.</article></article></li></ul></article><article class="futureLegalArticle" data-name="§14a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 14a</span>. <span class="legalArticleTitle">Tap av studierett</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-punkt-1"><article class="legalP" id="kapittel-1-foreslåttparagraf-2-punkt-1-ledd-1">Studenten mister sin studierett på et studium hun eller han er tatt opp til i følgende tilfeller: <ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-punkt-1-ledd-1-punkt-1"><article class="legalP" id="kapittel-1-foreslåttparagraf-2-punkt-1-ledd-1-punkt-1-ledd-1">Dersom studenten ikke er registrert som student eller har bekreftet sin utdanningsplan og betalt semesteravgift første semester etter opptak, og ikke har fått innvilget overføring av studieplassen til et senere år eller semester.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-punkt-1-ledd-1-punkt-2"><article class="legalP" id="kapittel-1-foreslåttparagraf-2-punkt-1-ledd-1-punkt-2-ledd-1">Dersom studenten unnlater å registrere seg eller bekrefte sin utdanningsplan for det aktuelle studium i løpet av semesteret, og ikke på forhånd har søkt om permisjon.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-punkt-1-ledd-1-punkt-3"><article class="legalP" id="kapittel-1-foreslåttparagraf-2-punkt-1-ledd-1-punkt-3-ledd-1">Dersom studenten 2 år etter opptak eller senere i studiet over en periode på minst 2 år har bestått mindre enn 50&#xa0;% av antall studiepoeng i sin utdanningsplan. Dersom studenten ikke har utdanningsplan for det aktuelle tidsrom, legges normert studie- eller fagplan til grunn.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-punkt-1-ledd-1-punkt-4"><article class="legalP" id="kapittel-1-foreslåttparagraf-2-punkt-1-ledd-1-punkt-4-ledd-1">Dersom studenten har strøket 2 ganger på samme praksisperiode/kliniske studier (jf. § 13, 2) og ikke er innvilget dispensasjon til et 3. forsøk.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-2-punkt-1-ledd-1-punkt-5"><article class="legalP" id="kapittel-1-foreslåttparagraf-2-punkt-1-ledd-1-punkt-5-ledd-1">Dersom studenten har brukt opp alle eksamensforsøkene i emnet.</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-2-punkt-1-ledd-1-punkt-6"><article class="legalP" id="kapittel-1-foreslåttparagraf-2-punkt-1-ledd-1-punkt-6-ledd-1">Dersom studenten går opp til eksamen som privatist i emner som omfattes av vedkommendes utdanningsplan.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-punkt-2"><article class="legalP" id="kapittel-1-foreslåttparagraf-2-punkt-2-ledd-1">Ved vurderingen av om studenten skal miste studieretten etter 1. ledd bokstav c, skal det legges vekt på hvilke grunner studenten har for å ikke ha avlagt eksamener i samsvar med utdanningsplanen eller studie-/fagplan.</article></article></li></ul></article><article class="futureLegalArticle" data-name="§14b" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 14b</span>. <span class="legalArticleTitle">Fusk og forsøk på fusk</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-3-punkt-1"><article class="legalP" id="kapittel-1-foreslåttparagraf-3-punkt-1-ledd-1">Fusk eller forsøk på fusk reguleres av lov om universiteter og høyskoler § 4-7 og § 4-8.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-3-punkt-2"><article class="legalP" id="kapittel-1-foreslåttparagraf-3-punkt-2-ledd-1">Som fusk eller forsøk på fusk ved eksamen og forprøve regnes bl.a.: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-3-punkt-2-ledd-1-punkt-1"><article class="legalP" id="kapittel-1-foreslåttparagraf-3-punkt-2-ledd-1-punkt-1-ledd-1">Å ha ulovlige hjelpemidler tilgjengelig under eksamen</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-punkt-2-ledd-1-punkt-2"><article class="legalP" id="kapittel-1-foreslåttparagraf-3-punkt-2-ledd-1-punkt-2-ledd-1">Å presentere andres arbeid som sitt eget</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-punkt-2-ledd-1-punkt-3"><article class="legalP" id="kapittel-1-foreslåttparagraf-3-punkt-2-ledd-1-punkt-3-ledd-1">Å sitere kilder eller på annen måte benytte kilder i skriftlige arbeider uten tilstrekkelig kildehenvisning</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-punkt-2-ledd-1-punkt-4"><article class="legalP" id="kapittel-1-foreslåttparagraf-3-punkt-2-ledd-1-punkt-4-ledd-1">Å ha skaffet seg adgang til eksamen ved å ha fusket ved intern prøving eller ved på uriktig grunnlag å ha fått godkjenning for deltakelse ved obligatorisk undervisning eller andre obligatoriske aktiviteter</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-punkt-2-ledd-1-punkt-5"><article class="legalP" id="kapittel-1-foreslåttparagraf-3-punkt-2-ledd-1-punkt-5-ledd-1">Ureglementert samarbeid mellom eksamenskandidater eller grupper.</article></article></li></ul></article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-3-punkt-3"><article class="legalP" id="kapittel-1-foreslåttparagraf-3-punkt-3-ledd-1">En student kan anses å ha fusket eller forsøkt å fuske fra det tidspunkt eksamen eller intern prøving er påbegynt. Eksamen eller intern prøving anses normalt å være påbegynt når oppgaveteksten er utlevert eller problemformulering godkjent. Ved mappeeksamen eller andre eksamensformer der en student får faglig veiledning på en foreløpig besvarelse, anses eksamen påbegynt når første utkast til besvarelse er levert for veiledning.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-3-punkt-4"><article class="legalP" id="kapittel-1-foreslåttparagraf-3-punkt-4-ledd-1">Dersom det oppstår mistanke om fusk eller forsøk på fusk under eksamen eller intern prøving, skal eksamenskandidaten underrettes om at forholdet vil bli rapportert. Eksamenskandidaten har rett til å fullføre eksamen eller prøvingen. Dersom det blir bevist at studenten har fusket, forsøkt å fuske eller bidratt til fusk, vil besvarelsen ikke bli sensurert.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2007-06-15-668/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. august 2007.</article></section></main></body></html>