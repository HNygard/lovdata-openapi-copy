<!DOCTYPE html><html lang="no"><head><title>Forskrift om endring i forskrift om tillatelse til akvakultur for laks, ørret og regnbueørret (laksetildelingsforskriften), forskrift om drift av akvakulturanlegg (akvakulturdriftsforskriften) og forskrift om gebyr og avgift i forbindelse med akvakulturvirksomhet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-12-21-1707</dd><dt class="dokid">DokumentID</dt><dd class="dokid">LTI/forskrift/2007-12-21-1707</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 13 s 2067</dd><dt class="dateInForce">I kraft fra</dt><dd class="dateInForce">2008-01-01, 2009-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-12-22-1798</li><li>forskrift/2004-12-22-1785</li><li>forskrift/2001-12-21-1597</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-17-79/§5</li><li>lov/2005-06-17-79/§7</li><li>lov/2005-06-17-79/§22</li><li>lov/2005-06-17-79/§23</li><li>lov/2005-06-17-79/§24</li><li>lov/2005-06-17-79/§26</li><li>lov/2003-12-19-124/§7</li><li>lov/2003-12-19-124/§14</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2008-01-08 15:10</dd><dt class="journalNumber">Journalnummer</dt><dd class="journalNumber">2007-1374</dd><dt class="titleShort">Korttittel</dt><dd class="titleShort">Endr. i laksetildelingsforskriften mfl.</dd><dt class="title">Tittel</dt><dd class="title">Forskrift om endring i forskrift om tillatelse til akvakultur for laks, ørret og regnbueørret (laksetildelingsforskriften), forskrift om drift av akvakulturanlegg (akvakulturdriftsforskriften) og forskrift om gebyr og avgift i forbindelse med akvakulturvirksomhet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 21. desember 2007 med hjemmel i lov 17. juni 2005 nr. 79 om akvakultur (akvakulturloven) § 5, § 7, § 22, § 23, § 24 og § 26 og lov 19. desember 2003 nr. 124 om matproduksjon og mattrygghet mv. (matloven) § 7 og § 14, jf. delegeringsvedtak 19. desember 2003 nr. 1790.</dd><dt class="refid">RefID</dt><dd class="refid">forskrift/2007-12-21-1707</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tillatelse til akvakultur for laks, ørret og regnbueørret (laksetildelingsforskriften), forskrift om drift av akvakulturanlegg (akvakulturdriftsforskriften) og forskrift om gebyr og avgift i forbindelse med akvakulturvirksomhet<ul class="tocSubUl"><li>I<ul class="tocSubUl"><li>§ 32. Særlige krav til lokalitet for stamfiskformål</li></ul></li><li>II<ul class="tocSubUl"><li>§ 39. Tilleggskrav til journalføring for stamfisk</li><li>§ 40a. Årlig rapportering stamfisk</li><li>§ 45a. Stryking av matfisk</li><li>§ 45b. Kompetanse stamfisk</li><li>§ 59. Tilsyn og vedtak</li></ul></li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/forskrift/2007-12-21-1707" id="dokument"><h1>Forskrift om endring i forskrift om tillatelse til akvakultur for laks, ørret og regnbueørret (laksetildelingsforskriften), forskrift om drift av akvakulturanlegg (akvakulturdriftsforskriften) og forskrift om gebyr og avgift i forbindelse med akvakulturvirksomhet</h1><section class="section" data-name="kapI" id="kapittel-1" data-lovdata-URL="LTI/forskrift/2007-12-21-1707/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. desember 2004 nr. 1798 om tillatelse til akvakultur for laks, ørret og regnbueørret (laksetildelingsforskriften) gjøres følgende endringer:</article> <article class="defaultP" margin-top="true">§ 26 nye annet og tredje ledd skal lyde:</article><article class="legalP" id="kapittel-1-ledd-2">Tillatelse til akvakultur av stamfisk i sjøvann må også omfatte egnet og klarert landlokalitet.</article><article class="legalP" id="kapittel-1-ledd-3">Lokaliteter som er i bruk som landlokalitet for stamfisk og er klarert som lokalitet for settefisk, unntas fra kravet om lokalitetsklarering ved tilknytning til stamfisktillatelse før 1. januar 2009.</article> <article class="defaultP" margin-top="true">§ 26 nåværende annet ledd og tredje ledd blir nye fjerde og femte ledd.</article> <article class="defaultP" margin-top="true">§ 32 skal lyde:</article><article class="futureLegalArticle" data-name="§32" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 32</span>. <span class="legalArticleTitle">Særlige krav til lokalitet for stamfiskformål</span></span><article class="legalP" id="kapittel-1-foreslåttparagraf-1-ledd-1">Klarering av lokalitet for stamfisk skal ikke gis dersom det er annen akvakulturvirksomhet på lokaliteten.</article><article class="legalP" id="kapittel-1-foreslåttparagraf-1-ledd-2">Klarering av landlokalitet skal ikke gis dersom søker ikke har sannsynliggjort at virksomheten har tilgang til tilstrekkelige mengder vann av en kvalitet som sikrer fisken gode levevilkår, herunder tilstrekkelig vanngjennomstrømning.</article><article class="legalP" id="kapittel-1-foreslåttparagraf-1-ledd-3">Fiskeridirektoratet kan i særlige tilfeller dispensere fra første ledd.</article></article> <article class="defaultP" margin-top="true">§ 33 fjerde ledd skal lyde:</article><article class="legalP" id="kapittel-1-ledd-4">Denne bestemmelsen gjelder ikke tillatelse til akvakultur av matfisk til forsøks-, forsknings-, undervisnings- og utstillingsformål og for landlokalitet for stamfiskformål.</article></section><section class="section" data-name="kapII" id="kapittel-2" data-lovdata-URL="LTI/forskrift/2007-12-21-1707/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 22. desember 2004 nr. 1785 om drift av akvakulturanlegg (akvakulturdriftsforskriften) gjøres følgende endringer:</article> <article class="defaultP" margin-top="true">§ 39 skal lyde:</article><article class="futureLegalArticle" data-name="§39" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 39</span>. <span class="legalArticleTitle">Tilleggskrav til journalføring for stamfisk</span></span><article class="legalP" id="kapittel-2-foreslåttparagraf-1-ledd-1">Driftsjournalen for akvakulturanlegg med stamfisk skal på lokalitetsnivå i tillegg minst inneholde opplysninger om biologisk avstamming. I tillegg skal driftsjournal for landlokalitet minst inneholde opplysning om:<ul class="defaultList"><li data-li-identifier="a)" data-name="a)"><article class="listArticle" id="kapittel-2-foreslåttparagraf-1-ledd-1-punkt-1"><article class="legalP" id="kapittel-2-foreslåttparagraf-1-ledd-1-punkt-1-ledd-1">antall rognkorn produsert, og</article></article></li><li data-li-identifier="b)" data-name="b)"><article class="listArticle" id="kapittel-2-foreslåttparagraf-1-ledd-1-punkt-2"><article class="legalP" id="kapittel-2-foreslåttparagraf-1-ledd-1-punkt-2-ledd-1">leveranse av rogn internt og eksternt: dato for leveranse, navn på mottaker og antall rognkorn.</article></article></li></ul></article><article class="legalP" id="kapittel-2-foreslåttparagraf-1-ledd-2">Opplysningene skal inndeles etter hver årsklasse og om fisken er satt ut vår eller høst.</article><article class="legalP" id="kapittel-2-foreslåttparagraf-1-ledd-3">Ved samlokalisering av flere tillatelser, og selv om innehaveren er den samme, skal det fremgå av driftsjournalen hvilken tillatelse opplysningene refererer seg til.</article></article> <article class="defaultP" margin-top="true">§ 40 nytt tredje ledd skal lyde:</article><article class="legalP" id="kapittel-2-ledd-2">I tillegg til årsklasse nevnt i annet ledd bokstav b skal det for stamfisk av laks, ørret og regnbueørret i sjøvann fremgå av den månedlige rapporten om fisken er satt ut vår eller høst. Ved samlokalisering, hvor en tillatelse til akvakultur av stamfisk av laks, ørret og regnbueørret inngår, skal det fremgå av den månedlige rapporten hvilken tillatelse opplysningene refererer seg til. Dette gjelder selv om innehaveren av de ulike tillatelsene er den samme.</article> <article class="defaultP" margin-top="true">§ 40 nåværende tredje til femte ledd blir nye fjerde til sjette ledd.</article> <article class="defaultP" margin-top="true">Ny § 40a skal lyde:</article><article class="futureLegalArticle" data-name="§40a" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 40a</span>. <span class="legalArticleTitle">Årlig rapportering stamfisk</span></span><article class="legalP" id="kapittel-2-foreslåttparagraf-2-ledd-1">Fra akvakulturanlegg med stamfisk av laks, ørret og regnbueørret på land skal det 15. juli hvert år rapporteres for perioden 1. juni til 31. mai til Fiskeridirektoratet følgende opplysninger på lokalitetsnivå for hver årsklasse:<ul class="defaultList"><li data-li-identifier="a)" data-name="a)"><article class="listArticle" id="kapittel-2-foreslåttparagraf-2-ledd-1-punkt-1"><article class="legalP" id="kapittel-2-foreslåttparagraf-2-ledd-1-punkt-1-ledd-1">antall fisk strøket, herunder antall hunner og antall hanner</article></article></li><li data-li-identifier="b)" data-name="b)"><article class="listArticle" id="kapittel-2-foreslåttparagraf-2-ledd-1-punkt-2"><article class="legalP" id="kapittel-2-foreslåttparagraf-2-ledd-1-punkt-2-ledd-1">tap: antall fisk og årsak</article></article></li><li data-li-identifier="c)" data-name="c)"><article class="listArticle" id="kapittel-2-foreslåttparagraf-2-ledd-1-punkt-3"><article class="legalP" id="kapittel-2-foreslåttparagraf-2-ledd-1-punkt-3-ledd-1">antall rognkorn: produsert, levert og eventuell restbeholdning.</article></article></li></ul></article><article class="legalP" id="kapittel-2-foreslåttparagraf-2-ledd-2">Opplysningene skal inndeles etter hver årsklasse og om fisken er satt ut vår eller høst.</article><article class="legalP" id="kapittel-2-foreslåttparagraf-2-ledd-3">I tillegg skal det på tillatelsesnivå redegjøres årlig for biologisk avstamming og opprinnelse, avlsmål, avlsmetode og seleksjonsintensitet.</article><article class="legalP" id="kapittel-2-foreslåttparagraf-2-ledd-4">Ved samlokalisering av flere tillatelser, og selv om innehaveren er den samme, skal det fremgå av den årlige rapporten hvilken tillatelse opplysningene refererer seg til.</article></article> <article class="defaultP" margin-top="true">Nye § 45a og § 45b skal lyde:</article><article class="futureLegalArticle" data-name="§45a" id="kapittel-2-foreslåttparagraf-3"><span class="futureLegalArticleHeader"><span class="legalArticleValue">§ 45a</span>. <span class="legalArticleTitle">Stryking av matfisk</span></span><article class="legalP" id="kapittel-2-foreslåttparagraf-3-ledd-1">Laks, ørret og regnbueørret som har levd i sjøvann, kan ikke strykes uten at fisken fra og med tidspunktet for sjøsetting har inngått i en tillatelse til akvakultur av stamfisk.</article></article><article class="futureLegalArticle" data-name="§45b" id="kapittel-2-foreslåttparagraf-4"><span class="futureLegalArticleHeader"><span class="legalArticleValue">§ 45b</span>. <span class="legalArticleTitle">Kompetanse stamfisk</span></span><article class="legalP" id="kapittel-2-foreslåttparagraf-4-ledd-1">Innehaver av stamfisktillatelse skal til enhver tid ha avlsfaglig kompetanse.</article></article> <article class="defaultP" margin-top="true">§ 59 skal lyde:</article><article class="futureLegalArticle" data-name="§59" id="kapittel-2-foreslåttparagraf-5"><span class="futureLegalArticleHeader"><span class="legalArticleValue">§ 59</span>. <span class="legalArticleTitle">Tilsyn og vedtak</span></span><article class="legalP" id="kapittel-2-foreslåttparagraf-5-ledd-1">Fiskeridirektoratet fører tilsyn og fatter vedtak for å gjennomføre bestemmelsene gitt i § 5, § 6 første ledd, § 7 første, tredje og fjerde ledd, § 8, § 10 første, tredje og fjerde ledd, § 13, § 15, § 15a, § 29, § 30, § 31, § 32, § 33, § 34, § 35 med unntak av tredje ledd, § 36, § 37 bokstav a-f og h, § 38 første ledd bokstav a, b, c og g og andre ledd, § 39, § 40, § 40a, § 42, § 42a, § 42b, § 45a, § 45b, § 46, § 48 første ledd og andre ledd bokstav a t.o.m. d, § 56 unntatt andre ledd bokstav d, § 57 og § 58a.</article><article class="legalP" id="kapittel-2-foreslåttparagraf-5-ledd-2">Mattilsynet fører tilsyn og fatter vedtak for å gjennomføre bestemmelsene gitt i § 6 andre og tredje ledd, § 7 første, andre og fjerde ledd, § 9, § 10 unntatt tredje ledd, § 11, § 12, § 14, § 16, § 17, § 18, § 19, § 20, § 21, § 22, § 23, § 24, § 25, § 26, § 27, § 28, § 31, § 35 med unntak av fjerde ledd, § 36, § 37 bokstav a, b, e, f og g, § 38 første ledd og andre ledd bokstav a, b og c, § 39 unntatt bokstav a og tredje ledd, § 40 første ledd og annet ledd unntatt bokstav h, § 40a, § 41, § 42 tredje ledd, § 43, § 44, § 45, § 45a, § 47, § 48 unntatt andre ledd bokstav b, § 49, § 50, § 51, § 52, § 53, § 54, § 55, § 56, § 57 og § 58.</article></article> <article class="defaultP" margin-top="true">§ 60 første og annet ledd skal lyde:</article><article class="legalP" id="kapittel-2-ledd-3">Fiskeridirektoratet kan i særlige tilfeller dispensere fra bestemmelsene nevnt i § 59 første ledd, bortsett fra § 42a første og annet ledd og § 45a.</article><article class="legalP" id="kapittel-2-ledd-4">Mattilsynet kan i særlige tilfeller dispensere fra bestemmelsene nevnt i § 59 andre ledd, bortsett fra § 45a.</article></section><section class="section" data-name="kapIII" id="kapittel-3" data-lovdata-URL="LTI/forskrift/2007-12-21-1707/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I forskrift 21. desember 2001 nr. 1597 om gebyr og avgift i forbindelse med akvakulturvirksomhet gjøres følgende endring:</article> <article class="defaultP" margin-top="true">§ 3 nytt tredje ledd skal lyde:</article><article class="legalP" id="kapittel-3-ledd-2">I tillegg skal innehaver av tillatelse til akvakultur av stamfisk av laks, ørret og regnbueørret betale en årlig avgift på kr 5&#xa0;000,- for tilsyn og kontroll per stamfisktillatelse.</article></section><section class="section" data-name="kapIV" id="kapittel-4" data-lovdata-URL="LTI/forskrift/2007-12-21-1707/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Endringene i laksetildelingsforskriften og akvakulturdriftsforskriften trer i kraft 1. januar 2008.</article><article class="legalP" id="kapittel-4-ledd-2">Endringene i forskrift om gebyr og avgift i forbindelse med akvakulturvirksomhet trer i kraft 1. januar 2009.</article></section></main></body></html>