<!DOCTYPE html><html lang="no"><head><title>Forskrift om endring i forskrift til tolloven.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-01-22-64</dd><dt class="dokid">DokumentID</dt><dd class="dokid">LTI/forskrift/2007-01-22-64</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 1 s 148</dd><dt class="dateInForce">I kraft fra</dt><dd class="dateInForce">2007-02-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1967-12-15-8962</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-10-5/§15</li><li>lov/1966-06-10-5/§24</li><li>forskrift/1967-11-24-1</li><li>forskrift/1967-11-24-15</li></ul></dd><dt class="dateOfPublication">Kunngjort</dt><dd class="dateOfPublication">2007-01-23</dd><dt class="journalNumber">Journalnummer</dt><dd class="journalNumber">2007-0071</dd><dt class="titleShort">Korttittel</dt><dd class="titleShort">Endr. i forskrift til tolloven</dd><dt class="title">Tittel</dt><dd class="title">Forskrift om endring i forskrift til tolloven.</dd><dt class="miscInformation">Annet om dokumentet</dt><dd class="miscInformation">Fastsatt av Toll- og avgiftsdirektoratet 22. januar 2007 med hjemmel i lov 10. juni 1966 nr. 5 om toll (tolloven) § 15 første ledd jf. § 24, jf. delegeringsvedtak 24. november 1967 nr. 1 og delegeringsvedtak 24. november 1967 nr. 15.</dd><dt class="refid">RefID</dt><dd class="refid">forskrift/2007-01-22-64</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til tolloven.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-01-22-64" id="dokument"><h1>Forskrift om endring i forskrift til tolloven.</h1><section class="section" data-name="kapI" id="kapittel-1" data-lovdata-URL="LTI/forskrift/2007-01-22-64/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. desember 1967 nr. 8962 til tolloven gjøres følgende endringer:</article> <article class="defaultP" margin-top="true">Punkt 4.5.3, 4.5.4 og nytt 4.5.5 skal lyde:</article><article class="marginIdArticle" id="kapittel-1-punkt-1"><span class="data-marginOriginalId">4.5.3.</span><article class="legalP" id="kapittel-1-punkt-1-ledd-1">Varer som er toll- og avgiftsfrie i henhold til gjeldende bestemmelser for reisende, kan innføres til Norge uten at den reisende trenger å melde seg for Tollvesenet og legge fram varene. Dette unntaket gjelder ikke dersom innførsel av varene er forbudt eller avhengig av spesielle betingelser eller tillatelser.</article><article class="legalP" id="kapittel-1-punkt-1-ledd-2">Den som er i tvil om gjeldende bestemmelser, skal melde seg for Tollvesenet for kontroll ved innreisen.</article></article><article class="marginIdArticle" id="kapittel-1-punkt-2"><span class="data-marginOriginalId">4.5.4.</span><article class="legalP" id="kapittel-1-punkt-2-ledd-1">På steder der det er plassert betalingsautomat for forenklet fortolling av alkoholholdig drikk og tobakkvarer, vil varer som kan dokumenteres fortollet ved hjelp av automaten være å anse som lagt fram for Tollvesenet.</article><article class="legalP" id="kapittel-1-punkt-2-ledd-2">Varer kjøpt i «tax-free shop» på lufthavn ved ankomst kan ikke fortolles ved hjelp av betalingsautomaten.</article></article><article class="marginIdArticle" id="kapittel-1-punkt-3"><span class="data-marginOriginalId">4.5.5.</span><article class="legalP" id="kapittel-1-punkt-3-ledd-1">Der adkomsten til tollområdet er regulert med rødt og grønt felt, kan trafikantene benytte grønt felt dersom</article><article class="legalP" id="kapittel-1-punkt-3-ledd-2">a. vilkårene i punkt 4.5.3 er oppfylt, og</article><article class="legalP" id="kapittel-1-punkt-3-ledd-3">b. alkoholholdig drikk og tobakk som overstiger toll- og avgiftsfri kvote er fortollet i samsvar med reglene i punkt 4.5.4.</article><article class="legalP" id="kapittel-1-punkt-3-ledd-4">De øvrige trafikantene skal benytte rødt felt og oppgi varene til Tollvesenet.</article><article class="legalP" id="kapittel-1-punkt-3-ledd-5">Trafikantene som velger grønt felt oppgir ved dette at man ikke bringer med varer som pliktes oppgitt eller lagt fram.</article></article> <article class="defaultP" margin-top="true">Nåværende punkt 4.5.5 og 4.5.6 blir 4.5.6 og 4.5.7.</article></section><section class="section" data-name="kapII" id="kapittel-2" data-lovdata-URL="LTI/forskrift/2007-01-22-64/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft fra 1. februar 2007.</article></section></main></body></html>