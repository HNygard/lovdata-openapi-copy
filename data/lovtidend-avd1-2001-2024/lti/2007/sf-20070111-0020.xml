<!DOCTYPE html><html lang="no"><head><title>Forskrift om endring i forskrift om vegtrafikkloven med forskrifters gyldighet på Svalbard.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-01-11-20</dd><dt class="dokid">DokumentID</dt><dd class="dokid">LTI/forskrift/2007-01-11-20</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 1 s 98</dd><dt class="dateInForce">I kraft fra</dt><dd class="dateInForce">2007-01-11</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-11-10-1018</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§1</li><li>forskrift/1967-03-17-3462</li></ul></dd><dt class="dateOfPublication">Kunngjort</dt><dd class="dateOfPublication">2007-01-12</dd><dt class="journalNumber">Journalnummer</dt><dd class="journalNumber">2007-0036</dd><dt class="titleShort">Korttittel</dt><dd class="titleShort">Endr. i forskr. om vegtrafikk på Svalbard</dd><dt class="title">Tittel</dt><dd class="title">Forskrift om endring i forskrift om vegtrafikkloven med forskrifters gyldighet på Svalbard.</dd><dt class="miscInformation">Annet om dokumentet</dt><dd class="miscInformation">Fastsatt av Samferdselsdepartementet 11. januar 2007 med hjemmel i vegtrafikklov 18. juni 1965 nr. 4 § 1 fjerde ledd, jf. delegeringsvedtak 17. mars 1967 nr. 3462.</dd><dt class="refid">RefID</dt><dd class="refid">forskrift/2007-01-11-20</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om vegtrafikkloven med forskrifters gyldighet på Svalbard.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-01-11-20" id="dokument"><h1>Forskrift om endring i forskrift om vegtrafikkloven med forskrifters gyldighet på Svalbard.</h1><section class="section" data-name="kapI" id="kapittel-1" data-lovdata-URL="LTI/forskrift/2007-01-11-20/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 10. november 1993 nr. 1018 om vegtrafikkloven med forskrifters gyldighet på Svalbard gjøres følgende endring:</article> <article class="defaultP" margin-top="true">Del I punktet «Til loven § 24 og § 30» skal lyde:<p class="leddfortsettelse"><i>Til loven § 24, § 26, § 27 og § 30</i>:</p></article><article class="legalP" id="kapittel-1-ledd-2">Forskrift 9. oktober 2001 nr. 1152 om opplæring og kompetansebevis for fører av utrykningskjøretøy gjelder ikke.</article><article class="legalP" id="kapittel-1-ledd-3">I tillegg til loven § 24 sjuende ledd og til forskrift 19. januar 2004 nr. 298 om førerkort m.m. gjelder:</article><article class="legalP" id="kapittel-1-ledd-4">Med «fylkeslegen» eller «fylkesmannen» forstås «fylkesmannen i Troms».</article><article class="legalP" id="kapittel-1-ledd-5">Kravet i forskrift om førerkort § 1-1, jf. § 3-16 om førerkort for å føre moped – klasse M – gjelder ikke. Førerett i klasse M forutsetter at føreren har fylt 16 år og har nødvendig ferdighet.</article><article class="legalP" id="kapittel-1-ledd-6">I tillegg til forskrift om førerkort § 1-1, jf. § 3-17 gjelder:</article><article class="legalP" id="kapittel-1-ledd-7">Dersom føreretten i klasse S etter 30. juni 2006 erverves gjennom bestått praktisk prøve, blir føreretten dokumentert gjennom en skriftlig bekreftelse fra Statens vegvesen på førerett i klasse S begrenset til Svalbard.</article><article class="legalP" id="kapittel-1-ledd-8">I forskrift om førerkort § 3-2, § 3-3, § 3-4, § 3-5 og § 3-18, jf. vedlegg 6 § 6, gjøres følgende endring:</article><article class="legalP" id="kapittel-1-ledd-9">Førerett i klassene A, A1, B og T gir førerett i klasse S uavhengig av når føreretten er ervervet.</article><article class="legalP" id="kapittel-1-ledd-10">I forskrift om førerkort § 3-1 og § 3-17 gjøres følgende endring:</article><article class="legalP" id="kapittel-1-ledd-11">Begrensningen til klasse 1 frem til fylte 18 år gjelder ikke.</article><article class="legalP" id="kapittel-1-ledd-12">I tillegg til forskrift om førerkort § 4-4 gjelder:</article><article class="legalP" id="kapittel-1-ledd-13">Førerkort med begrenset gyldighetstid på grunn av manglende kurs i mørkekjøring gjelder etter sin utløpsdato bare for kjøring på Svalbard. Nytt førerkort med to års gyldighet kan utstedes kun en gang. Kravet om obligatorisk kurs i mørkekjøring faller bort for innehaver som har kjøreerfaring under minst tre års opphold på Svalbard.</article><article class="legalP" id="kapittel-1-ledd-14">I stedet for forskrift om førerkort § 8-2, § 8-3, § 9-1, § 9-3, § 9-4 annet ledd, § 10-2, § 10-4 og § 10-5 gjelder:</article><article class="legalP" id="kapittel-1-ledd-15">Person med utenlandsk førerkort som er gyldig i hjemlandet kan nytte slikt førerkort for vedkommende motorvogngruppe under hele oppholdet på Svalbard. Førerkortet må være av modell som kreves etter Wien-konvensjonen av 1968 om vegtrafikk.</article><article class="legalP" id="kapittel-1-ledd-16">Kravet i forskrift 1. oktober 2004 nr. 1339 om trafikkopplæring og førerprøve § 2-4 fjerde ledd om refleksvest ved øvingskjøring i klasse S, gjelder ikke for opplæring med sikte på praktisk prøve.</article><article class="legalP" id="kapittel-1-ledd-17">I tillegg til forskrift om trafikkopplæring og førerprøve § 4-1 gjelder for klasse S:</article><article class="legalP" id="kapittel-1-ledd-18">Opplæring med sikte på praktisk prøve kan kun gis av offentlig skole og trafikkskole.</article><article class="legalP" id="kapittel-1-ledd-19">Kravet i forskrift om trafikkopplæring og førerprøve § 4-8 femte ledd om sikkerhetsutstyr for lærer ved øvingskjøring i klasse S, gjelder ikke for opplæring med sikte på praktisk prøve.</article><article class="legalP" id="kapittel-1-ledd-20">Kravet i forskrift om trafikkopplæring og førerprøve § 6-7 om spesialutdanning for undervisningspersonell i klasse S, gjelder ikke for opplæring med sikte på praktisk prøve.</article><article class="legalP" id="kapittel-1-ledd-21">I tillegg til forskrift om trafikkopplæring og førerprøve § 14-1 gjelder følgende:</article><article class="legalP" id="kapittel-1-ledd-22">For opplæring med sikte på praktisk prøve i klasse S, skal eleven ha den kompetansen som er nødvendig for å kjøre beltemotorsykkel på en ansvarlig måte.</article><article class="legalP" id="kapittel-1-ledd-23">Kravet i forskrift om trafikkopplæring og førerprøve § 14-3, § 14-4 og § 14-5 gjelder ikke for opplæring med sikte på praktisk prøve i klasse S.</article><article class="legalP" id="kapittel-1-ledd-24">I stedet for forskrift om trafikkopplæring og førerprøve § 29-1 og § 30-13 gjelder for klasse S:</article><article class="legalP" id="kapittel-1-ledd-25">På Svalbard kan det bare avlegges førerprøve i klasse S. Det kan avlegges praktisk prøve i stedet for teoriprøve. Hvis praktisk prøve avlegges etter 30. juni 2006 gir den kun førerett på Svalbard. Praktisk prøve avvikles på den måten regionvegkontoret finner mest hensiktsmessig.</article></section><section class="section" data-name="kapII" id="kapittel-2" data-lovdata-URL="LTI/forskrift/2007-01-11-20/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft straks.</article></section></main></body></html>