<!DOCTYPE html><html lang="no"><head><title>Lov om endringar i lov 21. november 1952 nr. 2 om betaling og innkreving av skatt</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2007-06-29-47</dd><dt class="dokid">DokumentID</dt><dd class="dokid">LTI/lov/2007-06-29-47</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 6 s 718</dd><dt class="dateInForce">I kraft fra</dt><dd class="dateInForce">2007-06-29, Kongen fastset.</dd><dt class="changesToDocuments">Endrer</dt><dd class="changesToDocuments"><ul><li>lov/1952-11-21-2</li></ul></dd><dt class="dateOfPublication">Kunngjort</dt><dd class="dateOfPublication">2007-06-29</dd><dt class="journalNumber">Journalnummer</dt><dd class="journalNumber">2007-0511</dd><dt class="titleShort">Korttittel</dt><dd class="titleShort">Endringslov til skattebetalingsloven</dd><dt class="title">Tittel</dt><dd class="title">Lov om endringar i lov 21. november 1952 nr. 2 om betaling og innkreving av skatt</dd><dt class="miscInformation">Annet om dokumentet</dt><dd class="miscInformation">Ot.prp.nr.61 (2006–2007), Innst.O.nr.80 (2006–2007) og Besl.O.nr.109 (2006–2007). Odels- og lagtingsvedtak hhv. 12. og 15. juni 2007. Fremja av Finansdepartementet.</dd><dt class="refid">RefID</dt><dd class="refid">lov/2007-06-29-47</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i lov 21. november 1952 nr. 2 om betaling og innkreving av skatt<ul class="tocSubUl"><li>I</li><li>II</li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/lov/2007-06-29-47" id="dokument"><h1>Lov om endringar i lov 21. november 1952 nr. 2 om betaling og innkreving av skatt</h1><article class="legalP" id="ledd-1">I lov 21. november 1952 nr. 2 om betaling og innkreving av skatt gjer ein følgjande endringar:</article><section class="section" data-name="kapI" id="kapittel-1" data-lovdata-URL="LTI/lov/2007-06-29-47/KAPITTEL_1"><h2 data-text-align="center">I</h2><article class="defaultP">§ 8 skal lyde:</article><article class="numberedLegalP" data-numerator="1" id="kapittel-1-nummer-1">1. Skattekontoret avgjør hvorledes forskottstrekket skal foretas.<article class="legalP" id="kapittel-1-nummer-1-ledd-1">Skattekontoret sørger for at det før inntektsårets begynnelse blir utstedt skattekort for alle skattepliktige som må forutsettes å få trekkpliktig inntekt av betydning. Skattepliktig som åpenbart ikke vil få utliknet skatt, kan fritas for forskottstrekk.</article><article class="legalP" id="kapittel-1-nummer-1-ledd-2">Skattekontoret skal etter nærmere regler som gis av departementet, foreta individuell verdsetting av naturalytelser som arbeidsgiveren skal medregne i trekkgrunnlaget, jf. § 6, 2.</article></article><article class="numberedLegalP" data-numerator="2" id="kapittel-1-nummer-2">2. Skattekontoret kan når som helst i inntektsåret endre avgjørelse som nevnt i 1 når det er begått feil ved avgjørelsen. Avgjørelsen kan også endres når det av andre særlige grunner må anses urimelig å opprettholde den.</article><article class="numberedLegalP" data-numerator="3" id="kapittel-1-nummer-3">3. Hvis skattekontoret finner det overveiende sannsynlig at det som alt er innbetalt, er tilstrekkelig til dekning av den skatt som vil bli utliknet for inntektsåret kan den skattepliktige fritas for trekk i resten av året. Er inntekten falt bort eller foreligger det andre særlige forhold som gjør det overveiende sannsynlig at det som er innbetalt som forskottstrekk er vesentlig mer enn det som trengs til dekning av den skatt som vil bli utliknet for inntektsåret, kan skattekontoret etter søknad bestemme at det som etter skattekontorets beregning er innbetalt for meget, straks skal betales tilbake til skattyteren. Slik bestemmelse skal bare treffes når det vil virke urimelig å utsette tilbakebetalingen til avregning kan foretas.</article><article class="numberedLegalP" data-numerator="4" id="kapittel-1-nummer-4">4. I særlige tilfelle kan skattedirektoratet utøve de funksjoner som i denne paragraf er tillagt skattekontoret.</article> <article class="defaultP" margin-top="true">§ 10 nr. 1 tredje ledd andre punktum skal lyde:</article><article class="legalP" id="kapittel-1-ledd-1">Er det ikke dekning for det samlede beregnede trekk i de kontante ytelser, plikter arbeidsgiveren straks å melde fra om forholdet til skattekontoret.</article> <article class="defaultP" margin-top="true">§ 11 nr. 2 skal lyde:</article><article class="numberedLegalP" data-numerator="2" id="kapittel-1-nummer-5">2. Arbeidsgiveren plikter å foreta forskottstrekk med høyere beløp enn det som følger av skattekontorets avgjørelse eller etter 1 når den skattepliktige reiser krav om det i god tid før trekket skal foretas.</article> <article class="defaultP" margin-top="true">§ 11 nr. 3 andre punktum skal lyde:</article><article class="legalP" id="kapittel-1-ledd-2">Er skattekort utstedt for skattyter som omfattes av § 48 nr. 1 annet eller tredje punktum, skal arbeidsgiver foreta forskottstrekk etter dette.</article> <article class="defaultP" margin-top="true">§ 15 skal lyde:</article><article class="legalP" id="kapittel-1-ledd-3">Når det som følge av konjunkturutviklingen eller av andre grunner må ventes en alminnelig stigning eller nedgang i inntekten for enkelte ervervsgrupper i forhold til inntekten ved siste likning, kan skattekontoret beslutte at det ved forskottsutskrivingen for disse grupper av skattepliktige skal gjøres et prosentvis tillegg eller fradrag til det vanlige forskottsgrunnlag.</article> <article class="defaultP" margin-top="true">§ 18 skal lyde:</article><article class="numberedLegalP" data-numerator="1" id="kapittel-1-nummer-6">1. Forskottsskatt utskrives av skattekontoret.</article><article class="numberedLegalP" data-numerator="2" id="kapittel-1-nummer-7">2. Skattekontoret kan til enhver tid forhøye eller sette ned forskottsskatten når det er begått feil ved den opprinnelige utskrivning. Slik endring i forskottsskatten kan også foretas når det er overveiende sannsynlig at den skattepliktige med den opprinnelige fastsatte forskottsskatt vil få en restskatt eller en tilgodesum ved avregningen for vedkommende år som motsvarer minst 1/5 av det utskrevne forskottsbeløp.</article><article class="numberedLegalP" data-numerator="3" id="kapittel-1-nummer-8">3. Når de vilkår som er satt i § 8.3 foreligger, kan skattekontoret frita den skattepliktige for plikten til å innbetale gjenstående terminer av forskottsskatt eller treffe bestemmelse om tilbakebetaling av forskottsskatt.</article><article class="numberedLegalP" data-numerator="4" id="kapittel-1-nummer-9">4. I særlige tilfeller kan Skattedirektoratet utøve de funksjoner som i denne paragraf er tillagt skattekontoret.</article> <article class="defaultP" margin-top="true">§ 27 nr. 2 første ledd skal lyde:</article><article class="legalP" id="kapittel-1-ledd-4">Skattekontoret skriver ut en forhåndsskatt som skal betales i to terminer, 15 februar og 15 april.</article> <article class="defaultP" margin-top="true">§ 27 nr. 3 skal lyde:</article><article class="numberedLegalP" data-numerator="3" id="kapittel-1-nummer-10">3. Skattekontoret kan forhøye eller sette ned den utskrevne forhåndsskatt når det er begått feil ved utskrivningen.<article class="legalP" id="kapittel-1-nummer-10-ledd-1">Skattekontoret kan etter krav fra den skattepliktige frafalle forhåndsskatten når det er overveiende sannsynlig at det ikke vil bli utliknet skatt for vedkommende inntektsår. Dersom det er overveiende sannsynlig at det vil oppstå et større avvik mellom utskrevet forhåndsskatt og utlignet skatt, kan skattekontoret etter krav fra den skattepliktige endre utskrivningen. Departementet kan i forskrift gi nærmere bestemmelser om hva som i denne sammenheng vil utgjøre et større avvik.</article></article> <article class="defaultP" margin-top="true">§ 27 nr. 10 første ledd tredje punktum blir oppheva.</article> <article class="defaultP" margin-top="true">§ 36 andre ledd skal lyde:</article><article class="legalP" id="kapittel-1-ledd-5">For krav som omfattes av § 48 nr. 1 annet eller tredje punktum kan skatteoppkreveren etter departementets bestemmelse holde forretning for utleggspant i hele riket.</article> <article class="defaultP" margin-top="true">§ 39 nr. 2 andre punktum skal lyde:</article><article class="legalP" id="kapittel-1-ledd-6">Den skattepliktige kan kreve oppgave fra skattekontoret over størrelsen av det beløp som pliktes innbetalt etter reglene i foregående punktum.</article> <article class="defaultP" margin-top="true">§ 42 nr. 1 andre punktum skal lyde:</article><article class="legalP" id="kapittel-1-ledd-7">Skattekontoret og – etter nærmere bestemmelse av kommunestyret (formannskapet) – skatteoppkreveren kan tiltre utvalget, dog uten stemmerett.</article> <article class="defaultP" margin-top="true">§ 46 nr. 1 første punktum skal lyde:</article><article class="legalP" id="kapittel-1-ledd-8">Skattepliktige, arbeidsgivere og offentlige tjenestemenn plikter å sende de meldinger og å gi de opplysninger som er nødvendig for at skattekontoret skal få fastsatt og regulert forskottstrekk og forskottsskatt i samsvar med forskriftene i kapitel II og III og for at skatteoppkreveren skal få utferdiget pålegg om trekk av restanser.</article> <article class="defaultP" margin-top="true">§ 46 nr. 2 skal lyde:</article><article class="numberedLegalP" data-numerator="2" id="kapittel-1-nummer-11">2. Skattepliktig som ikke etterkommer plikt til å sende melding eller pålegg om å gi opplysninger eller som gir uriktige eller ufullstendige opplysninger, har ikke krav på å få endret skattekontorets avgjørelse vedkommende forskottstrekk eller forskottsskatt.</article> <article class="defaultP" margin-top="true">§ 47 nr. 1 tredje punktum skal lyde:</article><article class="legalP" id="kapittel-1-ledd-9">Også skattekontoret og den som har fullmakt fra skattekontoret eller fra kommunerevisjonen eller Riksrevisjonen kan foreta slike ettersyn og kreve framlagt dokumenter som nevnt.</article> <article class="defaultP" margin-top="true">§ 47a nr. 4 skal lyde:</article><article class="numberedLegalP" data-numerator="4" id="kapittel-1-nummer-12">4. Også skattekontoret og den som har fått fullmakt fra skattekontoret eller skatteoppkreveren til å foreta bokettersyn etter § 47, kan kreve opplysninger etter nr. 1, nr. 2 og nr. 3 i denne bestemmelsen.</article> <article class="defaultP" margin-top="true">§ 47c nr. 1 skal lyde:</article><article class="numberedLegalP" data-numerator="1" id="kapittel-1-nummer-13">1. Skattedirektoratet og skattekontoret kan pålegge den som ikke har etterkommet plikten til å gi opplysninger etter § 47a, å oppfylle sin plikt under en daglig løpende tvangsmulkt.</article> <article class="defaultP" margin-top="true">§ 48 nr. 1 andre og tredje punktum skal lyde:</article><article class="legalP" id="kapittel-1-ledd-10">Departementet bestemmer hvem som skal være skatteoppkrever for krav fastsatt for skattytere som ikke har varig tilknytning til riket og sjømenn bosatt i utlandet. Departementet kan gi forskrift om hvem som skal anses for ikke å ha varig tilknytning til riket.</article> <article class="defaultP" margin-top="true">§ 56 nr. 1 skal lyde:</article><article class="numberedLegalP" data-numerator="1" id="kapittel-1-nummer-14">1. Vedkommende departement kan gi nærmere regler til utfylling og gjennomføring av denne lov. Departementet kan herunder gi instruks som skattekontoret og skatteoppkreveren har å følge ved utøvingen av de gjøremål de er tillagt, gi utfyllende regler om gjennomføring av forskuddstrekk, om avrunding av trekk- eller skattebeløp og om avregning etter reglene i kap. IV. – – –. Departementet kan videre gi forskrifter om føringen av skatteregnskapet og gi kommunene pålegg om nødvendig utbygging av skatteoppkreverkontorene og om teknisk og arbeidsmessig samordning av skatteoppkreverkontorets og skattekontorets arbeidsoppgaver.</article></section><section class="section" data-name="kapII" id="kapittel-2" data-lovdata-URL="LTI/lov/2007-06-29-47/KAPITTEL_2"><h2 data-text-align="center">II</h2><article class="defaultP">§ 21 skal lyde:</article><article class="legalP" id="kapittel-2-ledd-1">Forskottsskatt kan innbetales med høyere beløp enn det som er utskrevet når den utskrevne forskottsskatt må antas å bli utilstrekkelig til dekning av den skatt som vil bli fastsatt ved likningen. Innbetaling som her nevnt kan foretas også etter utløpet av inntektsåret, men ikke senere enn 31. mai i det år ligningen foretas. For skattytere som får utskrevet forhåndsutfylt selvangivelse etter ligningsloven § 4-7 nr. 2, er fristen for betaling av tilleggsforskudd 30. april.</article> <article class="defaultP" margin-top="true">§ 27 nr. 4 skal lyde:</article><article class="numberedLegalP" data-numerator="4" id="kapittel-2-nummer-1">4. Forhåndsskatt kan innen 31. mai innbetales med et høyere beløp enn det som er utskrevet når dette anses utilstrekkelig til å dekke den skatt som vil bli utliknet.</article></section><section class="section" data-name="kapIII" id="kapittel-3" data-lovdata-URL="LTI/lov/2007-06-29-47/KAPITTEL_3"><h2 data-text-align="center">III</h2><article class="defaultP">§ 11 nr. 4 skal lyde:</article><article class="numberedLegalP" data-numerator="4" id="kapittel-3-nummer-1">4. De trukne beløp tilhører skatte- og avgiftskreditorene. Beløpene holdes innsatt på særskilt bankkonto (skattetrekkonto). I stedet for skattetrekkonto kan det stilles garanti av foretak som har rett til å drive finansieringsvirksomhet etter finansieringsvirkomhetsloven § 1-4, eller skattetrekkontoen kan til enhver tid holdes på et nivå som dekker løpende trekkansvar. Dekkes ikke det trukne beløp av garantien eller av tidligere oppfylling på skattetrekkonto, må overskytende beløp innsettes på skattetrekkonto.<article class="legalP" id="kapittel-3-nummer-1-ledd-1">Innsetting på skattetrekkonto skal skje senest første virkedag etter lønnsutbetaling. Garanti eller oppfylt skattetrekkonto som trer i stedet for innsetting, skal foreligge ved lønnsutbetaling. Uten skatteoppkreverens samtykke kan kontohaver ikke disponere over skattetrekkontoen på annen måte enn ved overføring til skatteoppkreveren eller ved å overføre midlene til tilsvarende konto i annen bank. Eventuell renteavkastning på slik bankkonto tilfaller den som foretar trekket (kontohaver). Bankene plikter å hindre ulovlig disponering av skattetrekkskonto.</article></article> <article class="defaultP" margin-top="true">§ 27 nr. 4 skal lyde:</article><article class="numberedLegalP" data-numerator="4" id="kapittel-3-nummer-2">4. Forhåndsskatt kan innen 30. april innbetales med et høyere beløp enn det som er utskrevet når dette anses utilstrekkelig til å dekke den skatt som vil bli utliknet.</article></section><section class="section" data-name="kapIV" id="kapittel-4" data-lovdata-URL="LTI/lov/2007-06-29-47/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Endringane under I gjeld frå den tid Kongen fastset. Dei einskilde føresegnene kan setjast i verk til ulik tid. Departementet kan gje overgangsføresegner.</article><article class="legalP" id="kapittel-4-ledd-2">Endringane under II gjeld frå den tid Kongen fastset.</article><article class="legalP" id="kapittel-4-ledd-3">Endringane under III tek til å gjelde straks.</article></section></main></body></html>