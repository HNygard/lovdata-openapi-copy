<!DOCTYPE html><html lang="no"><head><title>Forskrift om endring i forskrift om økonomisk og teknisk rapportering, inntektsramme for nettvirksomheten og tariffer</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-12-07-1423</dd><dt class="dokid">DokumentID</dt><dd class="dokid">LTI/forskrift/2007-12-07-1423</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 12 s 1770</dd><dt class="dateInForce">I kraft fra</dt><dd class="dateInForce">2008-01-01, 2009-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-03-11-302</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1990-12-07-959/§7-1</li><li>lov/1990-06-29-50/§7-6</li></ul></dd><dt class="dateOfPublication">Kunngjort</dt><dd class="dateOfPublication">2007-12-18 15:10</dd><dt class="journalNumber">Journalnummer</dt><dd class="journalNumber">2007-1142</dd><dt class="titleShort">Korttittel</dt><dd class="titleShort">Endr. forskrift om rapportering, nettvirksomhet</dd><dt class="title">Tittel</dt><dd class="title">Forskrift om endring i forskrift om økonomisk og teknisk rapportering, inntektsramme for nettvirksomheten og tariffer</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Norges vassdrags- og energidirektorat 7. desember 2007 med hjemmel i forskrift 7. desember 1990 nr. 959 om produksjon, omforming, overføring, omsetning, fordeling og bruk av energi m.m. (energilovforskriften) § 7-1, gitt med hjemmel i lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energiloven) § 7-6.</dd><dt class="refid">RefID</dt><dd class="refid">forskrift/2007-12-07-1423</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om økonomisk og teknisk rapportering, inntektsramme for nettvirksomheten og tariffer<ul class="tocSubUl"><li>I<ul class="tocSubUl"><li>§ 9-1. Kvalitetsjusterte inntektsrammer ved ikke levert energi</li><li>§ 9-2. Avbruddskostnader</li><li>§ 9-3. Individuelle avtaler om direkte utbetaling</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-12-07-1423" id="dokument"><h1>Forskrift om endring i forskrift om økonomisk og teknisk rapportering, inntektsramme for nettvirksomheten og tariffer</h1><section class="section" data-name="kapI" id="kapittel-1" data-lovdata-URL="LTI/forskrift/2007-12-07-1423/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 11. mars 1999 nr. 302 om økonomisk og teknisk rapportering, inntektsramme for nettvirksomheten og tariffer gjøres følgende endringer:</article> <article class="defaultP" margin-top="true">§ 2-2 nye annet og tredje ledd skal lyde:</article><article class="legalP" id="kapittel-1-ledd-2">Rapportering etter første ledd kan etter søknad utsettes i inntil fire uker dersom det ikke hindrer gjennomføringen av denne forskriften. Utsatt frist kan ikke settes senere enn 1. august.</article><article class="legalP" id="kapittel-1-ledd-3">Søknad om utsatt frist sendes Norges vassdrags- og energidirektorat innen en uke etter at selskapets årsregnskap er godkjent. Bekreftelse av datoen for godkjenningen skal legges ved.</article> <article class="defaultP" margin-top="true">§ 4-7 første ledd annet punktum skal lyde:</article><article class="legalP" id="kapittel-1-ledd-4">For nettap i fellesnett skal hvert av de deltakende nettselskapene rapportere nettapet i sitt anlegg, jf. kapittel 12.</article> <article class="defaultP" margin-top="true">§ 7-2 annet ledd skal lyde:</article><article class="legalP" id="kapittel-1-ledd-5">For fastsettelse av årlig inntektsramme for systemansvarlig gjelder særskilte bestemmelser, jf. kapittel 11.</article> <article class="defaultP" margin-top="true">§ 9-1, § 9-2 og § 9-3 skal lyde:</article><article class="futureLegalArticle" data-name="§9-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 9-1</span>. <span class="legalArticleTitle">Kvalitetsjusterte inntektsrammer ved ikke levert energi</span></span><article class="legalP" id="kapittel-1-foreslåttparagraf-1-ledd-1">Årlig inntektsramme skal kvalitetsjusteres som følge av avbruddskostnader for tilknyttede sluttbrukere. Dette gjelder avbruddskostnader for avbrudd som rapporteres i henhold til forskrift 30. november 2004 nr. 1557 om leveringskvalitet i kraftsystemet.</article><article class="legalP" id="kapittel-1-foreslåttparagraf-1-ledd-2">Nettselskapenes totale avbruddskostnader fremkommer ved å summere kostnadene for alle avbrudd innenfor året. Kostnad for ett enkelt avbrudd fremkommer av § 9-2.</article><article class="legalP" id="kapittel-1-foreslåttparagraf-1-ledd-3">Avbruddskostnader som følge av belastningsfrakobling som kompenseres økonomisk i henhold til kommersielle avtaler inngår ikke i KILE-ordningen.</article></article><article class="futureLegalArticle" data-name="§9-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 9-2</span>. <span class="legalArticleTitle">Avbruddskostnader</span></span><article class="legalP" id="kapittel-1-foreslåttparagraf-2-ledd-1">Spesifikke avbruddskostnader, k<sub>P,ref,</sub> angitt i 2006-kroner per kW for hver kundegruppe beregnes for et ikke varslet avbrudd på referansetidspunktet på bakgrunn av følgende kostnadsfunksjoner, der r er avbruddets varighet: <table><thead><tr><th data-text-align="left" data-vertical-align="top"><i>Kundegruppe</i></th><th data-text-align="center" data-vertical-align="top"><i>Kostnadsfunksjon for k<sub>P,ref</sub><br />(r = avbruddsvarighet angitt i timer)</i></th><th data-text-align="center" data-vertical-align="top"><i>Enhet</i></th></tr></thead><tbody><tr><td data-text-align="left" data-vertical-align="top" /><td data-text-align="center" data-vertical-align="top">Alle varigheter</td><td data-text-align="center" data-vertical-align="top" /></tr><tr><td data-text-align="left" data-vertical-align="top">Jordbruk</td><td data-text-align="center" data-vertical-align="top">10,6 · r + 4</td><td data-text-align="center" data-vertical-align="top">kr/kW</td></tr><tr><td data-text-align="left" data-vertical-align="top">Husholdning</td><td data-text-align="center" data-vertical-align="top">8,8 · r + 1</td><td data-text-align="center" data-vertical-align="top">kr/kW</td></tr></tbody></table><table><tbody><tr><td data-text-align="left" data-vertical-align="top" /><td data-text-align="center" data-vertical-align="top">0-4 timer</td><td data-text-align="center" data-vertical-align="top">&gt; 4 timer</td><td data-text-align="center" data-vertical-align="top" /></tr><tr><td data-text-align="left" data-vertical-align="top">Industri</td><td data-text-align="center" data-vertical-align="top">55,6 · r + 17</td><td data-text-align="center" data-vertical-align="top">18,4 · r + 166</td><td data-text-align="center" data-vertical-align="top">kr/kW</td></tr><tr><td data-text-align="left" data-vertical-align="top">Handel og tjenester</td><td data-text-align="center" data-vertical-align="top">97,5 · r + 20</td><td data-text-align="center" data-vertical-align="top">33,1 · r + 280</td><td data-text-align="center" data-vertical-align="top">kr/kW</td></tr><tr><td data-text-align="left" data-vertical-align="top">Offentlig virksomhet</td><td data-text-align="center" data-vertical-align="top">14,6 · r + 1</td><td data-text-align="center" data-vertical-align="top">4,1 · r + 44</td><td data-text-align="center" data-vertical-align="top">kr/kW</td></tr><tr><td data-text-align="left" data-vertical-align="top">Treforedling og<br />kraftintensiv industri</td><td data-text-align="center" data-vertical-align="top">7,7 · r + 6</td><td data-text-align="center" data-vertical-align="top">3,1 · r + 23</td><td data-text-align="center" data-vertical-align="top">kr/kW</td></tr></tbody></table></article><article class="legalP" id="kapittel-1-foreslåttparagraf-2-ledd-2">Referansetidspunktene for de respektive kundegruppene er: <table><thead><tr><th data-text-align="left" data-vertical-align="top"><i>Jordbruk</i></th><th data-text-align="left" data-vertical-align="top"><i>Husholdning</i></th><th data-text-align="left" data-vertical-align="top"><i>Industri</i></th><th data-text-align="left" data-vertical-align="top"><i>Handel og tjenester</i></th><th data-text-align="left" data-vertical-align="top"><i>Offentlig virksomhet</i></th><th data-text-align="left" data-vertical-align="top"><i>Treforedling<br />og<br />kraftintensiv<br />industri</i></th></tr></thead><tbody><tr><td data-text-align="left" data-vertical-align="top">Torsdag i<br />januar kl.<br />06:00</td><td data-text-align="left" data-vertical-align="top">Hverdag i<br />januar kl.<br />16:00</td><td data-text-align="left" data-vertical-align="top">Torsdag i<br />januar kl.<br />10:00</td><td data-text-align="left" data-vertical-align="top">Torsdag i<br />januar kl.<br />10:00</td><td data-text-align="left" data-vertical-align="top">Hverdag i<br />januar kl.<br />10:00</td><td data-text-align="left" data-vertical-align="top">Torsdag i<br />januar kl.<br />10:00</td></tr></tbody></table></article><article class="legalP" id="kapittel-1-foreslåttparagraf-2-ledd-3">Kostnaden (K<sub>j</sub> ) for et vilkårlig avbrudd på tidspunkt j, skal beregnes som:<p class="leddfortsettelse">K<sub>j</sub> = k<sub>P,ref</sub> · f<sub>K,m</sub> · f<sub>K,d</sub> · f<sub>K,h</sub> · P<sub>ref</sub></p><p class="leddfortsettelse">der <table><tbody><tr><td data-text-align="left" data-vertical-align="top">K<sub>j</sub></td><td data-text-align="left" data-vertical-align="top">= kostnad i kr for avbrudd på tidspunkt j</td></tr><tr><td data-text-align="left" data-vertical-align="top">der</td><td data-text-align="left" data-vertical-align="top" /></tr><tr><td data-text-align="left" data-vertical-align="top">P<sub>ref</sub></td><td data-text-align="left" data-vertical-align="top">= avbrutt effekt i rapporteringspunktet dersom tilsvarende<br />avbrudd hadde skjedd på referansetidspunktet (kWh/h), se annet ledd</td></tr><tr><td data-text-align="left" data-vertical-align="top">k<sub>P,ref</sub></td><td data-text-align="left" data-vertical-align="top">= spesifikk avbruddskostnad (i kr/kW) på<br />referansetidspunktet for en gitt varighet, se første ledd</td></tr><tr><td data-text-align="left" data-vertical-align="top">f<sub>K,m</sub></td><td data-text-align="left" data-vertical-align="top">= korreksjonsfaktor for avbruddskostnad (i kr) i måned m,<br />se fjerde ledd</td></tr><tr><td data-text-align="left" data-vertical-align="top">f<sub>K,d</sub></td><td data-text-align="left" data-vertical-align="top">= korreksjonsfaktor for avbruddskostnad (i kr) på dag d,<br />se femte ledd</td></tr><tr><td data-text-align="left" data-vertical-align="top">f<sub>K,h</sub></td><td data-text-align="left" data-vertical-align="top">= korreksjonsfaktor for avbruddskostnad (i kr) i time h,<br />se sjette ledd</td></tr></tbody></table></p></article><article class="legalP" id="kapittel-1-foreslåttparagraf-2-ledd-4">Korreksjonsfaktoren f<sub>K,m</sub> er gitt ved følgende verdier for ulike kundegrupper for ulike måneder: <table><thead><tr><th data-text-align="left" data-vertical-align="top"><i>Måned</i></th><th data-text-align="center" data-vertical-align="top"><i>Jordbruk</i></th><th data-text-align="center" data-vertical-align="top"><i>Husholdning</i></th><th data-text-align="center" data-vertical-align="top"><i>Industri</i></th><th data-text-align="center" data-vertical-align="top"><i>Handel og<br />tjenester</i></th><th data-text-align="center" data-vertical-align="top"><i>Offentlig<br />virksomhet</i></th><th data-text-align="center" data-vertical-align="top"><i>Treforedling<br />og<br />kraftintensiv<br />industri</i></th></tr></thead><tbody><tr><td data-text-align="left" data-vertical-align="top">Januar</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td></tr><tr><td data-text-align="left" data-vertical-align="top">Februar</td><td data-text-align="center" data-vertical-align="top">1,1</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td></tr><tr><td data-text-align="left" data-vertical-align="top">Mars</td><td data-text-align="center" data-vertical-align="top">1,1</td><td data-text-align="center" data-vertical-align="top">0,9</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td></tr><tr><td data-text-align="left" data-vertical-align="top">April</td><td data-text-align="center" data-vertical-align="top">1,1</td><td data-text-align="center" data-vertical-align="top">0,9</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td><td data-text-align="center" data-vertical-align="top">0,9</td><td data-text-align="center" data-vertical-align="top">1,0</td></tr><tr><td data-text-align="left" data-vertical-align="top">Mai</td><td data-text-align="center" data-vertical-align="top">0,9</td><td data-text-align="center" data-vertical-align="top">0,9</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td><td data-text-align="center" data-vertical-align="top">0,8</td><td data-text-align="center" data-vertical-align="top">1,0</td></tr><tr><td data-text-align="left" data-vertical-align="top">Juni</td><td data-text-align="center" data-vertical-align="top">0,9</td><td data-text-align="center" data-vertical-align="top">0,8</td><td data-text-align="center" data-vertical-align="top">1,0</td><td data-text-align="center" data-vertical-align="top">0,9</td><td data-text-align="center" data-vertical-align="top">0,7</td><td data-text-align="center" data-vertical-align="top">0,9</td></tr><tr><td data-text-align="left" data-vertical-align="top">Juli</td><td data-text-align="center" data-vertical-align="top">0,9</td><td data-text-align="center" data-vertical-align="top">0,8</td><td data-text-align="center" data-vertical-align="top">0,9</td><td data-text-align="center" data-vertical-align="top">0,9</td><td data-text-align="center" data-vertical-align="top">0,6</td><td data-text-align="center" data-vertical-align="top">0,9</td></tr><tr><td data-text-align="left" data-vertical-align="top">August</td><td data-text-align="center" data-vertical-align="top">0,9</td><td data-text-align="center" data-vertical-align="top">0,8</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td><td data-text-align="center" data-vertical-align="top">0,8</td><td data-text-align="center" data-vertical-align="top">0,9</td></tr><tr><td data-text-align="left" data-vertical-align="top">September</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td><td data-text-align="center" data-vertical-align="top">0,9</td><td data-text-align="center" data-vertical-align="top">0,9</td></tr><tr><td data-text-align="left" data-vertical-align="top">Oktober</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td></tr><tr><td data-text-align="left" data-vertical-align="top">November</td><td data-text-align="center" data-vertical-align="top">1,1</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td><td data-text-align="center" data-vertical-align="top">1,1</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td></tr><tr><td data-text-align="left" data-vertical-align="top">Desember</td><td data-text-align="center" data-vertical-align="top">1,1</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td></tr></tbody></table><p class="leddfortsettelse">Når avbruddets varighet berører mer enn én av tidsperiodene gitt i kolonne 1, skal et vektet gjennomsnitt av korreksjonsfaktorene benyttes.</p></article><article class="legalP" id="kapittel-1-foreslåttparagraf-2-ledd-5">Korreksjonsfaktoren f<sub>K,d</sub> er gitt ved følgende verdier for ulike kundegrupper for ulike ukedager: <table><thead><tr><th data-text-align="center" data-vertical-align="top"><i>Ukedag</i></th><th data-text-align="center" data-vertical-align="top"><i>Jordbruk</i></th><th data-text-align="center" data-vertical-align="top"><i>Husholdning</i></th><th data-text-align="center" data-vertical-align="top"><i>Industri</i></th><th data-text-align="center" data-vertical-align="top"><i>Handel og<br />tjenester</i></th><th data-text-align="center" data-vertical-align="top"><i>Offentlig<br />virksomhet</i></th><th data-text-align="center" data-vertical-align="top"><i>Treforedling<br />og<br />kraftintensiv<br />industri</i></th></tr></thead><tbody><tr><td data-text-align="left" data-vertical-align="top">Mandag til fredag</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td></tr><tr><td data-text-align="left" data-vertical-align="top">Lørdag</td><td data-text-align="center" data-vertical-align="top">1,1</td><td data-text-align="center" data-vertical-align="top">1,1</td><td data-text-align="center" data-vertical-align="top">0,6</td><td data-text-align="center" data-vertical-align="top">0,8</td><td data-text-align="center" data-vertical-align="top">0,5</td><td data-text-align="center" data-vertical-align="top">0,9</td></tr><tr><td data-text-align="left" data-vertical-align="top">Søn-/helligdager</td><td data-text-align="center" data-vertical-align="top">1,1</td><td data-text-align="center" data-vertical-align="top">1,1</td><td data-text-align="center" data-vertical-align="top">0,6</td><td data-text-align="center" data-vertical-align="top">0,7</td><td data-text-align="center" data-vertical-align="top">0,4</td><td data-text-align="center" data-vertical-align="top">0,9</td></tr></tbody></table><p class="leddfortsettelse">Når avbruddets varighet berører mer enn én av tidsperiodene gitt i kolonne 1, skal et vektet gjennomsnitt av korreksjonsfaktorene benyttes.</p></article><article class="legalP" id="kapittel-1-foreslåttparagraf-2-ledd-6">Korreksjonsfaktoren f<sub>K,h</sub> er gitt ved følgende verdier for ulike kundegrupper for ulike klokkeslett: <table><thead><tr><th data-text-align="center" data-vertical-align="top"><i>Klokkeslett</i></th><th data-text-align="center" data-vertical-align="top"><i>Jordbruk</i></th><th data-text-align="center" data-vertical-align="top"><i>Husholdning</i></th><th data-text-align="center" data-vertical-align="top"><i>Industri</i></th><th data-text-align="center" data-vertical-align="top"><i>Handel og<br />tjenester</i></th><th data-text-align="center" data-vertical-align="top"><i>Offentlig<br />virksomhet</i></th><th data-text-align="center" data-vertical-align="top"><i>Treforedling<br />og<br />kraftintensiv<br />industri</i></th></tr></thead><tbody><tr><td data-text-align="left" data-vertical-align="top">0000-0600</td><td data-text-align="center" data-vertical-align="top">0,8</td><td data-text-align="center" data-vertical-align="top">0,9</td><td data-text-align="center" data-vertical-align="top">0,7</td><td data-text-align="center" data-vertical-align="top">0,5</td><td data-text-align="center" data-vertical-align="top">0,4</td><td data-text-align="center" data-vertical-align="top">1,0</td></tr><tr><td data-text-align="left" data-vertical-align="top">0600-0800</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td><td data-text-align="center" data-vertical-align="top">0,9</td><td data-text-align="center" data-vertical-align="top">0,7</td><td data-text-align="center" data-vertical-align="top">0,6</td><td data-text-align="center" data-vertical-align="top">1,0</td></tr><tr><td data-text-align="left" data-vertical-align="top">0800-1200</td><td data-text-align="center" data-vertical-align="top">0,9</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td></tr><tr><td data-text-align="left" data-vertical-align="top">1200-1600</td><td data-text-align="center" data-vertical-align="top">0,7</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td><td data-text-align="center" data-vertical-align="top">1,0</td></tr><tr><td data-text-align="left" data-vertical-align="top">1600-2000</td><td data-text-align="center" data-vertical-align="top">1,0</td><td data-text-align="center" data-vertical-align="top">1,1</td><td data-text-align="center" data-vertical-align="top">0,8</td><td data-text-align="center" data-vertical-align="top">0,8</td><td data-text-align="center" data-vertical-align="top">0,7</td><td data-text-align="center" data-vertical-align="top">1,0</td></tr><tr><td data-text-align="left" data-vertical-align="top">2000-2400</td><td data-text-align="center" data-vertical-align="top">0,8</td><td data-text-align="center" data-vertical-align="top">1,1</td><td data-text-align="center" data-vertical-align="top">0,8</td><td data-text-align="center" data-vertical-align="top">0,6</td><td data-text-align="center" data-vertical-align="top">0,5</td><td data-text-align="center" data-vertical-align="top">1,0</td></tr></tbody></table><p class="leddfortsettelse">Når avbruddets varighet berører mer enn én av tidsperiodene gitt i kolonne 1, skal et vektet gjennomsnitt av korreksjonsfaktorene benyttes.</p></article><article class="legalP" id="kapittel-1-foreslåttparagraf-2-ledd-7">Den totale kostnaden for et avbrudd på et vilkårlig tidspunkt j, skal multipliseres med følgende faktor for den respektive kundegruppe dersom avbruddet er varslet: <table><thead><tr><th data-text-align="left" data-vertical-align="top"><i>Kundegruppe</i></th><th data-text-align="left" data-vertical-align="top"><i>Varslet avbrudd<br />– spesifikk avbruddskostnad multipliseres med<br />faktor:</i></th></tr></thead><tbody><tr><td data-text-align="left" data-vertical-align="top">Jordbruk</td><td data-text-align="left" data-vertical-align="top">0,8</td></tr><tr><td data-text-align="left" data-vertical-align="top">Husholdning</td><td data-text-align="left" data-vertical-align="top">0,9</td></tr><tr><td data-text-align="left" data-vertical-align="top">Industri</td><td data-text-align="left" data-vertical-align="top">0,8</td></tr><tr><td data-text-align="left" data-vertical-align="top">Handel og tjenester</td><td data-text-align="left" data-vertical-align="top">0,7</td></tr><tr><td data-text-align="left" data-vertical-align="top">Offentlig virksomhet</td><td data-text-align="left" data-vertical-align="top">0,7</td></tr><tr><td data-text-align="left" data-vertical-align="top">Treforedling og kraftintensiv industri</td><td data-text-align="left" data-vertical-align="top">0,9</td></tr></tbody></table></article><article class="legalP" id="kapittel-1-foreslåttparagraf-2-ledd-8">De totale avbruddskostnadene skal justeres årlig for den generelle pris- og kostnadsutviklingen i samfunnet ved bruk av Statistisk sentralbyrås konsumprisindeks (KPI).</article><article class="legalP" id="kapittel-1-foreslåttparagraf-2-ledd-9">Avbruddskostnaden ved serier av avbrudd under én og samme driftsforstyrrelse beregnes som summen av kostnaden for avbruddene hver for seg, begrenset oppad til kostnaden ved ett sammenhengende avbrudd.</article><article class="legalP" id="kapittel-1-foreslåttparagraf-2-ledd-10">Dersom nettselskap har inngått avtale om individuelle avbruddssatser for utbetaling til sluttbruker i henhold til § 9-3, skal avbruddssatsen settes lik den avtalte satsen for avbrutt effekt eller ikke levert energi som berører denne sluttbrukeren.</article></article><article class="futureLegalArticle" data-name="§9-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 9-3</span>. <span class="legalArticleTitle">Individuelle avtaler om direkte utbetaling</span></span><article class="legalP" id="kapittel-1-foreslåttparagraf-3-ledd-1">Konsesjonær kan inngå avtale med sluttbruker om utbetaling av avbruddskostnader for avbrudd som omfattes av § 9-1. For at en slik avtale skal være gyldig må følgende vilkår være oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">Avtalen skal være skriftlig og inngått før avbrudd finner sted.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">Det skal avtales en avbruddssats i kr per kW eller kr per kWh for ulike avbruddsvarigheter for henholdsvis varslet og ikke varslet avbrudd. Avbruddssatsen skal beregnes på bakgrunn av informasjon om sluttbrukerens forventede kostnader ved ulike avbruddsvarigheter og ulike tidspunkt avbruddet inntreffer. Det skal fremgå hvilke forutsetninger beregningen av satsene bygger på.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">Sluttbruker må ha et forventet årlig energiuttak større enn 400&#xa0;000 kWh.</article></article></li></ul></article><article class="legalP" id="kapittel-1-foreslåttparagraf-3-ledd-2">Ved avbrudd skal konsesjonæren betale sluttbrukeren et beløp som tilsvarer den avtalte sats multiplisert med beregnet mengde avbrutt effekt eller ikke levert energi.</article><article class="legalP" id="kapittel-1-foreslåttparagraf-3-ledd-3">Dersom vilkårene i første ledd ikke er oppfylt, kommer § 9-2, første til niende ledd til anvendelse.</article></article> <article class="defaultP" margin-top="true">§ 12-2 første ledd skal lyde:</article><article class="legalP" id="kapittel-1-ledd-6">Operatør er ansvarlig for tariffering av nettjenestene, jf. del V. Operatør skal avregne kostnadene ved eksternt kjøp av nettjenester.</article> <article class="defaultP" margin-top="true">§ 12-2 annet ledd oppheves.</article> <article class="defaultP" margin-top="true">§ 12-2 nye annet og tredje ledd skal lyde:</article><article class="legalP" id="kapittel-1-ledd-7">Operatøren skal fordele inntektene fra tariffering av fellesnettet på hvert av de involverte nettselskapene på grunnlag av objektive, dokumenterbare og ikke-diskriminerende kriterier.</article><article class="legalP" id="kapittel-1-ledd-8">Operatøren skal hvert år fordele nettap i fellesnettet. Informasjon om årlig nettap i MWh og kroner fordelt på hvert av de involverte nettselskapene skal oversendes til Norges vassdrags- og energidirektorat og de involverte nettselskapene.</article> <article class="defaultP" margin-top="true">§ 12-3 overskriften skal lyde:</article><article class="legalP" id="kapittel-1-ledd-9"><i>Inntekter fra fellesnett</i></article> <article class="defaultP" margin-top="true">§ 12-3 første, annet, tredje, femte, sjette, syvende og åttende ledd oppheves.</article> <article class="defaultP" margin-top="true">§ 12-3 nye første, annet og tredje ledd skal lyde:</article><article class="legalP" id="kapittel-1-ledd-10">Det fastsettes ikke egen inntektsramme for fellesnett. Hvert av de involverte nettselskapene skal avsette en andel av inntektsrammen for eget nett til tarifferingsgrunnlaget for fellesnettet. Inntekten som innkreves av operatøren skal føres som faktisk inntekt hos de involverte nettselskapene.</article><article class="legalP" id="kapittel-1-ledd-11">Nettselskapet skal overfor operatør av fellesnettet kunne dokumentere og redegjøre for den andelen av årlig inntektsramme for eget nett som skal tarifferes av operatør. Denne andelen av årlig inntektsramme for eget nett skal være utarbeidet på grunnlag av objektive, dokumenterbare og ikke-diskriminerende kriterier. Operatør kan kreve beregningsgrunnlaget attestert av revisor.</article><article class="legalP" id="kapittel-1-ledd-12">For mer- eller mindreinntekt som oppstår som følge av tarifferingen av fellesnettet gjelder § 7-5 tilsvarende. Mer- eller mindreinntekten skal tarifferingsmessig håndteres av operatøren. Regnskapsmessig skal mer- eller mindreinntekten håndteres av hvert av de deltakende nettselskapene.</article></section><section class="section" data-name="kapII" id="kapittel-2" data-lovdata-URL="LTI/forskrift/2007-12-07-1423/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2008, med unntak av endringene i § 9-1, § 9-2 og § 9-3 som trer i kraft 1. januar 2009.</article></section></main></body></html>