<!DOCTYPE html><html lang="no"><head><title>Forskrift om tilskot til landbruksvikarverksemd</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-10-22-1167</dd><dt class="dokid">DokumentID</dt><dd class="dokid">LTI/forskrift/2007-10-22-1167</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 10 s 1442</dd><dt class="dateInForce">I kraft fra</dt><dd class="dateInForce">2008-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">2007-10-23 15:00</dd><dt class="journalNumber">Journalnummer</dt><dd class="journalNumber">2007-0912</dd><dt class="titleShort">Korttittel</dt><dd class="titleShort">Forskr. om tilskot til landbruksvikarverksemnd</dd><dt class="title">Tittel</dt><dd class="title">Forskrift om tilskot til landbruksvikarverksemd</dd><dt class="miscInformation">Annet om dokumentet</dt><dd class="miscInformation">Fastsett av Landbruks- og matdepartementet 22. oktober 2007 med heimel i lov 12. mai 1995 nr. 23 om jord (jordlova) § 18 og etter samråd med Norsk Bonde- og Småbrukarlag og Norges Bondelag.</dd><dt class="refid">RefID</dt><dd class="refid">forskrift/2007-10-22-1167</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskot til landbruksvikarverksemd<ul class="tocSubUl"><li>§ 1. Føremål</li><li>§ 2. Bruk av landbruksvikar</li><li>§ 3. Søknad og rapportering</li><li>§ 4. Tilskot</li><li>§ 5. Administrasjon, dispensasjon og klage</li><li>§ 6. Opplysningsplikt og kontroll</li><li>§ 7. Avkorting av tilskotet mv.</li><li>§ 8. Ikraftsetjing</li></ul></li></ul></dd></dl></header><main class="documentBody" data-lovdata-URL="LTI/forskrift/2007-10-22-1167" id="dokument"><h1>Forskrift om tilskot til landbruksvikarverksemd</h1><article class="legalArticle" data-lovdata-URL="LTI/forskrift/2007-10-22-1167/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Føremål</span></h2><article class="legalP" id="paragraf-1-ledd-1">Tilskotet skal bidra til å sikre at føretak med husdyr- og planteproduksjon får tilgang på kvalifisert hjelp til avløysing ved sjukdom og i krisesituasjonar.</article></article><article class="legalArticle" data-lovdata-URL="LTI/forskrift/2007-10-22-1167/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Bruk av landbruksvikar</span></h2><article class="legalP" id="paragraf-2-ledd-1">Avløysarlaga skal ved sjukdom og i krisesituasjonar yte hjelp til føretak med husdyr- og planteproduksjon, som har rett på tilskot til avløysing ved sjukdom mv., jf. forskrift 8. november 2006 nr. 1227 om tilskot til avløysing. Dersom landbruksvikaren ikkje nyttast i slik samanheng, kan vikaren nyttast til annan avløysing.</article><article class="legalP" id="paragraf-2-ledd-2">Avløysarlag som mottek tilskot til landbruksvikarverksemd pliktar innanfor sitt geografiske ansvarsområde, fastsett av fylkesmannen etter samråd med avløysarlaga, å ha tilstrekkeleg landbruksvikarberedskap tilgjengeleg.</article><article class="legalP" id="paragraf-2-ledd-3">Den maksimale dagsatsen som føretaket skal betale ved bruk av landbruksvikar ved sjukdom og i krisesituasjonar, skal ikkje vere større enn den maksimale dagsatsen for refusjon ved avløysing ved sjukdom.</article></article><article class="legalArticle" data-lovdata-URL="LTI/forskrift/2007-10-22-1167/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Søknad og rapportering</span></h2><article class="legalP" id="paragraf-3-ledd-1">Søknadsskjema og rapporteringsskjema vert fastsett av Statens landbruksforvaltning.</article><article class="legalP" id="paragraf-3-ledd-2">Søknad om tilskot til landbruksvikarverksemd for kommande år skal sendast fylkesmannen innan 1. oktober, eller nærare fastsett frist av Statens landbruksforvaltning. Rapport om landbruksvikarverksemda for føregåande år skal sendast fylkesmannen innan 1. februar.</article></article><article class="legalArticle" data-lovdata-URL="LTI/forskrift/2007-10-22-1167/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilskot</span></h2><article class="legalP" id="paragraf-4-ledd-1">Tilskotet vert gjeve som eit forskotsvis beløp til avløysarlag etter søknad om tilskot til landbruksvikarverksemd. Tilskotet, og kor stor del av dette som kan nyttast av avløysarlaget til administrasjon, opplæring m.m., vert utrekna med grunnlag i føresegner fastsett i eller i medhald av jordbruksoppgjeret.</article></article><article class="legalArticle" data-lovdata-URL="LTI/forskrift/2007-10-22-1167/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Administrasjon, dispensasjon og klage</span></h2><article class="legalP" id="paragraf-5-ledd-1">Vedtak om tilskot etter denne forskrifta gjerast av fylkesmannen.</article><article class="legalP" id="paragraf-5-ledd-2">Fylkesmannen kan gi dispensasjon frå denne forskrifta når særlege grunnar talar for det.</article><article class="legalP" id="paragraf-5-ledd-3">Vedtak som er fatta i medhald av forskrifta kan påklagast til Statens landbruksforvaltning.</article></article><article class="legalArticle" data-lovdata-URL="LTI/forskrift/2007-10-22-1167/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Opplysningsplikt og kontroll</span></h2><article class="legalP" id="paragraf-6-ledd-1">Avløysarlag som mottek tilskot etter denne forskrifta er pliktig til å gje alle nødvendige opplysningar som fylkesmannen eller Statens landbruksforvaltning krev.</article><article class="legalP" id="paragraf-6-ledd-2">Fylkesmannen og Statens landbruksforvaltning kontrollerar at utbetaling av tilskot etter denne forskrifta er rett, og kan foreta stadleg kontroll hos avløysarlag som mottek tilskot. Avløysarlaget pliktar å medverke ved slik kontroll.</article></article><article class="legalArticle" data-lovdata-URL="LTI/forskrift/2007-10-22-1167/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Avkorting av tilskotet mv.</span></h2><article class="legalP" id="paragraf-7-ledd-1">Ved brot på føresegner i denne forskrifta kan heile eller deler av tilskotet krevjast tilbake. Ved gjentatte brot kan avløysarlaga miste retten til å motta tilskot.</article><article class="legalP" id="paragraf-7-ledd-2">For mykje utbetalt tilskot kan krevjast tilbake eller motreknast i seinare utbetalingar av tilskot.</article><article class="legalP" id="paragraf-7-ledd-3">Dersom søknaden eller rapportering om tilskot er sendt inn for seint eller inneheld urette opplysningar, kan tilskotet verte avkorta eller utbetaling avslått.</article><article class="legalP" id="paragraf-7-ledd-4">Det kan krevjast forseinkingsrente i medhald av lov 17. desember 1976 nr. 100 om renter ved forsinket betaling m.m. for det beløp som krevjast tilbakebetalt.</article></article><article class="legalArticle" data-lovdata-URL="LTI/forskrift/2007-10-22-1167/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikraftsetjing</span></h2><article class="legalP" id="paragraf-8-ledd-1">Forskrifta gjeld frå 1. januar 2008.</article></article></main></body></html>