<!DOCTYPE html><html lang="no"><head><title>Forskrift om fastsettelse og gjennomføring av overtredelsesgebyr etter lov 16. februar 2007 nr. 9 om skipssikkerhet (skipssikkerhetsloven) § 55 og § 56</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-07-02-852</dd><dt class="dokid">DokumentID</dt><dd class="dokid">LTI/forskrift/2007-07-02-852</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 7 s 1050</dd><dt class="dateInForce">I kraft fra</dt><dd class="dateInForce">2007-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-02-16-9/§55</li><li>lov/2007-02-16-9/§56</li><li>forskrift/2007-02-16-171</li><li>forskrift/2007-05-31-590</li><li>forskrift/2007-06-29-848</li><li>forskrift/2007-06-29-849</li></ul></dd><dt class="dateOfPublication">Kunngjort</dt><dd class="dateOfPublication">2007-07-10</dd><dt class="journalNumber">Journalnummer</dt><dd class="journalNumber">2007-0729</dd><dt class="titleShort">Korttittel</dt><dd class="titleShort">Forskrift om overtredelsesgebyr</dd><dt class="title">Tittel</dt><dd class="title">Forskrift om fastsettelse og gjennomføring av overtredelsesgebyr etter lov 16. februar 2007 nr. 9 om skipssikkerhet (skipssikkerhetsloven) § 55 og § 56</dd><dt class="miscInformation">Annet om dokumentet</dt><dd class="miscInformation">Fastsatt av Sjøfartsdirektoratet 2. juli 2007 med hjemmel i lov 16. februar 2007 nr. 9 om skipssikkerhet (skipssikkerhetsloven) § 55 og § 56, jf. delegeringsvedtak 16. februar 2007 nr. 171, delegeringsvedtak 31. mai 2007 nr. 590, delegeringsvedtak 29. juni 2007 nr. 848 og delegeringsvedtak 29. juni 2007 nr. 849.</dd><dt class="refid">RefID</dt><dd class="refid">forskrift/2007-07-02-852</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fastsettelse og gjennomføring av overtredelsesgebyr etter lov 16. februar 2007 nr. 9 om skipssikkerhet (skipssikkerhetsloven) § 55 og § 56<ul class="tocSubUl"><li>§ 1. Virkeområde</li><li>§ 2. Definisjon</li><li>§ 3. Overtredelsesgebyr mot enkeltpersoner</li><li>§ 4. Overtredelsesgebyr mot rederiet</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2007-07-02-852" id="dokument"><h1>Forskrift om fastsettelse og gjennomføring av overtredelsesgebyr etter lov 16. februar 2007 nr. 9 om skipssikkerhet (skipssikkerhetsloven) § 55 og § 56</h1><article class="legalArticle" data-lovdata-URL="LTI/forskrift/2007-07-02-852/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gir nærmere regler om ileggelse av overtredelsesgebyr etter skipssikkerhetsloven § 55 og § 56.</article></article><article class="legalArticle" data-lovdata-URL="LTI/forskrift/2007-07-02-852/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjon</span></h2><article class="legalP" id="paragraf-2-ledd-1">Overtredelsesgebyr er en administrativ sanksjon som retter seg mot overtredelser av bestemmelser som angitt i skipssikkerhetsloven § 55 og § 56, og som hovedsakelig har et pønalt (straffende) formål.</article></article><article class="legalArticle" data-lovdata-URL="LTI/forskrift/2007-07-02-852/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Overtredelsesgebyr mot enkeltpersoner</span></h2><article class="legalP" id="paragraf-3-ledd-1">Overtredelsesgebyr i henhold til skipssikkerhetsloven § 55 første, andre og tredje ledd skal utmåles i det enkelte tilfelle.</article><article class="legalP" id="paragraf-3-ledd-2">Overtredelsesgebyret ilegges av Sjøfartsdirektoratet. Ved utmålingen skal det særlig legges vekt på:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">hvor alvorlig overtredelsen er, herunder overtredelsens omfang, virkning og graden av utvist skyld</article></article></li><li data-li-identifier="b)" data-name="b)"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">om overtredelsen er begått for å fremme rederiets interesser</article></article></li><li data-li-identifier="c)" data-name="c)"><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">om vedkommende har hatt eller kunne oppnå noen fordel ved overtredelsen</article></article></li><li data-li-identifier="d)" data-name="d)"><article class="listArticle" id="paragraf-3-ledd-2-punkt-4"><article class="legalP" id="paragraf-3-ledd-2-punkt-4-ledd-1">om det foreligger gjentakelse i løpet av siste to år</article></article></li><li data-li-identifier="e)" data-name="e)"><article class="listArticle" id="paragraf-3-ledd-2-punkt-5"><article class="legalP" id="paragraf-3-ledd-2-punkt-5-ledd-1">vedkommendes økonomiske evne</article></article></li><li data-li-identifier="f)" data-name="f)"><article class="listArticle" id="paragraf-3-ledd-2-punkt-6"><article class="legalP" id="paragraf-3-ledd-2-punkt-6-ledd-1">allmennpreventive hensyn.</article></article></li></ul></article><article class="legalP" id="paragraf-3-ledd-3">Overtredelsesgebyret skal minimum utgjøre 0,2 ganger folketrygdens grunnbeløp (G), og maksimalt 0,6 G.</article><article class="legalP" id="paragraf-3-ledd-4">I særlige tilfeller kan det ilegges høyere eller lavere overtredelsesgebyr enn minimums- og maksimumsbeløpet.</article><article class="legalP" id="paragraf-3-ledd-5">Overtredelsesgebyret skal oppfylles innen fire uker fra vedtaket ble truffet.</article><article class="legalP" id="paragraf-3-ledd-6">Dersom overtredelsesgebyret ikke blir betalt innen forfall, påløper et gebyr på kr 250,-.</article></article><article class="legalArticle" data-lovdata-URL="LTI/forskrift/2007-07-02-852/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Overtredelsesgebyr mot rederiet</span></h2><article class="legalP" id="paragraf-4-ledd-1">Overtredelsesgebyr i henhold til skipssikkerhetsloven § 56 første og andre ledd skal utmåles i hvert enkelt tilfelle.</article><article class="legalP" id="paragraf-4-ledd-2">Overtredelsesgebyret ilegges av Sjøfartsdirektoratet. Ved utmålingen skal det særlig legges vekt på:<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">hvor alvorlig overtredelsen er, herunder overtredelsens omfang, virkning og graden av utvist skyld</article></article></li><li data-li-identifier="b)" data-name="b)"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">om rederiet gjennom sikkerhetsstyringssystemet eller ved instruksjon, opplæring, kontroll eller andre tiltak kunne ha forebygget overtredelsen</article></article></li><li data-li-identifier="c)" data-name="c)"><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">om overtredelsen er begått for å fremme rederiets interesser</article></article></li><li data-li-identifier="d)" data-name="d)"><article class="listArticle" id="paragraf-4-ledd-2-punkt-4"><article class="legalP" id="paragraf-4-ledd-2-punkt-4-ledd-1">om rederiet har hatt eller kunne oppnådd noen fordel ved overtredelsen</article></article></li><li data-li-identifier="e)" data-name="e)"><article class="listArticle" id="paragraf-4-ledd-2-punkt-5"><article class="legalP" id="paragraf-4-ledd-2-punkt-5-ledd-1">om det foreligger gjentakelse i løpet av de to siste år</article></article></li><li data-li-identifier="f)" data-name="f)"><article class="listArticle" id="paragraf-4-ledd-2-punkt-6"><article class="legalP" id="paragraf-4-ledd-2-punkt-6-ledd-1">rederiets økonomiske evne</article></article></li><li data-li-identifier="g)" data-name="g)"><article class="listArticle" id="paragraf-4-ledd-2-punkt-7"><article class="legalP" id="paragraf-4-ledd-2-punkt-7-ledd-1">allmennpreventive hensyn.</article></article></li></ul></article><article class="legalP" id="paragraf-4-ledd-3">Overtredelsesgebyret skal minimum utgjøre 0,8 ganger folketrygdens grunnbeløp (G).</article><article class="legalP" id="paragraf-4-ledd-4">I særlige tilfeller kan det ilegges lavere overtredelsesgebyr enn minimumsbeløpet.</article><article class="legalP" id="paragraf-4-ledd-5">Overtredelsesgebyret skal oppfylles innen fire uker fra vedtaket ble truffet.</article><article class="legalP" id="paragraf-4-ledd-6">Dersom overtredelsesgebyret ikke blir betalt innen forfall, påløper den til enhver tid gjeldende rente etter lov 17. desember 1976 nr. 100 om renter ved forsinket betaling m.m.</article></article><article class="legalArticle" data-lovdata-URL="LTI/forskrift/2007-07-02-852/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Forskriften trer i kraft 1. juli 2007.</article></article></main></body></html>