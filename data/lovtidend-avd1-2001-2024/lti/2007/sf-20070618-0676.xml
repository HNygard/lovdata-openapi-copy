<!DOCTYPE html><html lang="no"><head><title>Forskrift om endring i forskrift om sanksjoner mot Somalia</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-06-18-676</dd><dt class="dokid">DokumentID</dt><dd class="dokid">LTI/forskrift/2007-06-18-676</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 6 s 927</dd><dt class="dateInForce">I kraft fra</dt><dd class="dateInForce">2007-06-18</dd><dt class="changesToDocuments">Endrer</dt><dd class="changesToDocuments"><ul><li>forskrift/1992-02-07-77</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1968-06-07-4</li><li>forskrift/1992-02-07-77/§2</li></ul></dd><dt class="dateOfPublication">Kunngjort</dt><dd class="dateOfPublication">2007-06-22</dd><dt class="journalNumber">Journalnummer</dt><dd class="journalNumber">2007-0596</dd><dt class="titleShort">Korttittel</dt><dd class="titleShort">Endr. i forskrift om sanksjoner mot Somalia</dd><dt class="title">Tittel</dt><dd class="title">Forskrift om endring i forskrift om sanksjoner mot Somalia</dd><dt class="miscInformation">Annet om dokumentet</dt><dd class="miscInformation">Fastsatt av Utenriksdepartementet 18. juni 2007 med hjemmel i lov 7. juni 1968 nr. 4 om gjennomføring av bindende vedtak av De Forente Nasjoners Sikkerhetsråd, jf. forskrift 7. februar 1992 nr. 77 om sanksjoner mot Somalia § 2.</dd><dt class="refid">RefID</dt><dd class="refid">forskrift/2007-06-18-676</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om sanksjoner mot Somalia<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-06-18-676" id="dokument"><h1>Forskrift om endring i forskrift om sanksjoner mot Somalia</h1><section class="section" data-name="kapI" id="kapittel-1" data-lovdata-URL="LTI/forskrift/2007-06-18-676/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 7. februar 1992 nr. 77 om sanksjoner mot Somalia gjøres følgende endring:</article> <article class="defaultP" margin-top="true">§ 1 nytt annet og tredje ledd skal lyde:</article><article class="legalP" id="kapittel-1-ledd-2">Første ledd får ikke anvendelse på levering eller salg av våpen og tilhørende materiell eller direkte eller indirekte ytelse av teknisk, finansiell eller annen bistand eller opplæring knyttet til militære aktiviteter som utelukkende er bestemt til støtte eller bruk for den internasjonale operasjon i Somalia autorisert av FNs Sikkerhetsråd i resolusjon 1744 (2007) punkt 4.</article><article class="legalP" id="kapittel-1-ledd-3">Første ledd får heller ikke anvendelse på levering eller salg av våpen og tilhørende materiell eller direkte eller indirekte ytelse av teknisk, finansiell eller annen bistand eller opplæring knyttet til militære aktiviteter som utelukkende har til formål å medvirke til utvikling av institusjoner i sikkerhetssektoren i Somalia i samsvar med FNs Sikkerhetsråds resolusjon 1744 (2007) punkt 1, 2 og 3, når Sanksjonskomiteen for Somalia ikke på forhånd har truffet negativt vedtak om slik ytelse senest fem virkedager etter å ha mottatt underretningen. Søknad om slike unntak fremmes gjennom Utenriksdepartementet.</article></section><section class="section" data-name="kapII" id="kapittel-2" data-lovdata-URL="LTI/forskrift/2007-06-18-676/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft straks.</article></section></main></body></html>