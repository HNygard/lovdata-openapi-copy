<!DOCTYPE html><html lang="no"><head><title>Lov om endringer i forbrukerkjøpsloven mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2007-06-15-36</dd><dt class="dokid">DokumentID</dt><dd class="dokid">LTI/lov/2007-06-15-36</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 6 s 682</dd><dt class="dateInForce">I kraft fra</dt><dd class="dateInForce">2007-06-15, Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/2002-06-21-34</li><li>lov/1979-05-18-18</li><li>lov/1985-06-21-78</li><li>lov/1985-06-21-82</li><li>lov/1989-06-16-63</li><li>lov/1992-07-03-93</li><li>lov/1997-06-13-43</li><li>lov/1999-06-25-46</li><li>lov/2001-06-15-59</li></ul></dd><dt class="dateOfPublication">Kunngjort</dt><dd class="dateOfPublication">2007-06-15</dd><dt class="journalNumber">Journalnummer</dt><dd class="journalNumber">2007-0426</dd><dt class="titleShort">Korttittel</dt><dd class="titleShort">Endringslov til forbrukerkjøpsloven mv.</dd><dt class="title">Tittel</dt><dd class="title">Lov om endringer i forbrukerkjøpsloven mv.</dd><dt class="miscInformation">Annet om dokumentet</dt><dd class="miscInformation">Ot.prp.nr.23 (2006–2007), Innst.O.nr.58 (2006–2007) og Besl.O.nr.75 (2006–2007). Odels- og lagtingsvedtak hhv. 25. og 31. mai 2007. Fremmet av Justis- og politidepartementet.</dd><dt class="refid">RefID</dt><dd class="refid">lov/2007-06-15-36</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i forbrukerkjøpsloven mv.<ul class="tocSubUl"><li>I<ul class="tocSubUl"><li>§ 18 a. Garantier</li></ul></li><li>II</li><li>III</li><li>IV</li><li>V</li><li>VI</li><li>VII</li><li>VIII</li><li>IX</li><li>X</li></ul></li></ul></dd></dl></header><main class="documentBody" data-lovdata-URL="LTI/lov/2007-06-15-36" id="dokument"><h1>Lov om endringer i forbrukerkjøpsloven mv.</h1><article class="defaultP" data-text-size="small">Endringer i følgende andre lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 18. mai 1979 nr. 18 om foreldelse av fordringer (foreldelsesloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 21. juni 1985 nr. 78 om registrering av foretak.</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 21. juni 1985 nr. 82 om kredittkjøp m.m.</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 16. juni 1989 nr. 63 om håndverkertjenester m.m. for forbrukere.</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 3. juli 1992 nr. 93 om avhending av fast eigedom (avhendingslova).</article></article></li><li data-li-identifier="6" data-name="6"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov 13. juni 1997 nr. 43 om avtalar med forbrukar om oppføring av ny bustad m.m. (bustadoppføringslova).</article></article></li><li data-li-identifier="7" data-name="7"><article class="listArticle" data-text-size="small" id="punkt-7"><article class="legalP" id="punkt-7-ledd-1">Lov 25. juni 1999 nr. 46 om finansavtaler og finansoppdrag (finansavtaleloven).</article></article></li><li data-li-identifier="8" data-name="8"><article class="listArticle" data-text-size="small" id="punkt-8"><article class="legalP" id="punkt-8-ledd-1">Lov 15. juni 2001 nr. 59 om stiftelser (stiftelsesloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2007-06-15-36/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 21. juni 2002 nr. 34 om forbrukerkjøp (forbrukerkjøpsloven) gjøres følgende endringer:</article> <article class="defaultP" margin-top="true">Ny § 18 a skal lyde:</article><article class="futureLegalArticle" data-name="§18a" id="kapittel-1-foreslåttparagraf-1"><span class="futureLegalArticleHeader">§ 18 a. <span class="legalArticleTitle">Garantier</span></span><article class="legalP" id="kapittel-1-foreslåttparagraf-1-ledd-1">Selgeren kan påta seg å svare for feil ved tingen som ikke er en mangel etter reglene i loven, og kan da fastsette hvilke krav forbrukeren kan gjøre gjeldende som følge av feilen. Selgeren kan også påta seg å svare i større utstrekning for en mangel enn etter reglene i loven.</article><article class="legalP" id="kapittel-1-foreslåttparagraf-1-ledd-2">Har selgeren ved en garanti som nevnt i første ledd første punktum forpliktet seg til innenfor et visst tidsrom å svare helt eller delvis for tingens anvendelighet eller andre egenskaper uten å angi på en tydelig måte hvilke feil ved tingen selgeren svarer for og hvilke krav forbrukeren kan gjøre gjeldende som følge av feilen, foreligger det en mangel dersom tingen ikke svarer til selgerens forpliktelse. Dette gjelder likevel ikke hvis selgeren sannsynliggjør at feilen skyldes en ulykkeshendelse, feil håndtering av tingen eller annet forhold på forbrukerens side.</article><article class="legalP" id="kapittel-1-foreslåttparagraf-1-ledd-3">Har andre enn selgeren gitt en garanti som nevnt i annet ledd, og den fremstår for forbrukeren som om den er gitt av selgeren, foreligger en mangel etter reglene i annet ledd. Dette gjelder likevel ikke dersom selgeren før kjøpet meddeler forbrukeren at han eller hun ikke er bundet av en garanti gitt av andre.</article><article class="legalP" id="kapittel-1-foreslåttparagraf-1-ledd-4">En garanti er rettslig bindende for garantigiveren på de vilkår som er fastsatt i garantierklæringen og i tilknyttet reklame, og den begrenser ikke forbrukerens rettigheter etter loven her, jf. § 3 første ledd.</article></article> <article class="defaultP" margin-top="true">Nåværende § 18 tredje ledd annet og tredje punktum oppheves.</article> <article class="defaultP" margin-top="true">§ 27 fjerde ledd nytt tredje punktum skal lyde:</article><article class="legalP" id="kapittel-1-ledd-2">Retten til å gjøre mangelen gjeldende kan også tapes etter foreldelseslovens regler om foreldelse.</article></section><section class="section" data-name="kapII" id="kapittel-2" data-lovdata-URL="LTI/lov/2007-06-15-36/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 16. juni 1989 nr. 63 om håndverkertjenester m.m. for forbrukere skal § 22 nytt fjerde ledd lyde:</article><article class="numberedLegalP" data-numerator="4" id="kapittel-2-nummer-1">(4) Retten til å gjøre mangelen gjeldende kan også tapes etter foreldelseslovens regler om foreldelse.</article></section><section class="section" data-name="kapIII" id="kapittel-3" data-lovdata-URL="LTI/lov/2007-06-15-36/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 3. juli 1992 nr. 93 om avhending av fast eigedom (avhendingslova) skal § 4-19 nytt fjerde ledd lyde:</article><article class="numberedLegalP" data-numerator="4" id="kapittel-3-nummer-1">(4) Retten til å gjere avtalebrotet gjeldande kan også bli tapt etter reglane om forelding i foreldingslova.</article></section><section class="section" data-name="kapIV" id="kapittel-4" data-lovdata-URL="LTI/lov/2007-06-15-36/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 13. juni 1997 nr. 43 om avtalar med forbrukar om oppføring av ny bustad m.m. (bustadoppføringslova) skal § 30 nytt femte ledd lyde:</article><article class="legalP" id="kapittel-4-ledd-2">Retten til å gjere ein mangel gjeldande kan òg bli mista etter reglane om forelding i foreldingslova.</article></section><section class="section" data-name="kapV" id="kapittel-5" data-lovdata-URL="LTI/lov/2007-06-15-36/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I lov 25. juni 1999 nr. 46 om finansavtaler og finansoppdrag (finansavtaleloven) gjøres følgende endringer:</article> <article class="defaultP" margin-top="true">§ 48 sjette ledd skal lyde:</article><article class="numberedLegalP" data-numerator="6" id="kapittel-5-nummer-1">(6) Kongen kan i forskrift gi nærmere regler om markedsføring av lånetilbud, om krav til innholdet i låneavtalen, om gjennomføring og avgrensning av opplysningsplikten etter § 46 og om bruk og godkjenning av formularer.</article> <article class="defaultP" margin-top="true">§ 71 fjerde ledd skal lyde:</article><article class="numberedLegalP" data-numerator="4" id="kapittel-5-nummer-2">(4) Åpnes gjeldsforhandling etter gjeldsordningsloven hos låntakeren, kan krav rettes mot kausjonisten når gjeldsforhandlingsperioden i henhold til gjeldsordningsloven § 3-4, jf. § 5-1, er utløpt. Har låntakeren stilt pant for gjelden som vil gi långiveren full dekning, gjelder likevel bestemmelsen i tredje ledd.</article></section><section class="section" data-name="kapVI" id="kapittel-6" data-lovdata-URL="LTI/lov/2007-06-15-36/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">I lov 21. juni 1985 nr. 82 om kredittkjøp m.m. skal § 6 første punktum lyde:</article><article class="legalP" id="kapittel-6-ledd-2">Når det som ledd i næringsvirksomhet markedsføres kreditt som helt eller delvis retter seg til forbrukerkjøper, skal det også opplyses om den effektive rente etter §§ 4 eller 5.</article></section><section class="section" data-name="kapVII" id="kapittel-7" data-lovdata-URL="LTI/lov/2007-06-15-36/KAPITTEL_7"><h2 data-text-align="center">VII</h2><article class="legalP" id="kapittel-7-ledd-1">I lov 15. juni 2001 nr. 59 om stiftelser (stiftelsesloven) gjøres følgende endringer:</article> <article class="defaultP" margin-top="true">§ 52 annet ledd femte punktum skal lyde:</article><article class="legalP" id="kapittel-7-ledd-2">Kunngjøringen i avisen kan gjengis i kortform med henvisning til den elektroniske kunngjøringen, og kan helt unnlates dersom Stiftelsestilsynet finner at hensynet til stiftelsens kreditorer er tilstrekkelig ivaretatt uten slik kunngjøring.</article> <article class="defaultP" margin-top="true">§ 61 bokstav h skal lyde:<ul class="defaultList"><li data-li-identifier="h)" data-name="h)"><article class="listArticle" id="kapittel-7-ledd-2-punkt-1"><article class="legalP" id="kapittel-7-ledd-2-punkt-1-ledd-1">Frem til 1. januar 2009 kan Stiftelsestilsynet unnlate å kunngjøre vedtak om opphevelse av en stiftelse etter reglene i § 52 annet ledd, dersom tilsynet finner at hensynet til stiftelsens kreditorer er tilstrekkelig ivaretatt uten slik kunngjøring eller ved begrenset kunngjøring. Alle kreditorer med kjent adresse skal uansett så vidt mulig ha særskilt varsel.</article></article></li></ul></article> <article class="defaultP" margin-top="true">Nåværende bokstav h blir ny bokstav i.</article></section><section class="section" data-name="kapVIII" id="kapittel-8" data-lovdata-URL="LTI/lov/2007-06-15-36/KAPITTEL_8"><h2 data-text-align="center">VIII</h2><article class="legalP" id="kapittel-8-ledd-1">I lov 21. juni 1985 nr. 78 om registrering av foretak gjøres følgende endringer:</article> <article class="defaultP" margin-top="true">§ 3-6 annet ledd oppheves.</article> <article class="defaultP" margin-top="true">Nåværende tredje og fjerde ledd blir nye annet og tredje ledd.</article></section><section class="section" data-name="kapIX" id="kapittel-9" data-lovdata-URL="LTI/lov/2007-06-15-36/KAPITTEL_9"><h2 data-text-align="center">IX</h2><article class="legalP" id="kapittel-9-ledd-1">I lov 18. mai 1979 nr. 18 om foreldelse av fordringer (foreldelsesloven) skal § 9 nr. 2 annet punktum bokstav a lyde:<ul class="defaultList"><li data-li-identifier="(a)" data-name="(a)"><article class="listArticle" id="kapittel-9-ledd-1-punkt-1"><article class="legalP" id="kapittel-9-ledd-1-punkt-1-ledd-1">skaden er voldt i ervervsvirksomhet eller dermed likestilt virksomhet, eller er voldt mens skadelidte er under 18 år, og</article></article></li></ul></article></section><section class="section" data-name="kapX" id="kapittel-10" data-lovdata-URL="LTI/lov/2007-06-15-36/KAPITTEL_10"><h2 data-text-align="center">X</h2><article class="legalP" id="kapittel-10-ledd-1">Loven trer i kraft straks. Endringen av forbrukerkjøpsloven §§ 18 og 18 a i del I og endringen i del VI trer likevel i kraft fra den tid Kongen bestemmer.</article><article class="legalP" id="kapittel-10-ledd-2">Kongen kan gi nærmere overgangsregler.</article></section></main></body></html>