<!DOCTYPE html><html lang="no"><head><title>Lov om endringer i lov 15. juni 2001 nr. 53 om erstatning ved pasientskader mv. (pasientskadeloven) m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2007-06-29-78</dd><dt class="dokid">DokumentID</dt><dd class="dokid">LTI/lov/2007-06-29-78</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 6 s 789</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1999-07-02-64</li><li>lov/2001-06-15-53</li><li>lov/2005-06-17-90</li></ul></dd><dt class="dateOfPublication">Kunngjort</dt><dd class="dateOfPublication">2007-06-29</dd><dt class="journalNumber">Journalnummer</dt><dd class="journalNumber">2007-0256</dd><dt class="titleShort">Korttittel</dt><dd class="titleShort">Endringslov til pasientskadeloven mv.</dd><dt class="title">Tittel</dt><dd class="title">Lov om endringer i lov 15. juni 2001 nr. 53 om erstatning ved pasientskader mv. (pasientskadeloven) m.m.</dd><dt class="miscInformation">Annet om dokumentet</dt><dd class="miscInformation">Ot.prp.nr.103 (2005–2006), Innst.O.nr.46 (2006–2007) og Besl.O.nr.57 (2006–2007). Odels- og lagtingsvedtak hhv. 6. og 29. mars 2007. Fremmet av Helse- og omsorgsdepartementet.</dd><dt class="refid">RefID</dt><dd class="refid">lov/2007-06-29-78</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 15. juni 2001 nr. 53 om erstatning ved pasientskader mv. (pasientskadeloven) m.m.<ul class="tocSubUl"><li>I<ul class="tocSubUl"><li>§ 6. Norsk Pasientskadeerstatning</li><li>§ 6 a. Egenandel</li><li>§ 7. Plikt til å betale tilskudd til Norsk Pasientskadeerstatning for den offentlige helsetjenesten</li><li>§ 8. Plikt for den som yter helsehjelp utenfor den offentlige helsetjenesten til å melde fra og yte tilskudd til Norsk Pasientskadeerstatning</li><li>§ 8 a. Forskrift om forsikring av ansvar for pasientskade</li><li>§ 9. Fremsetting av krav</li><li>§ 11. Advokatbistand</li><li>§ 18. Domstolsprøving</li></ul></li><li>II<ul class="tocSubUl"><li>§ 20. Plikter etter pasientskadeloven</li></ul></li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/lov/2007-06-29-78" id="dokument"><h1>Lov om endringer i lov 15. juni 2001 nr. 53 om erstatning ved pasientskader mv. (pasientskadeloven) m.m.</h1><article class="defaultP" data-text-size="small">Endringer i følgende andre lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 2. juli 1999 nr. 64 om helsepersonell m.v. (helsepersonelloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 17. juni 2005 nr. 90 om mekling og rettergang i sivile tvister (tvisteloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2007-06-29-78/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 15. juni 2001 nr. 53 om erstatning ved pasientskader mv. (pasientskadeloven) gjøres følgende endringer:</article> <article class="defaultP" margin-top="true">§ 4 tredje ledd skal lyde:</article><article class="legalP" id="kapittel-1-ledd-2">Loven er ikke til hinder for at erstatningskrav gjøres gjeldende overfor andre enn Norsk Pasientskadeerstatning. Krav som kan fremmes etter loven her, kan likevel ikke fremmes mot staten, regionale helseforetak, helseforetak, fylkeskommuner og kommuner. Regress kan bare kreves mot den som selv har voldt skaden forsettlig eller som har unnlatt å betale tilskudd etter § 8.</article> <article class="defaultP" margin-top="true">§ 5 tredje punktum skal lyde:</article><article class="legalP" id="kapittel-1-ledd-3">Slik melding avbryter ikke foreldelsesfristen av erstatningskrav mot andre enn Norsk Pasientskadeerstatning.</article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-1"><span class="futureLegalArticleHeader">§ 6. <span class="legalArticleTitle">Norsk Pasientskadeerstatning</span></span><article class="legalP" id="kapittel-1-foreslåttparagraf-1-ledd-1">Norsk Pasientskadeerstatning er ansvarlig for skade som kan kreves erstattet etter loven her.</article><article class="legalP" id="kapittel-1-foreslåttparagraf-1-ledd-2">Kongen organiserer og fastsetter nærmere forskrifter om Norsk Pasientskadeerstatning.</article></article> <article class="defaultP" margin-top="true">Ny § 6 a skal lyde:</article><article class="futureLegalArticle" data-name="§6a" id="kapittel-1-foreslåttparagraf-2"><span class="futureLegalArticleHeader">§ 6 a. <span class="legalArticleTitle">Egenandel</span></span><article class="legalP" id="kapittel-1-foreslåttparagraf-2-ledd-1">Kongen kan i forskrift bestemme at skadevolderen skal betale en egenandel i de tilfeller der det tilkjennes erstatning.</article></article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-3"><span class="futureLegalArticleHeader">§ 7. <span class="legalArticleTitle">Plikt til å betale tilskudd til Norsk Pasientskadeerstatning for den offentlige helsetjenesten</span></span><article class="legalP" id="kapittel-1-foreslåttparagraf-3-ledd-1">Staten, regionale helseforetak , fylkeskommuner og kommuner yter tilskudd til Norsk Pasientskadeerstatning for å dekke erstatning for pasientskader voldt i den offentlige helsetjenesten, samt bidrag til driften i samsvar med forskrift gitt av Kongen.</article><article class="legalP" id="kapittel-1-foreslåttparagraf-3-ledd-2">Til den offentlige helsetjenesten regnes virksomheten til staten, de regionale helseforetakene, helseforetakene, fylkeskommunene eller kommunene. Det samme gjelder virksomhet som drives på oppdrag av eller med driftstilskudd fra noen av disse. Kongen kan i forskrift presisere hva som skal regnes til den offentlige helsetjenesten, herunder gjøre unntak fra første og annet punktum.</article></article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-4"><span class="futureLegalArticleHeader">§ 8. <span class="legalArticleTitle">Plikt for den som yter helsehjelp utenfor den offentlige helsetjenesten til å melde fra og yte tilskudd til Norsk Pasientskadeerstatning</span></span><article class="legalP" id="kapittel-1-foreslåttparagraf-4-ledd-1">Den som utenfor den offentlige helsetjenesten yter helsehjelp som nevnt i § 1, skal melde fra og yte tilskudd til Norsk Pasientskadeerstatning for å dekke erstatning for pasientskader voldt utenfor den offentlige helsetjenesten samt bidrag til driften.</article><article class="legalP" id="kapittel-1-foreslåttparagraf-4-ledd-2">Nærmere bestemmelser om melde- og tilskuddsplikten, om registrering av meldingene og om tilskuddsordningen fastsettes av Kongen i forskrift, herunder kan det fastsettes fritak fra plikten etter første ledd.</article><article class="legalP" id="kapittel-1-foreslåttparagraf-4-ledd-3">Den som forsettlig unnlater å oppfylle plikten til å melde fra eller plikten til å betale tilskudd til Norsk Pasientskadeerstatning, straffes med bøter eller fengsel inntil 3 måneder. Det samme gjelder den som i meldingen gir feil opplysninger slik at det betales for lavt tilskudd.</article></article> <article class="defaultP" margin-top="true">Ny § 8 a skal lyde:</article><article class="futureLegalArticle" data-name="§8a" id="kapittel-1-foreslåttparagraf-5"><span class="futureLegalArticleHeader">§ 8 a. <span class="legalArticleTitle">Forskrift om forsikring av ansvar for pasientskade</span></span><article class="legalP" id="kapittel-1-foreslåttparagraf-5-ledd-1">Kongen kan i forskrift fastsette at tjenesteytere eller nærmere angitte grupper av tjenesteytere kan eller skal tegne forsikring til dekning av ansvaret etter loven her i stedet for at Norsk Pasientskadeerstatning er ansvarlig.</article><article class="legalP" id="kapittel-1-foreslåttparagraf-5-ledd-2">Forskriften kan ha nærmere bestemmelser om blant annet:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-ledd-2-punkt-1"><article class="legalP" id="kapittel-1-foreslåttparagraf-5-ledd-2-punkt-1-ledd-1">krav til forsikringsgiver og forsikringsvilkår,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-ledd-2-punkt-2"><article class="legalP" id="kapittel-1-foreslåttparagraf-5-ledd-2-punkt-2-ledd-1">godkjenning av forsikringsgivere og forsikringsvilkår,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-5-ledd-2-punkt-3"><article class="legalP" id="kapittel-1-foreslåttparagraf-5-ledd-2-punkt-3-ledd-1">mulighet for ansvarsbegrensning i forsikringen og dekning og fordeling av tapet dersom forsikringsplikten ikke er overholdt eller forsikringen viser seg utilstrekkelig, herunder at tapet skal dekkes av de godkjente forsikringsgiverne i fellesskap,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-5-ledd-2-punkt-4"><article class="legalP" id="kapittel-1-foreslåttparagraf-5-ledd-2-punkt-4-ledd-1">plikt for forsikringsgivere til å bidra til dekning av Pasientskadenemndas driftsutgifter,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-5-ledd-2-punkt-5"><article class="legalP" id="kapittel-1-foreslåttparagraf-5-ledd-2-punkt-5-ledd-1">bortfall av eller reduksjon i tilskuddsplikt etter § 7 og bortfall av melde- og tilskuddsplikt etter § 8,</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-5-ledd-2-punkt-6"><article class="legalP" id="kapittel-1-foreslåttparagraf-5-ledd-2-punkt-6-ledd-1">hvem som skal behandle krav om erstatning,</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-5-ledd-2-punkt-7"><article class="legalP" id="kapittel-1-foreslåttparagraf-5-ledd-2-punkt-7-ledd-1">fremsetting av krav og saksbehandling, herunder om avgjørelse av erstatningskrav og utbetaling av erstatning,</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-5-ledd-2-punkt-8"><article class="legalP" id="kapittel-1-foreslåttparagraf-5-ledd-2-punkt-8-ledd-1">dekning av advokatutgifter,</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-5-ledd-2-punkt-9"><article class="legalP" id="kapittel-1-foreslåttparagraf-5-ledd-2-punkt-9-ledd-1">mulighet for å anmode Pasientskadenemnda om å overta behandlingen av en sak som ikke er ferdigbehandlet når det er gått to år fra kravet ble meldt,</article></article></li><li data-li-identifier="j)" data-name="j)"><article class="listArticle" id="kapittel-1-foreslåttparagraf-5-ledd-2-punkt-10"><article class="legalP" id="kapittel-1-foreslåttparagraf-5-ledd-2-punkt-10-ledd-1">klagerett og domstolsprøving,</article></article></li><li data-li-identifier="k)" data-name="k)"><article class="listArticle" id="kapittel-1-foreslåttparagraf-5-ledd-2-punkt-11"><article class="legalP" id="kapittel-1-foreslåttparagraf-5-ledd-2-punkt-11-ledd-1">hvem som er ansvarlig ved overgang mellom Norsk Pasientskadeerstatnings ansvar og forsikringsdekning og mellom forsikringsgivere, og</article></article></li><li data-li-identifier="l)" data-name="l)"><article class="listArticle" id="kapittel-1-foreslåttparagraf-5-ledd-2-punkt-12"><article class="legalP" id="kapittel-1-foreslåttparagraf-5-ledd-2-punkt-12-ledd-1">regress.</article></article></li></ul></article><article class="legalP" id="kapittel-1-foreslåttparagraf-5-ledd-3">Den som forsettlig unnlater å oppfylle forsikringsplikt fastsatt i medhold av første ledd, straffes med bøter eller fengsel inntil 3 måneder.</article></article> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" id="kapittel-1-foreslåttparagraf-6"><span class="futureLegalArticleHeader">§ 9. <span class="legalArticleTitle">Fremsetting av krav</span></span><article class="legalP" id="kapittel-1-foreslåttparagraf-6-ledd-1">Krav om erstatning for pasientskade meldes skriftlig til Norsk Pasientskadeerstatning. Norsk Pasientskadeerstatning kan i særlige tilfelle tillate at krav om erstatning meldes muntlig. Fremsettes kravet overfor helsepersonell eller helseinstitusjon, skal kravet meldes videre til Norsk Pasientskadeerstatning.</article></article> <article class="defaultP" margin-top="true">§ 10 første ledd skal lyde:</article><article class="legalP" id="kapittel-1-ledd-4">Norsk Pasientskadeerstatning utreder saken.</article> <article class="defaultP" margin-top="true">§ 11 skal lyde:</article><article class="futureLegalArticle" data-name="§11" id="kapittel-1-foreslåttparagraf-7"><span class="futureLegalArticleHeader">§ 11. <span class="legalArticleTitle">Advokatbistand</span></span><article class="legalP" id="kapittel-1-foreslåttparagraf-7-ledd-1">Pasientens utgifter til advokathjelp dekkes dersom Norsk Pasientskadeerstatning har truffet vedtak om det, eller utgiftene må regnes som tap som følge av skaden. Pasienten kan kreve forhåndsavgjørelse om hvilke advokatutgifter som vil bli dekket.</article></article> <article class="defaultP" margin-top="true">§ 12 annet ledd oppheves.</article> <article class="defaultP" margin-top="true">§ 15 første ledd første punktum skal lyde:</article><article class="legalP" id="kapittel-1-ledd-5">Enkeltvedtak som nevnt i § 14 annet punktum kan påklages til Pasientskadenemnda av den som krever erstatning etter loven her.</article> <article class="defaultP" margin-top="true">§ 16 fjerde ledd skal lyde:</article><article class="legalP" id="kapittel-1-ledd-6">Pasientskadenemndas virksomhet dekkes i samsvar med forskrift gitt av Kongen, ved bidrag fra Norsk Pasientskadeerstatning.</article> <article class="defaultP" margin-top="true">§ 17 annet ledd annet punktum skal lyde:</article><article class="legalP" id="kapittel-1-ledd-7">Forvaltningsloven § 11 d om muntlige konferanser med saksbehandleren gjelder tilsvarende.</article> <article class="defaultP" margin-top="true">§ 17 femte ledd annet punktum oppheves.</article> <article class="defaultP" margin-top="true">§ 18 skal lyde:</article><article class="futureLegalArticle" data-name="§18" id="kapittel-1-foreslåttparagraf-8"><span class="futureLegalArticleHeader">§ 18. <span class="legalArticleTitle">Domstolsprøving</span></span><article class="legalP" id="kapittel-1-foreslåttparagraf-8-ledd-1">Den som krever erstatning etter loven her, kan bringe saken inn for domstolene når endelig vedtak i Pasientskadenemnda foreligger. Søksmål reises mot Pasientskadenemnda. Andre kan ikke bringe saken inn for domstolene.</article><article class="legalP" id="kapittel-1-foreslåttparagraf-8-ledd-2">Søksmål må reises innen fire måneder fra det tidspunkt underretning om endelig vedtak i Pasientskadenemnda er kommet fram til vedkommende. Når denne fristen er ute uten at søksmål er reist, har vedtaket samme virkning som rettskraftig dom, og kan fullbyrdes etter reglene for dommer.</article></article></section><section class="section" data-name="kapII" id="kapittel-2" data-lovdata-URL="LTI/lov/2007-06-29-78/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 2. juli 1999 nr. 64 om helsepersonell m.v. (helsepersonelloven) skal § 20 lyde:</article><article class="futureLegalArticle" data-name="§20" id="kapittel-2-foreslåttparagraf-1"><span class="futureLegalArticleHeader">§ 20. <span class="legalArticleTitle">Plikter etter pasientskadeloven</span></span><article class="legalP" id="kapittel-2-foreslåttparagraf-1-ledd-1">Den som utenfor den offentlige helsetjenesten yter helsehjelp som nevnt i pasientskadeloven § 1, skal melde fra og yte tilskudd til Norsk Pasientskadeerstatning etter pasientskadeloven § 8.</article></article></section><section class="section" data-name="kapIII" id="kapittel-3" data-lovdata-URL="LTI/lov/2007-06-29-78/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 17. juni 2005 nr. 90 om mekling og rettergang i sivile tvister (tvisteloven) § 37-3 gjøres følgende endring:</article><article class="legalP" id="kapittel-3-ledd-2">I nr. 16 skal endringen i lov 15. juni 2001 nr. 53 om erstatning ved pasientskader mv. oppheves.</article></section><section class="section" data-name="kapIV" id="kapittel-4" data-lovdata-URL="LTI/lov/2007-06-29-78/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Loven gjelder fra den tid Kongen bestemmer.</article></section></main></body></html>