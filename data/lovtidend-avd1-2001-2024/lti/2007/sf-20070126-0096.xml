<!DOCTYPE html><html lang="no"><head><title>Forskrift om endring i forskrift om krav til byggverk og produkter til byggverk (TEK).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-01-26-96</dd><dt class="dokid">DokumentID</dt><dd class="dokid">LTI/forskrift/2007-01-26-96</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 2 s 290</dd><dt class="dateInForce">I kraft fra</dt><dd class="dateInForce">2007-02-01, 2007-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-01-22-33</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§6</li><li>lov/1985-06-14-77/§77</li><li>lov/1985-06-14-77/§81</li><li>lov/1985-06-14-77/§82</li><li>lov/1985-06-14-77/§84</li><li>lov/1985-06-14-77/§106a</li></ul></dd><dt class="dateOfPublication">Kunngjort</dt><dd class="dateOfPublication">2007-01-30</dd><dt class="journalNumber">Journalnummer</dt><dd class="journalNumber">2007-0092</dd><dt class="titleShort">Korttittel</dt><dd class="titleShort">Endr. i forskrift om krav til byggverk – TEK</dd><dt class="title">Tittel</dt><dd class="title">Forskrift om endring i forskrift om krav til byggverk og produkter til byggverk (TEK).</dd><dt class="miscInformation">Annet om dokumentet</dt><dd class="miscInformation">Fastsatt av Kommunal- og regionaldepartementet 26. januar 2007 med hjemmel i plan- og bygningslov 14. juni 1985 nr. 77 § 6, § 77, § 81, § 82, § 84 og § 106a. Gjennomfører delvis EØS-avtalen vedlegg IV nr. 17 (direktiv 2002/91/EF).</dd><dt class="refid">RefID</dt><dd class="refid">forskrift/2007-01-26-96</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om krav til byggverk og produkter til byggverk (TEK).<ul class="tocSubUl"><li>I<ul class="tocSubUl"><li>§ 3-4. Bebygd areal (BYA)</li><li>§ 3-5. Prosent bebygd areal (%-BYA)</li><li>§ 3-6. Bruksareal (BRA)</li><li>§ 3-7. Prosent bruksareal (%-BRA)</li><li>§ 3-10. Bygningers høyde</li><li>§ 8-2. Energikrav</li><li>§ 8-21. Krav til energieffektivitet</li><li>§ 8-22. Energiforsyning</li><li>§ 8-23. Fjernvarme</li><li>§ 10-42. Forsterket lydoverføring</li><li>§ 11-1. Vannforsynings- og avløpsanlegg</li><li>§ 11-2. Vannforsyningsanlegg</li><li>§ 11-21. Ledningsnett for vannforsyning</li><li>§ 11-3. Avløpsanlegg</li><li>§ 11-31. Ledningsnett for avløp</li><li>§ 11-4. Kommunale vilkår ved opparbeidingsplikt etter pbl. § 67</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-01-26-96" id="dokument"><h1>Forskrift om endring i forskrift om krav til byggverk og produkter til byggverk (TEK).</h1><section class="section" data-name="kapI" id="kapittel-1" data-lovdata-URL="LTI/forskrift/2007-01-26-96/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. januar 1997 nr. 33 om krav til byggverk og produkter til byggverk (TEK) gjøres følgende endringer:</article> <article class="defaultP" margin-top="true">§ 1-2 annet ledd skal lyde:</article><article class="legalP" id="kapittel-1-ledd-2">For fritidsbolig med én bruksenhet gjelder kun forskriftens kapittel I til og med VII, § 8-1, § 8-2, § 8-21, § 8-22, § 8-37, § 8-5, § 8-51 tredje ledd, § 9-2 første og annet ledd, § 9-22, § 9-5, § 9-52, samt kapittel XI og XII.</article> <article class="defaultP" margin-top="true">§ 3-2 skal lyde:</article><article class="legalP" id="kapittel-1-ledd-3">Grad av utnytting kan fastsettes i bestemmelsene til kommuneplanens arealdel, reguleringsplan eller bebyggelsesplan.</article><article class="legalP" id="kapittel-1-ledd-4">Det skal angis en eller flere av følgende beregningsmåter:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">Bebygd areal (BYA)</article></article></li><li data-li-identifier="b)" data-name="b)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">Prosent bebygd areal (%-BYA)</article></article></li><li data-li-identifier="c)" data-name="c)"><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">Bruksareal (BRA)</article></article></li><li data-li-identifier="d)" data-name="d)"><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1">Prosent bruksareal (%-BRA).</article></article></li></ul></article> <article class="defaultP" margin-top="true">§ 3-4, § 3-5, § 3-6 og ny § 3-7 skal lyde:</article><article class="futureLegalArticle" data-name="§3-4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-4</span>. <span class="legalArticleTitle">Bebygd areal (BYA)</span></span><article class="legalP" id="kapittel-1-foreslåttparagraf-1-ledd-1">Bebygd areal for bebyggelse på en tomt angis i m<sup>2</sup> og skrives BYA=00 m<sup>2</sup> .</article><article class="legalP" id="kapittel-1-foreslåttparagraf-1-ledd-2">Bebygd areal beregnes med utgangspunkt i Norsk Standard 3940, dog slik at parkeringsarealet inngår i beregningsgrunnlaget etter § 3-12.</article></article><article class="futureLegalArticle" data-name="§3-5" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-5</span>. <span class="legalArticleTitle">Prosent bebygd areal (%-BYA)</span></span><article class="legalP" id="kapittel-1-foreslåttparagraf-2-ledd-1">Prosent bebygd areal angir forholdet mellom bebygd areal etter § 3-4 og tomtearealet. Prosent bebygd areal skrives %-BYA=00%.</article></article><article class="futureLegalArticle" data-name="§3-6" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-6</span>. <span class="legalArticleTitle">Bruksareal (BRA)</span></span><article class="legalP" id="kapittel-1-foreslåttparagraf-3-ledd-1">Bruksareal for bebyggelse på en tomt angis i m<sup>2</sup> og skrives BRA=00 m<sup>2</sup> .</article><article class="legalP" id="kapittel-1-foreslåttparagraf-3-ledd-2">Bruksareal beregnes med utgangspunkt i Norsk Standard 3940, dog slik at parkeringsarealet inngår i beregningsgrunnlaget etter § 3-12. I tillegg gjelder følgende:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-2-punkt-1"><article class="legalP" id="kapittel-1-foreslåttparagraf-3-ledd-2-punkt-1-ledd-1">For bygninger med etasjehøyde over 3,0 m, beregnes bruksareal som om det var lagt et horisontalplan for hver 3. m. Det kan fastsettes i bestemmelsene til arealplan at bruksarealet skal regnes uten tillegg for tenkte plan.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-2-punkt-2"><article class="legalP" id="kapittel-1-foreslåttparagraf-3-ledd-2-punkt-2-ledd-1">For bruksareal under terreng, se § 3-8.</article></article></li></ul></article></article><article class="futureLegalArticle" data-name="§3-7" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 3-7</span>. <span class="legalArticleTitle">Prosent bruksareal (%-BRA)</span></span><article class="legalP" id="kapittel-1-foreslåttparagraf-4-ledd-1">Prosent bruksareal angir forholdet mellom bruksareal etter § 3-6 og tomtearealet. Prosent bruksareal skrives %-BRA=00%.</article></article> <article class="defaultP" margin-top="true">Nåværende § 3-7 og § 3-8 blir § 3-8 og § 3-9.</article> <article class="defaultP" margin-top="true">Ny § 3-10 skal lyde:</article><article class="futureLegalArticle" data-name="§3-10" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 3-10</span>. <span class="legalArticleTitle">Bygningers høyde</span></span><article class="legalP" id="kapittel-1-foreslåttparagraf-5-ledd-1">Gesims- og mønehøyde angis med kotetall eller i meter fra planert terreng. Høyder måles som i § 4-2. Avvik fra høydebestemmelsene i plan- og bygningsloven § 70 nr. 1 må fastsettes i den enkelte plan. Kommunen kan i bestemmelsene til plan fastsette høyder for ulike deler av bygning.</article></article> <article class="defaultP" margin-top="true">Nåværende § 3-10 og § 3-11 blir § 3-11 og § 3-12.</article> <article class="defaultP" margin-top="true">§ 4-2 skal lyde:</article><article class="legalP" id="kapittel-1-ledd-5">Gesimshøyde er høyde til skjæringen mellom ytterveggens ytre flate og takflaten. Hvor taket er forsynt med en ark eller en brystning som stikker mer enn 0,3 m opp over takflaten ved brystningen, regnes høyden til toppen av arken eller brystningen. Gesimshøyde måles i forhold til planert terrengs gjennomsnittsnivå rundt bygningen.</article><article class="legalP" id="kapittel-1-ledd-6">Mønehøyde er høyde fra overkant møne til planert terrengs gjennomsnittsnivå rundt bygningen.</article><article class="legalP" id="kapittel-1-ledd-7">Høyde som beskrevet i plan- og bygningsloven § 70 nr. 2 er gjennomsnittlig gesimshøyde for fasaden mot vedkommende nabogrense.</article><article class="legalP" id="kapittel-1-ledd-8">Kommunen kan i planbestemmelsene fastsette at høyder skal måles i forhold til planert terreng, gatenivå eller en nærmere fastsatt kotehøyde.</article><article class="legalP" id="kapittel-1-ledd-9">For bygning som går gjennom et kvartal, bestemmer kommunen hvilke høyder som skal brukes for de ulike deler av bygningen. Det samme gjelder for hjørnebygninger og for byggverk med meget stort areal eller uvanlig form.</article> <article class="defaultP" margin-top="true">§ 7-32 nr. 2 første ledd 2. punktum skal lyde:</article><article class="legalP" id="kapittel-1-ledd-10">Byggverk i pålitelighetsklasse 4 skal ikke plasseres i skredfarlig område.</article> <article class="defaultP" margin-top="true">§ 7-41 nr. 3 fjerde ledd 4. punktum skal lyde:</article><article class="legalP" id="kapittel-1-ledd-11">Nivåforskjeller i kommunikasjonsvei og trapper skal ha sikker avgrensning, være tydelig merket og ha solid håndlist på begge sider.</article> <article class="defaultP" margin-top="true">§ 8-2 skal lyde:</article><article class="futureLegalArticle" data-name="§8-2" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 8-2</span>. <span class="legalArticleTitle">Energikrav</span></span><article class="legalP" id="kapittel-1-foreslåttparagraf-6-ledd-1">Byggverk skal utføres slik at det fremmer lavt energibehov. Byggverk skal lokaliseres, plasseres og/eller utformes med hensyn til energieffektivitet, avhengig av lokale forhold.</article></article> <article class="defaultP" margin-top="true">§ 8-21, § 8-22 og § 8-23 skal lyde:</article><article class="futureLegalArticle" data-name="§8-21" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 8-21</span>. <span class="legalArticleTitle">Krav til energieffektivitet</span></span><article class="legalP" id="kapittel-1-foreslåttparagraf-7-ledd-1">Bygning skal være så energieffektiv at den enten tilfredsstiller de krav som er angitt til energitiltak under bokstav a eller kravene til samlet netto energibehov (rammekrav) som angitt under bokstav b. Minstekrav i bokstav c skal uansett ikke overskrides.</article><article class="legalP" id="kapittel-1-foreslåttparagraf-7-ledd-2">For beregning av bruksareal (BRA) legges definisjonene i NS 3940 til grunn.</article><article class="legalP" id="kapittel-1-foreslåttparagraf-7-ledd-3">For helårsbolig med laftet yttervegg gjelder kun bokstav c.</article><article class="legalP" id="kapittel-1-foreslåttparagraf-7-ledd-4">For fritidsbolig under 150 m<sup>2</sup> BRA og fritidsbolig med laftede yttervegger gjelder kun bokstav c. For fritidsbolig under 50 m<sup>2</sup> BRA gjelder ikke § 8-21.</article></article> <article class="defaultP" margin-top="true">a) <i>Energitiltak</i></article><article class="legalP" id="kapittel-1-ledd-12">Energitiltak i bygning skal tilfredsstille følgende nivå:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-12-punkt-1"><article class="legalP" id="kapittel-1-ledd-12-punkt-1-ledd-1">Samlet glass-, vindus- og dørareal: maksimalt 20% av bygningens oppvarmede bruksareal (BRA).</article></article></li><li data-li-identifier="-" data-name="-"><article class="listArticle" id="kapittel-1-ledd-12-punkt-2"><article class="legalP" id="kapittel-1-ledd-12-punkt-2-ledd-1">U-verdi yttervegg: 0,18 W/m<sup>2</sup> K.</article></article></li><li data-li-identifier="-" data-name="-"><article class="listArticle" id="kapittel-1-ledd-12-punkt-3"><article class="legalP" id="kapittel-1-ledd-12-punkt-3-ledd-1">U-verdi tak: 0,13 W/m<sup>2</sup> K.</article></article></li><li data-li-identifier="-" data-name="-"><article class="listArticle" id="kapittel-1-ledd-12-punkt-4"><article class="legalP" id="kapittel-1-ledd-12-punkt-4-ledd-1">U-verdi gulv på grunn og mot det fri: 0,15 W/m<sup>2</sup> K.</article></article></li><li data-li-identifier="-" data-name="-"><article class="listArticle" id="kapittel-1-ledd-12-punkt-5"><article class="legalP" id="kapittel-1-ledd-12-punkt-5-ledd-1">U-verdi glass/vinduer/dører: 1,2 W/m<sup>2</sup> K som gjennomsnittsverdi inkludert karm/ramme.</article></article></li><li data-li-identifier="-" data-name="-"><article class="listArticle" id="kapittel-1-ledd-12-punkt-6"><article class="legalP" id="kapittel-1-ledd-12-punkt-6-ledd-1">Normalisert kuldebroverdi skal ikke overstige 0,03 W/m<sup>2</sup> K for småhus og 0,06 W/m<sup>2</sup> K for øvrige bygg, der m<sup>2</sup> angis i oppvarmet BRA.</article></article></li><li data-li-identifier="-" data-name="-"><article class="listArticle" id="kapittel-1-ledd-12-punkt-7"><article class="legalP" id="kapittel-1-ledd-12-punkt-7-ledd-1">Lufttetthet: 1,5 luftvekslinger pr. time ved 50 Pa trykkforskjell. For småhus gjelder 2,5 luftvekslinger pr. time ved 50 Pa trykkforskjell.</article></article></li><li data-li-identifier="-" data-name="-"><article class="listArticle" id="kapittel-1-ledd-12-punkt-8"><article class="legalP" id="kapittel-1-ledd-12-punkt-8-ledd-1">Årsmidlere temperaturvirkningsgrad for varmegjenvinner i ventilasjonsanlegg: 70%.</article></article></li><li data-li-identifier="-" data-name="-"><article class="listArticle" id="kapittel-1-ledd-12-punkt-9"><article class="legalP" id="kapittel-1-ledd-12-punkt-9-ledd-1">Spesifikk vifteeffekt i ventilasjonsanlegg, SFP-faktor (specific fan power): <ul class="defaultList"><li data-li-identifier="-" data-name="-"><article class="listArticle" id="kapittel-1-ledd-12-punkt-9-ledd-1-punkt-1"><article class="legalP" id="kapittel-1-ledd-12-punkt-9-ledd-1-punkt-1-ledd-1">næringsbygg 2/1 kW/m<sup>3</sup> s (dag/natt)</article></article></li><li data-li-identifier="-" data-name="-"><article class="listArticle" id="kapittel-1-ledd-12-punkt-9-ledd-1-punkt-2"><article class="legalP" id="kapittel-1-ledd-12-punkt-9-ledd-1-punkt-2-ledd-1">bolig 2,5 kW/m<sup>3</sup> s (hele døgnet).</article></article></li></ul></article></article></li><li data-li-identifier="-" data-name="-"><article class="listArticle" id="kapittel-1-ledd-12-punkt-10"><article class="legalP" id="kapittel-1-ledd-12-punkt-10-ledd-1">Automatisk utvendig solskjermingsutstyr eller andre tiltak for å oppfylle krav til termisk komfort uten bruk av lokalkjøling.</article></article></li><li data-li-identifier="-" data-name="-"><article class="listArticle" id="kapittel-1-ledd-12-punkt-11"><article class="legalP" id="kapittel-1-ledd-12-punkt-11-ledd-1">Natt- og helgesenking av innetemperatur til 19 °C for de bygningstyper der det kan skilles mellom natt, dag og helgedrift. Idrettsbygg skal ha natt- og helgesenking av innetemperatur til 17 °C.</article></article></li></ul></article><article class="legalP" id="kapittel-1-ledd-13">Det er tillatt å fravike et eller flere av energitiltakene, dersom kompenserende tiltak gjør at bygningens energibehov ikke økes.</article> <article class="defaultP" margin-top="true">b) <i>Samlet netto energibehov</i></article><article class="legalP" id="kapittel-1-ledd-14">Samlet netto energibehov for bygningen skal ikke være større enn: <table><thead><tr><th data-text-align="left" data-vertical-align="top"><i>Bygningskategori</i></th><th data-text-align="center" data-vertical-align="top"><i>Rammekrav kWh/m<sup>2</sup> oppvarmet BRA år</i></th></tr></thead><tbody><tr><td data-text-align="left" data-vertical-align="top">Småhus</td><td data-text-align="center" data-vertical-align="top">125 + 1600/oppvarmet BRA</td></tr><tr><td data-text-align="left" data-vertical-align="top">Boligblokk</td><td data-text-align="center" data-vertical-align="top">120</td></tr><tr><td data-text-align="left" data-vertical-align="top">Barnehager</td><td data-text-align="center" data-vertical-align="top">150</td></tr><tr><td data-text-align="left" data-vertical-align="top">Kontorbygg</td><td data-text-align="center" data-vertical-align="top">165</td></tr><tr><td data-text-align="left" data-vertical-align="top">Skolebygg</td><td data-text-align="center" data-vertical-align="top">135</td></tr><tr><td data-text-align="left" data-vertical-align="top">Universitet/høyskole</td><td data-text-align="center" data-vertical-align="top">180</td></tr><tr><td data-text-align="left" data-vertical-align="top">Sykehus</td><td data-text-align="center" data-vertical-align="top">325</td></tr><tr><td data-text-align="left" data-vertical-align="top">Sykehjem</td><td data-text-align="center" data-vertical-align="top">235</td></tr><tr><td data-text-align="left" data-vertical-align="top">Hoteller</td><td data-text-align="center" data-vertical-align="top">240</td></tr><tr><td data-text-align="left" data-vertical-align="top">Idrettsbygg</td><td data-text-align="center" data-vertical-align="top">185</td></tr><tr><td data-text-align="left" data-vertical-align="top">Forretningsbygg</td><td data-text-align="center" data-vertical-align="top">235</td></tr><tr><td data-text-align="left" data-vertical-align="top">Kulturbygg</td><td data-text-align="center" data-vertical-align="top">180</td></tr><tr><td data-text-align="left" data-vertical-align="top">Lett industri, verksteder</td><td data-text-align="center" data-vertical-align="top">185</td></tr></tbody></table></article><article class="legalP" id="kapittel-1-ledd-15">Det skal benyttes faste og standardiserte verdier for bruksavhengige data, samt gjennomsnittlige klimadata for hele landet.</article><article class="legalP" id="kapittel-1-ledd-16">I kombinasjonsbygg gjelder rammekravene for bygningskategoriene tilsvarende for de respektive arealene.</article> <article class="defaultP" margin-top="true">c) <i>Minstekrav</i></article><article class="legalP" id="kapittel-1-ledd-17">Følgende minstekrav skal ikke overskrides: <table><thead><tr><th data-text-align="left" data-vertical-align="top" /><th data-text-align="left" data-vertical-align="top"><i>U-verdi yttervegg,<br />W/m<sup>2</sup> K</i></th><th data-text-align="left" data-vertical-align="top"><i>U-verdi tak,<br />W/m<sup>2</sup> K</i></th><th data-text-align="left" data-vertical-align="top"><i>U-verdi gulv på grunn og mot det fri,<br />W/m<sup>2</sup> K</i></th><th data-text-align="left" data-vertical-align="top"><i>U-verdi vindu,<br />W/m<sup>2</sup> K</i></th><th data-text-align="left" data-vertical-align="top"><i>Lufttetthet, luftvekslinger pr. time ved 50 Pa trykkforskjell</i></th></tr></thead><tbody><tr><td data-text-align="left" data-vertical-align="top">Bygning</td><td data-text-align="left" data-vertical-align="top">0,22</td><td data-text-align="left" data-vertical-align="top">0,18</td><td data-text-align="left" data-vertical-align="top">0,18</td><td data-text-align="left" data-vertical-align="top">1,6</td><td data-text-align="left" data-vertical-align="top">3,0</td></tr></tbody></table></article><article class="legalP" id="kapittel-1-ledd-18">For bygning med laftede yttervegger gjelder følgende minstekrav: <table><thead><tr><th data-text-align="left" data-vertical-align="top" /><th data-text-align="left" data-vertical-align="top"><i>U-verdi yttervegg,<br />W/m<sup>2</sup> K</i></th><th data-text-align="left" data-vertical-align="top"><i>U-verdi tak,<br />W/m<sup>2</sup> K</i></th><th data-text-align="left" data-vertical-align="top"><i>U-verdi gulv på grunn og mot det fri,<br />W/m<sup>2</sup> K</i></th><th data-text-align="left" data-vertical-align="top"><i>U-verdi vindu,<br />W/m<sup>2</sup> K</i></th><th data-text-align="left" data-vertical-align="top"><i>Lufttetthet, luftvekslinger pr. time ved 50 Pa trykkforskjell</i></th></tr></thead><tbody><tr><td data-text-align="left" data-vertical-align="top">Bygning med laftede yttervegger</td><td data-text-align="left" data-vertical-align="top">0,60</td><td data-text-align="left" data-vertical-align="top">0,13</td><td data-text-align="left" data-vertical-align="top">0,15</td><td data-text-align="left" data-vertical-align="top">1,4</td><td data-text-align="left" data-vertical-align="top">–</td></tr><tr><td data-text-align="left" data-vertical-align="top">Fritidsboliger under 150 m<sup>2</sup> BRA med laftede yttervegger</td><td data-text-align="left" data-vertical-align="top">0,72</td><td data-text-align="left" data-vertical-align="top">0,18</td><td data-text-align="left" data-vertical-align="top">0,18</td><td data-text-align="left" data-vertical-align="top">1,6</td><td data-text-align="left" data-vertical-align="top">–</td></tr></tbody></table></article><article class="futureLegalArticle" data-name="§8-22" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 8-22</span>. <span class="legalArticleTitle">Energiforsyning</span></span><article class="legalP" id="kapittel-1-foreslåttparagraf-8-ledd-1">Bygning skal prosjekteres og utføres slik at en vesentlig del av varmebehovet kan dekkes med annen energiforsyning enn elektrisitet og/eller fossile brensler hos sluttbruker.</article><article class="legalP" id="kapittel-1-foreslåttparagraf-8-ledd-2">Kravet til energiforsyning i første ledd gjelder ikke for bygning med et særlig lavt varmebehov eller dersom det fører til merkostnader over bygningens livsløp.</article><article class="legalP" id="kapittel-1-foreslåttparagraf-8-ledd-3">Boliger som etter annet ledd unntas krav om energiforsyning etter første ledd, skal ha skorstein og lukket ildsted for bruk av biobrensel. Dette gjelder likevel ikke boliger under 50 m<sup>2</sup> BRA.</article><article class="legalP" id="kapittel-1-foreslåttparagraf-8-ledd-4">For fritidsbolig under 150 m<sup>2</sup> BRA gjelder ikke § 8-22.</article></article><article class="futureLegalArticle" data-name="§8-23" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 8-23</span>. <span class="legalArticleTitle">Fjernvarme</span></span><article class="legalP" id="kapittel-1-foreslåttparagraf-9-ledd-1">Der hvor det ved kommunal vedtekt til plan- og bygningsloven § 66a er fastsatt tilknytningsplikt til fjernvarmeanlegg, skal bygninger utstyres med varmeanlegg slik at fjernvarme kan nyttes. Omfanget av nødvendige installasjoner er beskrevet i forskriften § 9-2 og § 9-23.</article></article> <article class="defaultP" margin-top="true">§ 8-51 oppheves.</article> <article class="defaultP" margin-top="true">Nåværende § 8-52 og § 8-53 blir § 8-51 og § 8-52.</article> <article class="defaultP" margin-top="true">§ 9-23 skal lyde:</article><article class="legalP" id="kapittel-1-ledd-19">Vannbaserte varmeanlegg som skal tilknyttes fjernvarmenett, skal utføres slik at det oppnås tilfredsstillende temperatursenkning på vannet.</article> <article class="defaultP" margin-top="true">§ 10-33 første ledd skal lyde:</article><article class="legalP" id="kapittel-1-ledd-20">Ethvert rom skal ha tilfredsstillende belysning i forhold til rommets funksjon og brukernes behov.</article> <article class="defaultP" margin-top="true">§ 10-33 annet ledd 3. punktum skal lyde:</article><article class="legalP" id="kapittel-1-ledd-21">Der særlige forhold gjør det påkrevet kan vinduer erstattes med godt tilrettelagt belysning.</article> <article class="defaultP" margin-top="true">§ 10-37 fjerde ledd skal lyde:</article><article class="legalP" id="kapittel-1-ledd-22">Dør som inngår i rømningsvei skal ha den bredde som er nødvendig for effektiv rømning.</article> <article class="defaultP" margin-top="true">§ 10-42 skal lyde:</article><article class="futureLegalArticle" data-name="§10-42" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 10-42</span>. <span class="legalArticleTitle">Forsterket lydoverføring</span></span><article class="legalP" id="kapittel-1-foreslåttparagraf-10-ledd-1">Rom i publikumsbygning der forsterker og høytalersystem for kommunikasjon med publikum er montert, skal være utstyrt med teleslynge, infrarødt lydoverføringssystem eller tilsvarende system for lydoverføring.</article><article class="legalP" id="kapittel-1-foreslåttparagraf-10-ledd-2">Rom med forsterket lydoverføring skal ved inngangen være tydelig merket for å gjøre oppmerksom på at slikt anlegg er installert.</article></article> <article class="defaultP" margin-top="true">§ 10-51 annet ledd skal lyde:</article><article class="legalP" id="kapittel-1-ledd-23">Inntrinn og opptrinn skal hver for seg være mest mulig lik i hele trappens lengde. For svingte trapper skal inntrinn også i indre ganglinje være tilstrekkelig til at trappen er god å gå i.</article> <article class="defaultP" margin-top="true">§ 10-62 oppheves.</article> <article class="defaultP" margin-top="true">Nytt kapittel XI skal lyde:</article><span class="futuretitle" id="kapittel-1-foreslåttittel-1">Kap. XI. Vannforsynings- og avløpsanlegg</span><article class="futureLegalArticle" data-name="§11-1" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 11-1</span>. <span class="legalArticleTitle">Vannforsynings- og avløpsanlegg</span></span><article class="legalP" id="kapittel-1-foreslåttparagraf-11-ledd-1">Vannforsynings- og avløpsanlegg skal prosjekteres og utføres slik at helse, miljø og sikkerhet ivaretas.</article><article class="legalP" id="kapittel-1-foreslåttparagraf-11-ledd-2">Vannforsynings- og avløpsanlegg skal prosjekteres og utføres slik at anlegget gir de ytelser som er forutsatt og tåler de indre og ytre belastninger som normalt forekommer. Vannforsynings- og avløpsanlegg skal prosjekteres og utføres med tilstrekkelig tetthet mot lekkasjer. Materialer skal ha tilfredsstillende bestandighet mot forekommende termiske, mekaniske og kjemiske påvirkninger og skal være vurdert med hensyn til virkninger på omgivelsene.</article><article class="legalP" id="kapittel-1-foreslåttparagraf-11-ledd-3">Vannforsynings- og avløpsanlegg skal tilrettelegges for drift og vedlikehold. Lekkasje skal være lett å oppdage.</article><article class="legalP" id="kapittel-1-foreslåttparagraf-11-ledd-4">Vannforsynings- og avløpsanlegg skal sikres mot frost.</article></article><article class="futureLegalArticle" data-name="§11-2" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 11-2</span>. <span class="legalArticleTitle">Vannforsyningsanlegg</span></span><article class="legalP" id="kapittel-1-foreslåttparagraf-12-ledd-1">Anleggene skal prosjekteres og utføres slik at vannkvaliteten ikke forringes. Materialer skal ikke avgi sjenerende eller helsefarlige stoffer.</article><article class="legalP" id="kapittel-1-foreslåttparagraf-12-ledd-2">Anlegg skal være dimensjonert slik at det er tilstrekkelig mengde og tilfredsstillende trykk til å dekke vannbehovet for husholdninger, næringsvirksomhet, institusjoner o.l., samt til alminnelig brannslukking.</article><article class="legalP" id="kapittel-1-foreslåttparagraf-12-ledd-3">Levering av vann til næringsvirksomhet og brannslukking kan være begrenset av lokale forhold.</article></article><article class="futureLegalArticle" data-name="§11-21" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 11-21</span>. <span class="legalArticleTitle">Ledningsnett for vannforsyning</span></span><article class="legalP" id="kapittel-1-foreslåttparagraf-13-ledd-1">Vannledning skal ha tilstrekkelig tetthet mot lekkasjer ut av ledningen ved maksimalt forekommende driftstrykk.</article><article class="legalP" id="kapittel-1-foreslåttparagraf-13-ledd-2">Ledningsnettet skal sikres slik at tilbakestrømming eller inntrenging av urene væsker, stoffer eller gasser ikke kan finne sted. Dette gjelder også for tilbakesuging og tilførsel av vann fra andre vannkilder og installasjoner.</article></article><article class="futureLegalArticle" data-name="§11-3" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 11-3</span>. <span class="legalArticleTitle">Avløpsanlegg</span></span><article class="legalP" id="kapittel-1-foreslåttparagraf-14-ledd-1">Avløpsanlegg skal prosjekteres og utføres slik at avløpsvann kan bortledes i takt med tilført vannmengde, og slik at god hygiene og helse ivaretas.</article><article class="legalP" id="kapittel-1-foreslåttparagraf-14-ledd-2">Avløpsanlegg skal prosjekteres og utføres slik at det ikke oppstår unødig oversvømmelse eller sjenanse i form av lukt.</article><article class="legalP" id="kapittel-1-foreslåttparagraf-14-ledd-3">Overvann skal infiltreres, fordrøyes eller bortledes slik at det ikke oppstår skade eller ulempe ved dimensjonerende vannmengde. Vannmengde større enn dimensjonerende vannmengde skal på annen måte søkes ledet bort med minst mulig skade eller ulempe for miljø og omgivelser.</article></article><article class="futureLegalArticle" data-name="§11-31" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 11-31</span>. <span class="legalArticleTitle">Ledningsnett for avløp</span></span><article class="legalP" id="kapittel-1-foreslåttparagraf-15-ledd-1">Avløpsledninger skal ha tilstrekkelig tetthet mot lekkasjer ut av ledningen ved normal bruk. Ledningsnettet skal virke uten tilstopping. Avløpsledninger skal normalt være selvrensende og ha nødvendige punkter for inspeksjon og rengjøring.</article><article class="legalP" id="kapittel-1-foreslåttparagraf-15-ledd-2">Bygninger skal sikres mot oversvømmelser på grunn av høy vannstand eller overtrykk i avløpsledninger, normalt ved at lavest liggende vannlås skal ha nødvendig høyde over innvendig topp på hovedledning i forgreningspunktet.</article></article><article class="futureLegalArticle" data-name="§11-4" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 11-4</span>. <span class="legalArticleTitle">Kommunale vilkår ved opparbeidingsplikt etter pbl. § 67</span></span><article class="legalP" id="kapittel-1-foreslåttparagraf-16-ledd-1">Ved opparbeiding etter plan- og bygningsloven § 67 kan kommunen stille vilkår om løsninger og produktvalg så langt det er nødvendig for å sikre rasjonell drift og vedlikehold av anlegget.</article></article> <article class="defaultP" margin-top="true">Nåværende kapittel XI blir nytt kapittel XII.</article></section><section class="section" data-name="kapII" id="kapittel-2" data-lovdata-URL="LTI/forskrift/2007-01-26-96/KAPITTEL_2"><h2 data-text-align="center">II</h2><ul class="defaultList"><li data-li-identifier="1." data-name="1."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Ikrafttreden av denne forskrift er 1. februar 2007 for endringene i kap. I. Alminnelige bestemmelser, kap. VIII. Miljø og helse, kap. IX. Installasjoner og § 10-62 skorstein i bolig og 1. juli 2007 for endringene i kap. III. Grad av utnytting, kap. IV. Måleregler, kap. VII. Personlig og materiell sikkerhet, kap. X. Brukbarhet, kap. XI. Vannforsynings- og avløpsanlegg og kap. XII. Ikrafttreden, opphevelse av tidligere forskrifter og overgangsbestemmelser.</article></article></li><li data-li-identifier="2." data-name="2."><article class="listArticle" id="kapittel-2-punkt-2"><article class="legalP" id="kapittel-2-punkt-2-ledd-1">I de tilfeller kommunen har mottatt søknad eller melding om tiltak før 1. august 2009 kan tiltakshaver velge om tiltaket skal utføres etter reglene i § 1-2, § 8-2, § 8-21, § 8-22, § 8-23, § 9-23 eller etter tidligere bestemmelser i TEK § 1-2, § 8-2, § 8-21, § 8-22, § 8-23, § 8-51, § 9-23 og § 10-62.</article></article></li></ul></section></main></body></html>