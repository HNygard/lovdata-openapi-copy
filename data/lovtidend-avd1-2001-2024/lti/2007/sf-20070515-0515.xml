<!DOCTYPE html><html lang="no"><head><title>Forskrift om endring i forskrift om regulering av fisket etter tobis og øyepål i 2007.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-05-15-515</dd><dt class="dokid">DokumentID</dt><dd class="dokid">LTI/forskrift/2007-05-15-515</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 5 s 592</dd><dt class="dateInForce">I kraft fra</dt><dd class="dateInForce">2007-05-15</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-12-18-1469</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li></ul></dd><dt class="dateOfPublication">Kunngjort</dt><dd class="dateOfPublication">2007-05-18</dd><dt class="journalNumber">Journalnummer</dt><dd class="journalNumber">2007-0379</dd><dt class="titleShort">Korttittel</dt><dd class="titleShort">Endr. i forskrift om tobisfisket mv., 2007</dd><dt class="title">Tittel</dt><dd class="title">Forskrift om endring i forskrift om regulering av fisket etter tobis og øyepål i 2007.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeri- og kystdepartementet 15. mai 2007 med hjemmel i lov 3. juni 1983 nr. 40 om saltvannsfiske m.v. § 4.</dd><dt class="refid">RefID</dt><dd class="refid">forskrift/2007-05-15-515</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om regulering av fisket etter tobis og øyepål i 2007.<ul class="tocSubUl"><li>I<ul class="tocSubUl"><li>§ 4. Maksimalkvoter</li><li>§ 5. Kvoteutnyttelse</li><li>§ 6. Overføring av fangst</li><li>§ 7. Områdebegrensning</li><li>§ 8. Avkortning av kvote ved dumping eller neddreping</li><li>§ 9. Bemyndigelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-05-15-515" id="dokument"><h1>Forskrift om endring i forskrift om regulering av fisket etter tobis og øyepål i 2007.</h1><section class="section" data-name="kapI" id="kapittel-1" data-lovdata-URL="LTI/forskrift/2007-05-15-515/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 18. desember 2006 nr. 1469 om regulering av fisket etter tobis og øyepål i 2007 gjøres følgende endringer:</article> <article class="defaultP" margin-top="true">§ 3 skal lyde:</article><article class="legalP" id="kapittel-1-ledd-2">Uten hinder av § 1 kan norske fartøy med pelagisk tråltillatelse eller nordsjøtråltillatelse, jf. § 2-6 og § 2-10 i forskrift 13. oktober 2006 nr. 1157 om spesielle tillatelser til å drive enkelte former for fiske og fangst (konsesjonsforskriften), fiske og lande tobis i perioden 1. april til og med 23. juni 2007.</article> <article class="defaultP" margin-top="true">Nye § 4 til § 8 skal lyde:</article><article class="futureLegalArticle" data-name="§4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Maksimalkvoter</span></span><article class="legalP" id="kapittel-1-foreslåttparagraf-1-ledd-1">For fartøy med pelagisk tråltillatelse og nordsjøtråltillatelse kan Fiskeridirektoratet fastsette maksimalkvoter på grunnlag av følgende basiskvoter: <table><tbody><tr><td data-text-align="left" data-vertical-align="top">100%</td><td data-text-align="left" data-vertical-align="top">av konsesjonskapasitet fra</td><td data-text-align="left" data-vertical-align="top">0 – 600</td></tr><tr><td data-text-align="left" data-vertical-align="top">50%</td><td data-text-align="left" data-vertical-align="top">av konsesjonskapasitet fra</td><td data-text-align="left" data-vertical-align="top">600 – 1.000.</td></tr></tbody></table></article><article class="legalP" id="kapittel-1-foreslåttparagraf-1-ledd-2">Kvotene til det enkelte fartøy fremkommer ved å multiplisere basiskvoten for fartøyet med en faktor som fastsettes av Fiskeridirektoratet. Fiskeridirektoratet kan endre faktoren.</article><article class="legalP" id="kapittel-1-foreslåttparagraf-1-ledd-3">For fartøy med pelagisk tråltillatelse og nordsjøtråltillatelse nyttes fastsatt konsesjonskapasitet iht. konsesjonsforskriftens § 2-8 annet ledd og § 2-12 annet ledd.</article><article class="legalP" id="kapittel-1-foreslåttparagraf-1-ledd-4">Fiskeridirektoratet kan differensiere kvoter fastsatt etter denne bestemmelse for forskjellige områder.</article><article class="legalP" id="kapittel-1-foreslåttparagraf-1-ledd-5">Tobis som det enkelte fartøy har fisket før 6. mai inngår i fartøyets kvote.</article></article><article class="futureLegalArticle" data-name="§5" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Kvoteutnyttelse</span></span><article class="legalP" id="kapittel-1-foreslåttparagraf-2-ledd-1">Hvert fartøy kan bare fiske og lande en kvote.</article><article class="legalP" id="kapittel-1-foreslåttparagraf-2-ledd-2">Ved salg og utskifting av fartøy innenfor reguleringsåret skal kvoten beregnes etter bestemmelsene i tredje til femte ledd.</article><article class="legalP" id="kapittel-1-foreslåttparagraf-2-ledd-3">Ved kjøp av fartøy kan ny eier ikke fiske og lande mer enn det som gjenstår av den nye eiers kvote etter fradrag for det som fartøyet totalt har fisket og levert i reguleringsåret. Dette gjelder også når fartøyet erverves til utskiftning av et annet fartøy.</article><article class="legalP" id="kapittel-1-foreslåttparagraf-2-ledd-4">Ved utskifting av fartøy kan erstatningsfartøyet heller ikke fiske og lande mer enn det som gjenstår av den nye eiers kvote etter fradrag for det som han selv har fisket og landet med annet fartøy i vedkommendes eie i reguleringsåret.</article><article class="legalP" id="kapittel-1-foreslåttparagraf-2-ledd-5">Når det ved utskifting gjøres fradrag etter tredje ledd eller fjerde ledd, skal det fangstkvantum som er størst av de to alternativene trekkes fra.</article></article><article class="futureLegalArticle" data-name="§6" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Overføring av fangst</span></span><article class="legalP" id="kapittel-1-foreslåttparagraf-3-ledd-1">Det kvantum som kan fiskes med det enkelte fartøy kan ikke overføres til annet fartøy. Det er også forbudt å motta og å lande fangst som er fisket av et annet fartøy.</article></article><article class="futureLegalArticle" data-name="§7" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Områdebegrensning</span></span><article class="legalP" id="kapittel-1-foreslåttparagraf-4-ledd-1">Det er forbudt å fiske tobis i Norges økonomiske sone innenfor områder avgrenset av rette linjer mellom følgende posisjoner:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1"><table><tbody><tr><td data-text-align="left" data-vertical-align="top">1. N 60°</td><td data-text-align="left" data-vertical-align="top">Ø 2 °</td></tr><tr><td data-text-align="left" data-vertical-align="top">2. N 60°</td><td data-text-align="left" data-vertical-align="top">Ø 3 °</td></tr><tr><td data-text-align="left" data-vertical-align="top">3. N 60° 30′</td><td data-text-align="left" data-vertical-align="top">Ø 2°</td></tr><tr><td data-text-align="left" data-vertical-align="top">4. N 60° 30′</td><td data-text-align="left" data-vertical-align="top">Ø 3°</td></tr></tbody></table></article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1"><table><tbody><tr><td data-text-align="left" data-vertical-align="top">1. N 57° 30′</td><td data-text-align="left" data-vertical-align="top">Ø 2°</td></tr><tr><td data-text-align="left" data-vertical-align="top">2. N 57° 30′</td><td data-text-align="left" data-vertical-align="top">Ø 5°</td></tr><tr><td data-text-align="left" data-vertical-align="top">3. N 58° 30′</td><td data-text-align="left" data-vertical-align="top">Ø 2°</td></tr><tr><td data-text-align="left" data-vertical-align="top">4. N 58° 30′</td><td data-text-align="left" data-vertical-align="top">Ø 4°</td></tr><tr><td data-text-align="left" data-vertical-align="top">5. N 58°</td><td data-text-align="left" data-vertical-align="top">Ø 4°</td></tr><tr><td data-text-align="left" data-vertical-align="top">6. N 58°</td><td data-text-align="left" data-vertical-align="top">Ø 5°</td></tr></tbody></table></article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-ledd-1-punkt-3"><article class="legalP" id="kapittel-1-foreslåttparagraf-4-ledd-1-punkt-3-ledd-1"><sup class="footnotereference" data-footnotereferencevalue="1" data-unique-footnote-counter="1">1</sup><table><tbody><tr><td data-text-align="left" data-vertical-align="top">1. N 56° 30′</td><td data-text-align="left" data-vertical-align="top">Ø 4°</td></tr><tr><td data-text-align="left" data-vertical-align="top">2. N 56° 30′</td><td data-text-align="left" data-vertical-align="top">Ø 6°</td></tr><tr><td data-text-align="left" data-vertical-align="top">3. N 57°</td><td data-text-align="left" data-vertical-align="top">Ø 4°</td></tr><tr><td data-text-align="left" data-vertical-align="top">4. N 57°</td><td data-text-align="left" data-vertical-align="top">Ø 6°</td></tr></tbody></table></article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Gjelder den del av området som er i Norges økonomiske sone.</article></footer><article class="legalP" id="kapittel-1-foreslåttparagraf-4-ledd-2">For øvrig vises til bestemmelser om utøvelsen av fisket etter tobis i forskrift 22. desember 2004 nr. 1878 om utøvelse av fisket i sjøen.</article></article><article class="futureLegalArticle" data-name="§8" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Avkortning av kvote ved dumping eller neddreping</span></span><article class="legalP" id="kapittel-1-foreslåttparagraf-5-ledd-1">Er tobis forsettlig eller uaktsomt dumpet eller på annen måte drept ned, kan Fiskeridirektoratets regionkontor fatte vedtak om en forholdsmessig avkortning av kvoten. Fiskeridirektoratet er klageinstans.</article></article> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Bemyndigelse</span></span><article class="legalP" id="kapittel-1-foreslåttparagraf-6-ledd-1">Fiskeridirektoratet kan stoppe fisket etter tobis når totalkvoten er beregnet oppfisket.</article><article class="legalP" id="kapittel-1-foreslåttparagraf-6-ledd-2">Fiskeridirektoratet kan endre denne forskrift og fastsette nærmere bestemmelser som er nødvendige for å oppnå en rasjonell og hensiktsmessig utøvelse eller gjennomføring av fisket.</article></article> <article class="defaultP" margin-top="true">Nåværende § 4 – § 5 oppheves.</article> <article class="defaultP" margin-top="true">Nåværende § 7 – § 8 blir nye § 10 – § 11.</article></section><section class="section" data-name="kapII" id="kapittel-2" data-lovdata-URL="LTI/forskrift/2007-05-15-515/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>