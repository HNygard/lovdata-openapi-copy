<!DOCTYPE html><html lang="no"><head><title>Forskrift om krav til målekar for fisk</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-12-21-1734</dd><dt class="dokid">DokumentID</dt><dd class="dokid">LTI/forskrift/2007-12-21-1734</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 1 s 74</dd><dt class="dateInForce">I kraft fra</dt><dd class="dateInForce">2008-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-12-05-1340</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-01-26-4/§35</li><li>lov/2007-01-26-4/§7</li><li>lov/2007-01-26-4/§10</li><li>lov/2007-01-26-4/§8</li><li>lov/2007-01-26-4/§19</li><li>lov/2007-01-26-4/§30</li><li>forskrift/2007-12-20-1723</li></ul></dd><dt class="dateOfPublication">Kunngjort</dt><dd class="dateOfPublication">2008-01-11 15:40</dd><dt class="journalNumber">Journalnummer</dt><dd class="journalNumber">2007-1385</dd><dt class="titleShort">Korttittel</dt><dd class="titleShort">Forskrift om krav til målekar for fisk</dd><dt class="title">Tittel</dt><dd class="title">Forskrift om krav til målekar for fisk</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justervesenet 21. desember 2007 med hjemmel i lov 26. januar 2007 nr. 4 om målenheter, måling og normaltid § 35, jf. § 7 og § 10 samt § 8, § 19 og § 30 og forskrift 20. desember 2007 nr. 1723 om målenheter og måling § 5-2 annet ledd.</dd><dt class="refid">RefID</dt><dd class="refid">forskrift/2007-12-21-1734</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om krav til målekar for fisk<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Tekniske krav</li><li>§ 4. Krav om nasjonal samsvarsvurdering</li><li>§ 5. Godkjenningsordning for målekar under bruk</li><li>§ 6. Overtredelsesgebyr</li><li>§ 7. Ikrafttredelse og opphevelse</li></ul></li></ul></dd></dl></header><main class="documentBody" data-lovdata-URL="LTI/forskrift/2007-12-21-1734" id="dokument"><h1>Forskrift om krav til målekar for fisk</h1><article class="legalArticle" data-lovdata-URL="LTI/forskrift/2007-12-21-1734/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften setter krav til målekar for fisk når<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">slike målekar selges eller tilbys for salg, jf. forskrift 20. desember 2007 nr. 1723 om målenheter og måling § 3-1, og</article></article></li><li data-li-identifier="b)" data-name="b)"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">slike målekar benyttes som grunnlag for økonomisk oppgjør, jf. forskrift om målenheter og måling § 3-4.</article></article></li></ul></article><article class="legalP" id="paragraf-1-ledd-2">Målekar som omfattes av denne forskriften er ikke tillatt brukt til beregning av økonomisk oppgjør i forbrukerkjøp.</article></article><article class="legalArticle" data-lovdata-URL="LTI/forskrift/2007-12-21-1734/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskriften menes med:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>Målekar:</i> Kar for bestemmelse av volumet på fisket kvantum</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>Målemerke:</i> Øverste kant på fylleåpningen.</article></article></li></ul></article></article><article class="legalArticle" data-lovdata-URL="LTI/forskrift/2007-12-21-1734/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tekniske krav</span></h2><article class="legalP" id="paragraf-3-ledd-1">Fylleåpningens areal skal ikke overstige 0,25 kvadratmeter per kubikkmeter målekar (A [ m<sup>2</sup> ] / V [ m<sup>3</sup> ] ≤ 0,25). Fylleåpningen skal avsluttes med en minimum 150 millimeter høy hals med vertikale vegger for å sikre akseptable måleresultater når båten krenger.</article><article class="legalP" id="paragraf-3-ledd-2">«Horisontale» flater (unntatt bunnen i målekaret) skal ha en stigning på minimum 20 grader i forhold til horisontalplanet for å unngå luftlommer ved fylling.</article><article class="legalP" id="paragraf-3-ledd-3">Målekaret skal være tilstrekkelig avstivet slik at det ikke vises tegn til deformasjon når karet fylles med vann. Målekaret skal være konstruert og dimensjonert slik at det ikke deformeres ved flytting/løfting. Målekaret skal være slik utformet at karet tømmes helt ved åpning av tømmeluken. Målekaret skal være slik utformet at vann dreneres bort.</article><article class="legalP" id="paragraf-3-ledd-4">Målekaret skal utstyres med luker e.l. for å tette igjen avsilingen når det fylles med vann under oppmålingen. Lukene skal oppbevares sammen med målekaret eller hos aktuelt justerkammer.</article></article><article class="legalArticle" data-lovdata-URL="LTI/forskrift/2007-12-21-1734/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav om nasjonal samsvarsvurdering</span></h2><article class="legalP" id="paragraf-4-ledd-1">Før målekarene selges eller tilbys for salg, skal de ha gyldig samsvarsvurdering jf. forskrift om målenheter og måling kapittel 4.</article><article class="legalP" id="paragraf-4-ledd-2">Målekaret skal måles opp volumetrisk. Som normal kan det benyttes hulmålnormaler eller en kalibrert gjennomstrømningsmåler. Målekarets volum skal stemples på merkeplaten. For målekar med volum større eller lik 500 liter skal volumet angis til nærmeste hele liter. For målekar med volum mindre enn 500 liter skal volumet angis til nærmeste halve liter.</article><article class="legalP" id="paragraf-4-ledd-3">Målekarene skal merkes med følgende informasjon:<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-3-punkt-1"><article class="legalP" id="paragraf-4-ledd-3-punkt-1-ledd-1">Produsent</article></article></li><li data-li-identifier="b)" data-name="b)"><article class="listArticle" id="paragraf-4-ledd-3-punkt-2"><article class="legalP" id="paragraf-4-ledd-3-punkt-2-ledd-1">Identifikasjonsnummer</article></article></li><li data-li-identifier="c)" data-name="c)"><article class="listArticle" id="paragraf-4-ledd-3-punkt-3"><article class="legalP" id="paragraf-4-ledd-3-punkt-3-ledd-1">Volum.</article></article></li></ul></article><article class="legalP" id="paragraf-4-ledd-4">Merkingen settes på skilt som sveises fast på fyllehalsen. Godkjenningsmerker settes på så vel skilt som fyllehals.</article></article><article class="legalArticle" data-lovdata-URL="LTI/forskrift/2007-12-21-1734/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Godkjenningsordning for målekar under bruk</span></h2><article class="legalP" id="paragraf-5-ledd-1">Målekarene skal følge reglene om tidsbegrenset kontroll og godkjenning, jf. forskrift om målenheter og måling kapittel 5. Gyldighetsperioden for målekar er tre år. Kontroll foregår ved at karene måles opp på ny.</article></article><article class="legalArticle" data-lovdata-URL="LTI/forskrift/2007-12-21-1734/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Overtredelsesgebyr</span></h2><article class="legalP" id="paragraf-6-ledd-1">Overtredelse av bestemmelsene i denne forskriften kan medføre pålegg av overtredelsesgebyr utmålt etter bestemmelsene i forskrift om målenheter og måling kapittel 7.</article></article><article class="legalArticle" data-lovdata-URL="LTI/forskrift/2007-12-21-1734/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse og opphevelse</span></h2><article class="legalP" id="paragraf-7-ledd-1">Denne forskrift trer i kraft 1. januar 2008.</article><article class="legalP" id="paragraf-7-ledd-2">Fra samme tidspunkt oppheves forskrift 5. desember 2001 nr. 1340 om målekar for fisk.</article></article></main></body></html>