<!DOCTYPE html><html lang="no"><head><title>Lov om endringer i straffegjennomføringsloven mv. (tiltak for å avvikle soningskøen og bedre innholdet i soningen mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2007-06-29-84</dd><dt class="dokid">DokumentID</dt><dd class="dokid">LTI/lov/2007-06-29-84</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 6 s 833</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1902-05-22-10</li><li>lov/1965-06-18-4</li><li>lov/2001-05-18-21</li><li>lov/2005-05-20-28</li></ul></dd><dt class="dateOfPublication">Kunngjort</dt><dd class="dateOfPublication">2007-06-29</dd><dt class="journalNumber">Journalnummer</dt><dd class="journalNumber">2007-0506</dd><dt class="titleShort">Korttittel</dt><dd class="titleShort">Endringslov til straffegjennomføringsloven mv.</dd><dt class="title">Tittel</dt><dd class="title">Lov om endringer i straffegjennomføringsloven mv. (tiltak for å avvikle soningskøen og bedre innholdet i soningen mv.)</dd><dt class="miscInformation">Annet om dokumentet</dt><dd class="miscInformation">Ot.prp.nr.31 (2006–2007), Innst.O.nr.82 (2006–2007) og Besl.O.nr.104 (2006–2007). Odels- og lagtingsvedtak hhv. 11. og 15. juni 2007. Fremmet av Justis- og politidepartementet.</dd><dt class="refid">RefID</dt><dd class="refid">lov/2007-06-29-84</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i straffegjennomføringsloven mv. (tiltak for å avvikle soningskøen og bedre innholdet i soningen mv.)<ul class="tocSubUl"><li>I</li><li>II</li><li>III</li><li>IV</li><li>V</li></ul></li></ul></dd></dl></header><main class="documentBody" data-lovdata-URL="LTI/lov/2007-06-29-84" id="dokument"><h1>Lov om endringer i straffegjennomføringsloven mv. (tiltak for å avvikle soningskøen og bedre innholdet i soningen mv.)</h1><article class="defaultP" data-text-size="small">Endringer i følgende andre lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Almindelig borgerlig Straffelov (Straffeloven) 22. mai 1902 nr. 10.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Vegtrafikklov 18. juni 1965 nr. 4.</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 20. mai 2005 nr. 28 om straff (straffeloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2007-06-29-84/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I straffeloven 22. mai 1902 nr. 10 gjøres følgende endringer:</article> <article class="defaultP" margin-top="true">§ 28 a sjette ledd bokstav b skal lyde:</article><article class="legalP" id="kapittel-1-ledd-2">ubetinget fengselsstraff på inntil 60 dager når særlige grunner tilsier det.</article> <article class="defaultP" margin-top="true">§ 53 nr. 3 bokstav e skal lyde:</article><article class="legalP" id="kapittel-1-ledd-3">at den domfelte, dersom han samtykker, gjennomfører narkotikaprogram med domstolskontroll, jf. nr. 6, eller program mot ruspåvirket kjøring for personer som er dømt for overtredelse av vegtrafikkloven § 31, jf. § 22 første ledd, og som har problem med alkohol eller annet berusende eller bedøvende middel. Straffeprosessloven § 461 gjelder tilsvarende.</article> <article class="defaultP" margin-top="true">§ 53 nr. 6 skal lyde:</article><article class="legalP" id="kapittel-1-ledd-4">Kongen kan gi nærmere regler om gjennomføringen av vilkårene. Kongen kan som en prøveordning bestemme at det skal etableres narkotikaprogram med domstolskontroll for rusmiddelmisbrukere som er dømt for narkotikarelatert kriminalitet. Kongen gir nærmere bestemmelser om programmet, herunder hvem det skal gjelde for, innholdet i og gjennomføringen av det. Kriminalomsorgen har ansvaret for å følge opp domfelte som gjennomfører narkotikaprogram med domstolskontroll eller program mot ruspåvirket kjøring.</article></section><section class="section" data-name="kapII" id="kapittel-2" data-lovdata-URL="LTI/lov/2007-06-29-84/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I vegtrafikkloven 18. juni 1965 nr. 4 gjøres følgende endringer:</article> <article class="defaultP" margin-top="true">§ 31 annet ledd bokstav d siste punktum oppheves.</article> <article class="defaultP" margin-top="true">§ 31 tredje ledd fjerde punktum oppheves.</article> <article class="defaultP" margin-top="true">§ 31 nytt fjerde ledd skal lyde:</article><article class="legalP" id="kapittel-2-ledd-2">Den som ellers ville ha blitt idømt bot og ubetinget fengsel for overtredelse av § 22 første ledd, kan i stedet idømmes bot og betinget fengsel med vilkår om program mot ruspåvirket kjøring som nevnt i straffeloven § 53 nr. 3 bokstav e.</article> <article class="defaultP" margin-top="true">Nåværende fjerde til syvende ledd blir nye femte til åttende ledd.</article></section><section class="section" data-name="kapIII" id="kapittel-3" data-lovdata-URL="LTI/lov/2007-06-29-84/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I straffegjennomføringsloven 18. mai 2001 nr. 21 gjøres følgende endringer:</article> <article class="defaultP" margin-top="true">§ 6 annet ledd første punktum skal lyde:</article><article class="legalP" id="kapittel-3-ledd-2">Regionalt nivå treffer avgjørelse i alle saker etter § 11, § 16 annet ledd, § 37 fjerde ledd og syvende ledd tredje punktum, § 38 tredje og fjerde ledd, § 44 annet ledd og § 58 annet ledd.</article> <article class="defaultP" margin-top="true">§ 16 første ledd første punktum skal lyde:</article><article class="legalP" id="kapittel-3-ledd-3">Dersom det er hensiktsmessig for å sikre en fortsatt særlig positiv utvikling og motvirke ny kriminalitet, kan kriminalomsorgen overføre domfelte til gjennomføring av straffen utenfor fengsel med særlige vilkår når halvdelen av straffetiden er gjennomført.</article> <article class="defaultP" margin-top="true">§ 16 nytt annet ledd skal lyde:</article><article class="legalP" id="kapittel-3-ledd-4">Dersom den idømte fengselsstraff eller resterende tid frem til forventet prøveløslatelse er inntil 4 måneder, og det er hensiktsmessig for å sikre en positiv utvikling og motvirke ny kriminalitet, kan straffen gjennomføres utenfor fengsel når det settes vilkår om at domfelte skal være undergitt elektronisk kontroll. Første ledd annet punktum gjelder tilsvarende.</article> <article class="defaultP" margin-top="true">Nåværende annet til femte ledd blir nye tredje til sjette ledd.</article> <article class="defaultP" margin-top="true">§ 30 sjette ledd skal lyde:</article><article class="legalP" id="kapittel-3-ledd-5">Postsending til eller fra advokat og offentlig myndighetsrepresentant, herunder diplomatisk eller konsulær representant, kan undersøkes etter § 27 tredje ledd. Kontroll ved gjennomlesning skal ikke finne sted. Sendingen skal alltid åpnes i nærvær av innsatte.</article> <article class="defaultP" margin-top="true">§ 31 sjette ledd skal lyde:</article><article class="legalP" id="kapittel-3-ledd-6">Advokat og offentlig myndighetsrepresentant, herunder diplomatisk eller konsulær representant, kan undersøkes etter § 27 annet til femte ledd. Kontroll under besøket ved at samtale overhøres skal ikke finne sted.</article> <article class="defaultP" margin-top="true">§ 32 sjette ledd skal lyde:</article><article class="legalP" id="kapittel-3-ledd-7">Telefonsamtale til og fra advokat og offentlig myndighetsrepresentant, herunder diplomatisk eller konsulær representant kan undersøkes etter § 27 sjette ledd før samtalen påbegynnes. Samtalen kan ikke avlyttes eller tas opp på bånd.</article> <article class="defaultP" margin-top="true">§ 40 nytt syvende ledd skal lyde:</article><article class="legalP" id="kapittel-3-ledd-8">Den som forsettlig eller grovt uaktsomt unnlater å etterkomme pålegg som nevnt i straffeprosessloven § 461 første ledd, eller medvirker til dette, straffes med bøter eller fengsel inntil 3 måneder. Fengselsstraff under 14 dager kan idømmes.</article> <article class="defaultP" margin-top="true">Nåværende syvende ledd blir nytt åttende ledd.</article></section><section class="section" data-name="kapIV" id="kapittel-4" data-lovdata-URL="LTI/lov/2007-06-29-84/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I straffeloven 20. mai 2005 nr. 28 gjøres følgende endringer:</article> <article class="defaultP" margin-top="true">§ 37 bokstav f skal lyde:</article><article class="legalP" id="kapittel-4-ledd-2">gjennomføre narkotikaprogram med domstolskontroll eller program mot ruspåvirket kjøring dersom domfelte samtykker,</article> <article class="defaultP" margin-top="true">§ 51 bokstav a skal lyde:</article><article class="legalP" id="kapittel-4-ledd-3">ubetinget fengselsstraff på inntil 60 dager når særlige grunner tilsier det, jf. § 32 første ledd bokstav a,</article></section><section class="section" data-name="kapV" id="kapittel-5" data-lovdata-URL="LTI/lov/2007-06-29-84/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">Loven trer i kraft fra den tid Kongen bestemmer. Kongen kan sette i kraft de enkelte bestemmelsene til ulik tid.</article></section></main></body></html>