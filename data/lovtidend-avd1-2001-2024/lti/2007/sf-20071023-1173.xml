<!DOCTYPE html><html lang="no"><head><title>Forskrift om endring i forskrift om godkjente (reinavla) avlsdyr av storfe</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-10-23-1173</dd><dt class="dokid">DokumentID</dt><dd class="dokid">LTI/forskrift/2007-10-23-1173</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 10 s 1444</dd><dt class="dateInForce">I kraft fra</dt><dd class="dateInForce">2007-10-23</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-01-13-68</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-12-04-130/§3</li></ul></dd><dt class="dateOfPublication">Kunngjort</dt><dd class="dateOfPublication">2007-10-26 14:20</dd><dt class="journalNumber">Journalnummer</dt><dd class="journalNumber">2007-0916</dd><dt class="titleShort">Korttittel</dt><dd class="titleShort">Endr. i forskrift om godkjente storfeavlsdyr</dd><dt class="title">Tittel</dt><dd class="title">Forskrift om endring i forskrift om godkjente (reinavla) avlsdyr av storfe</dd><dt class="miscInformation">Annet om dokumentet</dt><dd class="miscInformation">Fastsatt av Landbruks- og matdepartementet 23. oktober 2007 med hjemmel i lov 4. desember 1992 nr. 130 om husdyravl § 3. Jf. EØS-avtalen vedlegg I nr. 31 (vedtak 2005/379/EF).</dd><dt class="refid">RefID</dt><dd class="refid">forskrift/2007-10-23-1173</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om godkjente (reinavla) avlsdyr av storfe<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-10-23-1173" id="dokument"><h1>Forskrift om endring i forskrift om godkjente (reinavla) avlsdyr av storfe</h1><section class="section" data-name="kapI" id="kapittel-1" data-lovdata-URL="LTI/forskrift/2007-10-23-1173/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 13. januar 1999 nr. 68 om godkjente (reinavla) avlsdyr av storfe gjøres følgende endringer:</article> <article class="defaultP" margin-top="true">§ 8 første ledd nytt annet punktum skal lyde:</article><article class="legalP" id="kapittel-1-ledd-2">Avstamningssertifikat for sæd kan også utstedes av seminstasjon eller sædlager som er godkjent i samsvar med forskrift 6. oktober 2003 nr. 1242 om dyrehelsemessige vilkår for produksjon, lagring, import og eksport av oksesæd (direktiv 88/407/EØF). Avstamningssertifikat for egg og embryo kan også utstedes av embryoinnsamlingsgruppe som er godkjent i samsvar med forskrift 31. desember 1998 nr. 1486 om dyrehelsemessige betingelser for import og eksport av embryo av storfe (direktiv 89/556/EØF).</article> <article class="defaultP" margin-top="true">§ 8 tredje ledd skal lyde:</article><article class="legalP" id="kapittel-1-ledd-3">Godkjent avlsdyr og sæd, egg og embryo av godkjent avlsdyr skal ved innførsel til Norge fra land i EØS og ved utførsel fra Norge til land i EØS følges av et avstamningssertifikat som inneholder de opplysninger som er angitt i vedlegg 4.</article> <article class="defaultP" margin-top="true">§ 8 fjerde ledd oppheves.</article> <article class="defaultP" margin-top="true">§ 8 nåværende femte ledd blir fjerde ledd og skal lyde:</article><article class="legalP" id="kapittel-1-ledd-4">Avstamningssertifikat som omhandlet i tredje ledd kreves ikke dersom de aktuelle opplysningene fremgår av andre dokumenter som følger med dyrene, sæden, eggene eller embryoene og instansen som fører stamboken har attestert dokumentene som beskrevet i vedlegg 4 og lagt ved en uttømmende liste over de aktuelle dokumentene.</article> <article class="defaultP" margin-top="true">§ 8 nåværende sjette ledd blir femte ledd.</article> <article class="defaultP" margin-top="true">Nytt vedlegg 4 skal lyde:</article><span class="futuretitle" id="kapittel-1-foreslåttittel-1">Vedlegg 4. Krav til avstamningssertifikater mv.</span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttittel-1-punkt-1"><article class="legalP" id="kapittel-1-foreslåttittel-1-punkt-1-ledd-1">Avstamningssertifikater for dyr skal inneholde følgende opplysninger: <ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttittel-1-punkt-1-ledd-1-punkt-1"><article class="legalP" id="kapittel-1-foreslåttittel-1-punkt-1-ledd-1-punkt-1-ledd-1">Overskrift: «Avstamningssertifikat utstedt i samsvar med kommisjonsvedtak 2005/379/EF for handel innenfor EØS området».</article></article></li><li data-li-identifier="b)" data-name="b)"><article class="listArticle" id="kapittel-1-foreslåttittel-1-punkt-1-ledd-1-punkt-2"><article class="legalP" id="kapittel-1-foreslåttittel-1-punkt-1-ledd-1-punkt-2-ledd-1">Navn på utstedende instans, godkjent i samsvar med forskrift 13. januar 1999 nr. 68 om godkjente (reinavla) avlsdyr av storfe (vedtak 84/247/EF).</article></article></li><li data-li-identifier="c)" data-name="c)"><article class="listArticle" id="kapittel-1-foreslåttittel-1-punkt-1-ledd-1-punkt-3"><article class="legalP" id="kapittel-1-foreslåttittel-1-punkt-1-ledd-1-punkt-3-ledd-1">Stambokens navn.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttittel-1-punkt-1-ledd-1-punkt-4"><article class="legalP" id="kapittel-1-foreslåttittel-1-punkt-1-ledd-1-punkt-4-ledd-1">Rase.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttittel-1-punkt-1-ledd-1-punkt-5"><article class="legalP" id="kapittel-1-foreslåttittel-1-punkt-1-ledd-1-punkt-5-ledd-1">Kjønn.</article></article></li><li data-li-identifier="f)" data-name="f)"><article class="listArticle" id="kapittel-1-foreslåttittel-1-punkt-1-ledd-1-punkt-6"><article class="legalP" id="kapittel-1-foreslåttittel-1-punkt-1-ledd-1-punkt-6-ledd-1">Stambokens nummer.</article></article></li><li data-li-identifier="g)" data-name="g)"><article class="listArticle" id="kapittel-1-foreslåttittel-1-punkt-1-ledd-1-punkt-7"><article class="legalP" id="kapittel-1-foreslåttittel-1-punkt-1-ledd-1-punkt-7-ledd-1">Dato for utstedelse av sertifikatet.</article></article></li><li data-li-identifier="h)" data-name="h)"><article class="listArticle" id="kapittel-1-foreslåttittel-1-punkt-1-ledd-1-punkt-8"><article class="legalP" id="kapittel-1-foreslåttittel-1-punkt-1-ledd-1-punkt-8-ledd-1">Identifikasjonssystem.</article></article></li><li data-li-identifier="i)" data-name="i)"><article class="listArticle" id="kapittel-1-foreslåttittel-1-punkt-1-ledd-1-punkt-9"><article class="legalP" id="kapittel-1-foreslåttittel-1-punkt-1-ledd-1-punkt-9-ledd-1">Identifikasjonsnummer i samsvar med forskrift 3. september 2002 nr. 970 om merking, registrering og rapportering av dyr.</article></article></li><li data-li-identifier="j)" data-name="j)"><article class="listArticle" id="kapittel-1-foreslåttittel-1-punkt-1-ledd-1-punkt-10"><article class="legalP" id="kapittel-1-foreslåttittel-1-punkt-1-ledd-1-punkt-10-ledd-1">Fødselsdato.</article></article></li><li data-li-identifier="k)" data-name="k)"><article class="listArticle" id="kapittel-1-foreslåttittel-1-punkt-1-ledd-1-punkt-11"><article class="legalP" id="kapittel-1-foreslåttittel-1-punkt-1-ledd-1-punkt-11-ledd-1">Oppdretters navn og adresse.</article></article></li><li data-li-identifier="l)" data-name="l)"><article class="listArticle" id="kapittel-1-foreslåttittel-1-punkt-1-ledd-1-punkt-12"><article class="legalP" id="kapittel-1-foreslåttittel-1-punkt-1-ledd-1-punkt-12-ledd-1">Eiers navn og adresse.</article></article></li><li data-li-identifier="m)" data-name="m)"><article class="listArticle" id="kapittel-1-foreslåttittel-1-punkt-1-ledd-1-punkt-13"><article class="legalP" id="kapittel-1-foreslåttittel-1-punkt-1-ledd-1-punkt-13-ledd-1">Stamtavlen. <table><tbody><tr><td data-text-align="left" data-vertical-align="top">Far</td><td data-text-align="left" data-vertical-align="top">Farfar</td><td data-text-align="left" data-vertical-align="top">Farmor</td></tr><tr><td data-text-align="left" data-vertical-align="top">Stamboksnummer</td><td data-text-align="left" data-vertical-align="top">Stamboksnummer</td><td data-text-align="left" data-vertical-align="top">Stamboksnummer</td></tr><tr><td data-text-align="left" data-vertical-align="top">Mor</td><td data-text-align="left" data-vertical-align="top">Morfar</td><td data-text-align="left" data-vertical-align="top">Mormor</td></tr><tr><td data-text-align="left" data-vertical-align="top">Stamboksnummer</td><td data-text-align="left" data-vertical-align="top">Stamboksnummer</td><td data-text-align="left" data-vertical-align="top">Stamboksnummer</td></tr></tbody></table></article></article></li><li data-li-identifier="n)" data-name="n)"><article class="listArticle" id="kapittel-1-foreslåttittel-1-punkt-1-ledd-1-punkt-14"><article class="legalP" id="kapittel-1-foreslåttittel-1-punkt-1-ledd-1-punkt-14-ledd-1">Alle foreliggende resultater av individtesting og oppdaterte resultater av genetisk verdi, herunder genetiske særegenheter og defekter, for dyret selv og dets foreldre og besteforeldre. Hvis resultatene av den genetiske vurderingen er offentlig tilgjengelig på internett, er det tilstrekkelig å henvise til webadressen der resultatene kan leses.</article></article></li><li data-li-identifier="o)" data-name="o)"><article class="listArticle" id="kapittel-1-foreslåttittel-1-punkt-1-ledd-1-punkt-15"><article class="legalP" id="kapittel-1-foreslåttittel-1-punkt-1-ledd-1-punkt-15-ledd-1">For drektige hunndyr: inseminerings- eller parringsdatoen og identifikasjon av befruktende okse.</article></article></li><li data-li-identifier="p)" data-name="p)"><article class="listArticle" id="kapittel-1-foreslåttittel-1-punkt-1-ledd-1-punkt-16"><article class="legalP" id="kapittel-1-foreslåttittel-1-punkt-1-ledd-1-punkt-16-ledd-1">Undertegnedes navn og stilling, dato og sted for sertifikatets utstedelse og underskrift av personen som er godkjent av utstedende instans.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-1-foreslåttittel-1-punkt-2"><article class="legalP" id="kapittel-1-foreslåttittel-1-punkt-2-ledd-1">Opplysningene nevnt i nr. 1 kan finnes i andre dokumenter som følger dyret forutsatt at instansen som fører stamboken, attesterer dokumentene med følgende setning: «Undertegnede attesterer at de opplysninger som kreves i henhold til artikkel 2 i Kommisjonsvedtak 2005/379/EF, finnes i vedlagte dokumenter», og vedlegger en uttømmende liste over de aktuelle dokumentene.</article></article></li><li data-li-identifier="3." data-name="3."><article class="listArticle" id="kapittel-1-foreslåttittel-1-punkt-3"><article class="legalP" id="kapittel-1-foreslåttittel-1-punkt-3-ledd-1">Avstamningssertifikater for sæd skal inneholde følgende opplysninger: <ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttittel-1-punkt-3-ledd-1-punkt-1"><article class="legalP" id="kapittel-1-foreslåttittel-1-punkt-3-ledd-1-punkt-1-ledd-1">Alle opplysninger nevnt i nr. 1 vedrørende sæddonor, sædens opprinnelse, blodgruppe eller prøveresultater, som dokumenterer at stamtavlen er korrekt.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttittel-1-punkt-3-ledd-1-punkt-2"><article class="legalP" id="kapittel-1-foreslåttittel-1-punkt-3-ledd-1-punkt-2-ledd-1">Opplysninger om identifikasjon av sæden, dato for oppsamling, samt navn og adresse på seminstasjonen eller sædlageret og på mottakeren.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttittel-1-punkt-3-ledd-1-punkt-3"><article class="legalP" id="kapittel-1-foreslåttittel-1-punkt-3-ledd-1-punkt-3-ledd-1">For sæd, som er bestemt til offisiell testing av reinrasa okser, navn og adresse på den godkjente instans som er ansvarlig for å gjennomføre testingen i samsvar med forskrift 13. januar 1999 nr. 68 om godkjente (reinavla) avlsdyr av storfe (direktiv 87/328/EØF).</article></article></li><li data-li-identifier="d)" data-name="d)"><article class="listArticle" id="kapittel-1-foreslåttittel-1-punkt-3-ledd-1-punkt-4"><article class="legalP" id="kapittel-1-foreslåttittel-1-punkt-3-ledd-1-punkt-4-ledd-1">Undertegnedes navn og stilling, dato og sted for sertifikatets utstedelse og underskrift av personen som er godkjent av utstedende instans.</article></article></li></ul></article></article></li><li data-li-identifier="4." data-name="4."><article class="listArticle" id="kapittel-1-foreslåttittel-1-punkt-4"><article class="legalP" id="kapittel-1-foreslåttittel-1-punkt-4-ledd-1">Opplysningene nevnt i nr. 3 kan finnes i andre dokumenter som følger sæden forutsatt at instansen som fører stamboken, attesterer dokumentene med følgende setning: «Undertegnede attesterer at de opplysninger som kreves i henhold til artikkel 3 i Kommisjonsvedtak 2005/379/EF, finnes i vedlagte dokumenter», og vedlegger en uttømmende liste over de aktuelle dokumentene.</article></article></li><li data-li-identifier="5." data-name="5."><article class="listArticle" id="kapittel-1-foreslåttittel-1-punkt-5"><article class="legalP" id="kapittel-1-foreslåttittel-1-punkt-5-ledd-1">Avstamningssertifikater for egg skal inneholde følgende opplysninger: <ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttittel-1-punkt-5-ledd-1-punkt-1"><article class="legalP" id="kapittel-1-foreslåttittel-1-punkt-5-ledd-1-punkt-1-ledd-1">Alle opplysninger nevnt i nr. 1 vedrørende donordyret, hvorfra egget stammer, blodgruppe eller prøveresultater som gir vitenskaplig dokumentasjon for kontroll av avstamning.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttittel-1-punkt-5-ledd-1-punkt-2"><article class="legalP" id="kapittel-1-foreslåttittel-1-punkt-5-ledd-1-punkt-2-ledd-1">Opplysninger om identifikasjon av egget, dato for oppsamling, samt navn og adresse på embryoinnsamlingsgruppen og mottakeren.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttittel-1-punkt-5-ledd-1-punkt-3"><article class="legalP" id="kapittel-1-foreslåttittel-1-punkt-5-ledd-1-punkt-3-ledd-1">Hvis det er mer enn ett egg på et strå, skal det være en tydelig angivelse av antallet egg, som alle skal stamme fra samme donordyr.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttittel-1-punkt-5-ledd-1-punkt-4"><article class="legalP" id="kapittel-1-foreslåttittel-1-punkt-5-ledd-1-punkt-4-ledd-1">Undertegnedes navn og stilling, dato og sted for sertifikatets utstedelse og underskrift av personen som er godkjent av utstedende instans.</article></article></li></ul></article></article></li><li data-li-identifier="6." data-name="6."><article class="listArticle" id="kapittel-1-foreslåttittel-1-punkt-6"><article class="legalP" id="kapittel-1-foreslåttittel-1-punkt-6-ledd-1">Opplysningene nevnt i nr. 5 kan finnes i andre dokumenter som følger eggene forutsatt at instansen som fører stamboken, attesterer dokumentene med følgende setning: «Undertegnede attesterer at de opplysninger som kreves i henhold til artikkel 4 i Kommisjonsvedtak 2005/379/EF, finnes i vedlagte dokumenter», og vedlegger en uttømmende liste over de aktuelle dokumentene.</article></article></li><li data-li-identifier="7." data-name="7."><article class="listArticle" id="kapittel-1-foreslåttittel-1-punkt-7"><article class="legalP" id="kapittel-1-foreslåttittel-1-punkt-7-ledd-1">Avstamningssertifikatet for embryo skal inneholde følgende opplysninger: <ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttittel-1-punkt-7-ledd-1-punkt-1"><article class="legalP" id="kapittel-1-foreslåttittel-1-punkt-7-ledd-1-punkt-1-ledd-1">Alle opplysninger nevnt i nr. 1 vedrørende donordyret og sæddonor, og begge dyrenes blodgruppe eller prøveresultater som gir vitenskaplig dokumentasjon for kontroll av avstamning.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttittel-1-punkt-7-ledd-1-punkt-2"><article class="legalP" id="kapittel-1-foreslåttittel-1-punkt-7-ledd-1-punkt-2-ledd-1">Opplysninger om identifikasjon av embryoet, dato for oppsamling, samt navn og adresse på embryoinnsamlingsgruppen og mottakeren.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttittel-1-punkt-7-ledd-1-punkt-3"><article class="legalP" id="kapittel-1-foreslåttittel-1-punkt-7-ledd-1-punkt-3-ledd-1">Hvis det er mer enn ett embryo på et strå, skal det være en tydelig angivelse av antallet embryo, som alle skal stamme fra samme foreldre.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttittel-1-punkt-7-ledd-1-punkt-4"><article class="legalP" id="kapittel-1-foreslåttittel-1-punkt-7-ledd-1-punkt-4-ledd-1">Undertegnedes navn og stilling, dato og sted for sertifikatets utstedelse og underskrift av personen som er godkjent av utstedende instans.</article></article></li></ul></article></article></li><li data-li-identifier="8." data-name="8."><article class="listArticle" id="kapittel-1-foreslåttittel-1-punkt-8"><article class="legalP" id="kapittel-1-foreslåttittel-1-punkt-8-ledd-1">Opplysningene nevnt i nr. 7 kan finnes i andre dokumenter som følger embryoene forutsatt at instansen som fører stamboken attesterer dokumentene med følgende setning: «Undertegnede attesterer at de opplysninger som kreves i henhold til artikkel 5 i Kommisjonsvedtak 2005/379/EF, finnes i vedlagte dokumenter», og vedlegger en uttømmende liste over de aktuelle dokumentene.</article></article></li></ul><article class="legalP" id="kapittel-1-ledd-5">Vedleggene 5 og 6 gjengis ikke her, men kan fås ved henvendelse til Landbruks- og matdepartementet, Avdeling for matpolitikk, Postboks 8007 Dep, 0030 Oslo, tlf 22 24 92 50, faks 22 24 95 59.</article></section><section class="section" data-name="kapII" id="kapittel-2" data-lovdata-URL="LTI/forskrift/2007-10-23-1173/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>