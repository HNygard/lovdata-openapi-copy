<!DOCTYPE html><html lang="no"><head><title>Forskrift om endring i forskrift om årsregnskap og årsberetning (for kommuner og fylkeskommuner)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-12-10-1681</dd><dt class="dokid">DokumentID</dt><dd class="dokid">LTI/forskrift/2007-12-10-1681</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 13 s 2027</dd><dt class="dateInForce">I kraft fra</dt><dd class="dateInForce">2008-01-01, 2010-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-12-15-1424</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-09-25-107/§48</li></ul></dd><dt class="dateOfPublication">Kunngjort</dt><dd class="dateOfPublication">2008-01-08 15:10</dd><dt class="journalNumber">Journalnummer</dt><dd class="journalNumber">2007-1335</dd><dt class="titleShort">Korttittel</dt><dd class="titleShort">Endr. i forskrift om årsregnskap, for kommuner</dd><dt class="title">Tittel</dt><dd class="title">Forskrift om endring i forskrift om årsregnskap og årsberetning (for kommuner og fylkeskommuner)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og regionaldepartementet 10. desember 2007 med hjemmel i lov 25. september 1992 nr. 107 om kommuner og fylkeskommuner (kommuneloven) § 48 nr. 6.</dd><dt class="refid">RefID</dt><dd class="refid">forskrift/2007-12-10-1681</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om årsregnskap og årsberetning (for kommuner og fylkeskommuner)<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2007-12-10-1681" id="dokument"><h1>Forskrift om endring i forskrift om årsregnskap og årsberetning (for kommuner og fylkeskommuner)</h1><section class="section" data-name="kapI" id="kapittel-1" data-lovdata-URL="LTI/forskrift/2007-12-10-1681/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. desember 2000 nr. 1424 om årsregnskap og årsberetning (for kommuner og fylkeskommuner) gjøres følgende endringer:</article> <article class="defaultP" margin-top="true">§ 1 annet ledd oppheves.</article> <article class="defaultP" margin-top="true">§ 1 nåværende tredje ledd blir annet ledd og skal lyde:</article><article class="legalP" id="kapittel-1-ledd-2">Denne forskriften gjelder også for interkommunalt eller interfylkeskommunalt samarbeid etter kommuneloven § 27.</article> <article class="defaultP" margin-top="true">§ 7 nytt syvende ledd skal lyde:</article><article class="legalP" id="kapittel-1-ledd-3">Virkningen av endringer i regnskapsprinsipp i 2008 og senere som påvirker arbeidskapitalen skal føres direkte mot konto for prinsippendringer fra og med 2008. Virkningen av endringer i regnskapsprinsipp i 2007 og tidligere som påvirker arbeidskapitalen skal overføres til konto for prinsippendringer senest ved årsavslutningen for 2009, og opplyses om i note. Etter at prinsippendringer i 2007 og tidligere er skilt ut fra likviditetsreservens driftsdel og investeringsdel, skal resterende del av likviditetsreserven føres som bruk av likviditetsreserve og avsettes til henholdsvis disposisjonsfond og ubundet investeringsfond senest ved årsavslutningen for 2009. Dersom resterende likviditetsreserve er negativ etter at periodiseringsendringer i 2007 og tidligere er skilt ut, skal en senest ved årsavslutningen for 2009 bruke av henholdsvis disposisjonsfond og ubundet investeringsfond og avsette inntil resterende likviditetsreserve er null. Dersom beløpet for investeringsdelen er negativt, kan en alternativt finansiere dette med bruk av lån. Dersom det ikke er tilstrekkelige midler til å føre resterende likviditetsreserve til null, skal det gjenværende beløp føres mot henholdsvis regnskapsmessig merforbruk eller udekket i investeringsregnskapet senest ved årsavslutningen for 2009.</article> <article class="defaultP" margin-top="true">§ 10 annet ledd skal lyde:</article><article class="legalP" id="kapittel-1-ledd-4">Årsregnskapet skal være avlagt innen 15. februar i året etter regnskapsåret.</article> <article class="defaultP" margin-top="true">§ 11 første ledd skal lyde:</article><article class="legalP" id="kapittel-1-ledd-5">Årsregnskapet er offentlig fra det tidspunkt det er avlagt.</article> <article class="defaultP" margin-top="true">Vedlegg 3 punkt C. Egenkapital skal lyde:<ul class="defaultList"><li><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">Disposisjonsfond</article></article></li><li><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">Bundne driftsfond</article></article></li><li><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">Ubundne investeringsfond</article></article></li><li><article class="listArticle" id="kapittel-1-ledd-5-punkt-4"><article class="legalP" id="kapittel-1-ledd-5-punkt-4-ledd-1">Bundne investeringsfond</article></article></li><li><article class="listArticle" id="kapittel-1-ledd-5-punkt-5"><article class="legalP" id="kapittel-1-ledd-5-punkt-5-ledd-1">Regnskapsmessig mindreforbruk (drift)</article></article></li><li><article class="listArticle" id="kapittel-1-ledd-5-punkt-6"><article class="legalP" id="kapittel-1-ledd-5-punkt-6-ledd-1">Regnskapsmessig merforbruk (drift)</article></article></li><li><article class="listArticle" id="kapittel-1-ledd-5-punkt-7"><article class="legalP" id="kapittel-1-ledd-5-punkt-7-ledd-1">Udisponert investeringsregnskapet</article></article></li><li><article class="listArticle" id="kapittel-1-ledd-5-punkt-8"><article class="legalP" id="kapittel-1-ledd-5-punkt-8-ledd-1">Udekket investeringsregnskapet</article></article></li><li><article class="listArticle" id="kapittel-1-ledd-5-punkt-9"><article class="legalP" id="kapittel-1-ledd-5-punkt-9-ledd-1">Likviditetsreserve</article></article></li><li><article class="listArticle" id="kapittel-1-ledd-5-punkt-10"><article class="legalP" id="kapittel-1-ledd-5-punkt-10-ledd-1">Kapitalkonto</article></article></li><li><article class="listArticle" id="kapittel-1-ledd-5-punkt-11"><article class="legalP" id="kapittel-1-ledd-5-punkt-11-ledd-1">Endring av regnskapsprinsipp som påvirker AK (drift)</article></article></li><li><article class="listArticle" id="kapittel-1-ledd-5-punkt-12"><article class="legalP" id="kapittel-1-ledd-5-punkt-12-ledd-1">Endring av regnskapsprinsipp som påvirker AK (investering)</article></article></li></ul></article> <article class="defaultP" margin-top="true">Merknadene til § 1 skal lyde:</article><article class="legalP" id="kapittel-1-ledd-6">Kommunelovens bestemmelser om årsregnskap og årsberetning er å finne i § 48. Virkeområdet for de nevnte bestemmelser følger av kommuneloven § 2. Forskriften har samme virkeområde. I § 1 gjøres likevel (delvise) unntak for deler av den kommunale eller fylkeskommunale virksomheten. Unntakene gjelder: Kommunalt eller fylkeskommunalt foretak etter kommuneloven kapittel 11. For slike gjelder forskrift 24. august 2006 nr. 1033.</article><article class="legalP" id="kapittel-1-ledd-7">Forskriften gjelder for interkommunalt eller interfylkeskommunalt samarbeid med eget styre, jf. kommuneloven § 27. Forskriften gjelder ikke for interkommunale selskaper organisert etter lov 29. januar 1999 nr. 6 om interkommunale selskaper.</article><article class="legalP" id="kapittel-1-ledd-8">Bestemmelsene angir at samarbeidstiltak med eget styre, jf. kommuneloven § 27, som etter deltakernes egen vurdering er et eget rettssubjekt, har anledning til å fastsette særbudsjett/særregnskap etter forskrift 17. desember 1999 nr. 1568 om årsbudsjett, årsregnskap og årsberetning for interkommunale selskaper. Det avgjørende for om virksomheten har anledning til å føre særregnskap, er om virksomheten er å anse som et eget rettssubjekt. Vurderingen av om virksomheten er eget rettssubjekt foretas av deltaker (fylkes)kommunene selv. Deltakerne kan delegere til styret i samarbeidstiltaket å treffe beslutning både om virksomheten skal anses som eget rettssubjekt, og om den skal føre eget særregnskap.</article><article class="legalP" id="kapittel-1-ledd-9">Bestemmelsene legger i forhold til spørsmålet om adgangen til å føre eget særregnskap, avgjørende vekt på deltakerkommunenes egen vurdering av om virksomheten er en egen juridisk person (eget rettssubjekt). Hvorvidt andre instanser (for eksempel departementet eller en domstol) skulle komme til et annet resultat ved denne vurderingen, har således ingen betydning i forhold til spørsmålet om adgang til å føre eget regnskap. Det har videre ikke betydning i forhold til dette spørsmålet om en domstol i forhold til andre spørsmål hvor det er relevant å vurdere status som eget rettssubjekt skulle komme til at enheten ikke er en egen juridisk person. Det er imidlertid ikke naturlig at den vurdering deltakerkommunene gjør – og den konklusjon de treffer – avviker mye fra det som i rettspraksis er lagt til grunn for vurderingen av om interkommunale enheter skal anses som egne rettssubjekter. Deltakerkommunene bør derfor så langt som mulig basere sin vurdering på kriterier som er lagt til grunn i rettspraksis.</article><article class="legalP" id="kapittel-1-ledd-10">En høyesterettsdom referert i Rt 1997 s.623 stiller opp en rekke kriterier som er relevante i forbindelse med vurderingen av om et samarbeidstiltak er en egen juridisk person. I den konkrete saken som dommen gjaldt, var noen av de viktige kriteriene knyttet til om virksomheten selv inngår kontrakter, disponerer egne midler, om den har ressurser til å dekke forpliktelser. Ytterligere sentrale kriterier og momenter for en vurdering av om en virksomhet er et eget rettssubjekt er gjengitt i dommen.</article><article class="legalP" id="kapittel-1-ledd-11">Bestemmelsene trer i kraft fra og med regnskapsåret 2004.</article> <article class="defaultP" margin-top="true">Merknadene til § 7 nytt syvende ledd skal lyde:</article><article class="legalP" id="kapittel-1-ledd-12">Første setning fastslår at virkningen av endringer i regnskapsprinsipp som oppstår i 2008 og senere som påvirker arbeidskapitalen, skal føres direkte mot konto for prinsippendringer fra og med 2008. I 2008 vil dette gjelde tilskuddet til ressurskrevende tjenester som utbetales i 2008. I 2008 inntektsføres forventet tilskuddsutbetaling i 2009 basert på den nye ordningen.</article><article class="legalP" id="kapittel-1-ledd-13">Andre setning fastslår at virkningen av endringer i regnskapsprinsipp i 2007 og tidligere, og som ligger under likviditetsreserven, skal overføres fra likviditetsreserven til konto for prinsippendringer senest fra 31. desember 2009. Overføringen anses ikke som bruk av og avsetning til fond, men skal opplyses i note.</article><article class="legalP" id="kapittel-1-ledd-14">Som endring i regnskapsprinsipp regnes endringer i retningslinjer for periodisering og måling av regnskapsposter, jf. KRS (F) 5. Videre regnes pålagt endret praktisering av anordningsprinsippet som endring i regnskapsprinsipp. Dette vil kun omfatte endringer knyttet til feriepenger i 1992 og 1994, momskompensasjon for 1999 utbetalt i 2001, endring i føring av påløpte renter i 2001 og endring i føring av materiallager i 2001. Endret praktisering som skyldes feil anvendelse av anordningsprinsippet omfattes ikke. I forbindelse med forskriftsendringen skal endring i regnskapsprinsipp i tillegg omfatte endret periodisering av tilskuddet til ressurskrevende brukere i 2008 (kommunene), og innlemmingen av lærlingtilskuddet i 2003 (fylkeskommunene).</article><article class="legalP" id="kapittel-1-ledd-15">Tredje setning slår fast at resterende del av likviditetsreserven, etter at prinsippendringer i 2007 og tidligere er skilt, skal inngå i ubundne fond senest ved avslutningen av regnskapet for 2009. Det er anledning til å gjennomføre dette i 2008. Dette skal synliggjøres som bruk av likviditetsreserven og avsetning til hhv. disposisjonsfond og ubundet investeringsfond i de økonomiske oversiktene, jf. vedlegg 4 og 5.</article><article class="legalP" id="kapittel-1-ledd-16">Fjerde setning slår fast at dersom resterende del av likviditetsreserven er negativ, etter at prinsippendringer i 2007 og tidligere er skilt ut, skal dette dekkes opp gjennom avsetninger til likviditetsreserven og synliggjøres i de økonomiske oversiktene som bruk av hhv. disposisjonsfond og ubundet investeringsfond, senest ved årsavslutningen for 2009. Det er anledning til å gjennomføre dette i 2009. Bruk av fond skal gjennomføres så langt som nødvendig så lenge det er midler på ubundne fond. Det presiseres at dette vil være alle midler som ikke er unntatt fra strykninger iht. § 9.</article><article class="legalP" id="kapittel-1-ledd-17">Femte setning angir som en valgfri mulighet at dersom resterende del av likviditetsreservens investeringsdel er negativt, kan en finansiere dette ved bruk av lån i stedet for ved bruk av fond som nevnt i fjerde setning. Det er imidlertid en forutsetning for bruk av lån at det kan godtgjøres at beløpet er knyttet til lovlig låneformål ihht kommuneloven § 50.</article><article class="legalP" id="kapittel-1-ledd-18">Sjette setning slår fast at dersom det ikke er tilstrekkelig med midler på ubundne fond til å dekke negativ beløp som nevnt i fjerde setning, skal det gjenværende beløp føres mot hhv. regnskapsmessig merforbruk og udekket i investeringsregnskapet, senest ved regnskapsavslutningen for 2009. Ordinære inndekningsregler vil gjelde fra samme år som det gjenværende beløp er ført mot hhv. regnskapsmessig merforbruk og udekket i investeringsregnskapet.</article></section><section class="section" data-name="kapII" id="kapittel-2" data-lovdata-URL="LTI/forskrift/2007-12-10-1681/KAPITTEL_2"><h2 data-text-align="center">II</h2><article class="defaultP">Vedlegg 3 punkt C. Egenkapital skal lyde:<ul class="defaultList"><li><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Disposisjonsfond</article></article></li><li><article class="listArticle" id="kapittel-2-punkt-2"><article class="legalP" id="kapittel-2-punkt-2-ledd-1">Bundne driftsfond</article></article></li><li><article class="listArticle" id="kapittel-2-punkt-3"><article class="legalP" id="kapittel-2-punkt-3-ledd-1">Ubundne investeringsfond</article></article></li><li><article class="listArticle" id="kapittel-2-punkt-4"><article class="legalP" id="kapittel-2-punkt-4-ledd-1">Bundne investeringsfond</article></article></li><li><article class="listArticle" id="kapittel-2-punkt-5"><article class="legalP" id="kapittel-2-punkt-5-ledd-1">Regnskapsmessig mindreforbruk (drift)</article></article></li><li><article class="listArticle" id="kapittel-2-punkt-6"><article class="legalP" id="kapittel-2-punkt-6-ledd-1">Regnskapsmessig merforbruk (drift)</article></article></li><li><article class="listArticle" id="kapittel-2-punkt-7"><article class="legalP" id="kapittel-2-punkt-7-ledd-1">Udisponert investeringsregnskapet</article></article></li><li><article class="listArticle" id="kapittel-2-punkt-8"><article class="legalP" id="kapittel-2-punkt-8-ledd-1">Udekket investeringsregnskapet</article></article></li><li><article class="listArticle" id="kapittel-2-punkt-9"><article class="legalP" id="kapittel-2-punkt-9-ledd-1">Kapitalkonto</article></article></li><li><article class="listArticle" id="kapittel-2-punkt-10"><article class="legalP" id="kapittel-2-punkt-10-ledd-1">Endring av regnskapsprinsipp som påvirker AK (drift)</article></article></li><li><article class="listArticle" id="kapittel-2-punkt-11"><article class="legalP" id="kapittel-2-punkt-11-ledd-1">Endring av regnskapsprinsipp som påvirker AK (investering)</article></article></li></ul></article> <article class="defaultP" margin-top="true">Vedlegg 4 og 5 skal lyde:</article><span class="futuretitle" id="kapittel-2-foreslåttittel-1">Vedlegg 4</span> <article class="defaultP" margin-top="true"><i>Økonomisk oversikt – Drift</i><ul class="defaultList"><li><article class="listArticle" id="kapittel-2-foreslåttittel-1-punkt-1"><article class="legalP" id="kapittel-2-foreslåttittel-1-punkt-1-ledd-1">Brukerbetalinger</article></article></li><li><article class="listArticle" id="kapittel-2-foreslåttittel-1-punkt-2"><article class="legalP" id="kapittel-2-foreslåttittel-1-punkt-2-ledd-1">Andre salgs- og leieinntekter</article></article></li><li><article class="listArticle" id="kapittel-2-foreslåttittel-1-punkt-3"><article class="legalP" id="kapittel-2-foreslåttittel-1-punkt-3-ledd-1">Overføringer med krav til motytelse</article></article></li><li><article class="listArticle" id="kapittel-2-foreslåttittel-1-punkt-4"><article class="legalP" id="kapittel-2-foreslåttittel-1-punkt-4-ledd-1">Rammetilskudd</article></article></li><li><article class="listArticle" id="kapittel-2-foreslåttittel-1-punkt-5"><article class="legalP" id="kapittel-2-foreslåttittel-1-punkt-5-ledd-1">Andre statlige overføringer</article></article></li><li><article class="listArticle" id="kapittel-2-foreslåttittel-1-punkt-6"><article class="legalP" id="kapittel-2-foreslåttittel-1-punkt-6-ledd-1">Andre overføringer</article></article></li><li><article class="listArticle" id="kapittel-2-foreslåttittel-1-punkt-7"><article class="legalP" id="kapittel-2-foreslåttittel-1-punkt-7-ledd-1">Inntekts- og formuesskatt</article></article></li><li><article class="listArticle" id="kapittel-2-foreslåttittel-1-punkt-8"><article class="legalP" id="kapittel-2-foreslåttittel-1-punkt-8-ledd-1">Eiendomsskatt</article></article></li><li><article class="listArticle" id="kapittel-2-foreslåttittel-1-punkt-9"><article class="legalP" id="kapittel-2-foreslåttittel-1-punkt-9-ledd-1">Andre direkte og indirekte skatter<br /><i>Sum driftsinntekter</i></article></article></li><li><article class="listArticle" id="kapittel-2-foreslåttittel-1-punkt-10"><article class="legalP" id="kapittel-2-foreslåttittel-1-punkt-10-ledd-1">Lønnsutgifter</article></article></li><li><article class="listArticle" id="kapittel-2-foreslåttittel-1-punkt-11"><article class="legalP" id="kapittel-2-foreslåttittel-1-punkt-11-ledd-1">Sosiale utgifter</article></article></li><li><article class="listArticle" id="kapittel-2-foreslåttittel-1-punkt-12"><article class="legalP" id="kapittel-2-foreslåttittel-1-punkt-12-ledd-1">Kjøp av varer og tjenester som inngår i kommunens tjenesteproduksjon</article></article></li><li><article class="listArticle" id="kapittel-2-foreslåttittel-1-punkt-13"><article class="legalP" id="kapittel-2-foreslåttittel-1-punkt-13-ledd-1">Kjøp av tjenester som erstatter kommunal tjenesteproduksjon</article></article></li><li><article class="listArticle" id="kapittel-2-foreslåttittel-1-punkt-14"><article class="legalP" id="kapittel-2-foreslåttittel-1-punkt-14-ledd-1">Overføringer</article></article></li><li><article class="listArticle" id="kapittel-2-foreslåttittel-1-punkt-15"><article class="legalP" id="kapittel-2-foreslåttittel-1-punkt-15-ledd-1">Avskrivninger</article></article></li><li><article class="listArticle" id="kapittel-2-foreslåttittel-1-punkt-16"><article class="legalP" id="kapittel-2-foreslåttittel-1-punkt-16-ledd-1">Fordelte utgifter<br /><i>Sum driftsutgifter</i><br /><i>Brutto driftsresultat</i></article></article></li><li><article class="listArticle" id="kapittel-2-foreslåttittel-1-punkt-17"><article class="legalP" id="kapittel-2-foreslåttittel-1-punkt-17-ledd-1">Renteinntekter og utbytte</article></article></li><li><article class="listArticle" id="kapittel-2-foreslåttittel-1-punkt-18"><article class="legalP" id="kapittel-2-foreslåttittel-1-punkt-18-ledd-1">Mottatte avdrag på utlån<br /><i>Sum eksterne finansinntekter</i></article></article></li><li><article class="listArticle" id="kapittel-2-foreslåttittel-1-punkt-19"><article class="legalP" id="kapittel-2-foreslåttittel-1-punkt-19-ledd-1">Renteutgifter og låneomkostninger</article></article></li><li><article class="listArticle" id="kapittel-2-foreslåttittel-1-punkt-20"><article class="legalP" id="kapittel-2-foreslåttittel-1-punkt-20-ledd-1">Avdrag på lån</article></article></li><li><article class="listArticle" id="kapittel-2-foreslåttittel-1-punkt-21"><article class="legalP" id="kapittel-2-foreslåttittel-1-punkt-21-ledd-1">Utlån<br /><i>Sum eksterne finansutgifter</i><br /><i>Resultat eksterne finansieringstransaksjoner</i></article></article></li><li><article class="listArticle" id="kapittel-2-foreslåttittel-1-punkt-22"><article class="legalP" id="kapittel-2-foreslåttittel-1-punkt-22-ledd-1">Motpost avskrivninger<br /><i>Netto driftsresultat</i></article></article></li><li><article class="listArticle" id="kapittel-2-foreslåttittel-1-punkt-23"><article class="legalP" id="kapittel-2-foreslåttittel-1-punkt-23-ledd-1">Bruk av tidligere års regnskapsmessige mindreforbruk</article></article></li><li><article class="listArticle" id="kapittel-2-foreslåttittel-1-punkt-24"><article class="legalP" id="kapittel-2-foreslåttittel-1-punkt-24-ledd-1">Bruk av disposisjonsfond</article></article></li><li><article class="listArticle" id="kapittel-2-foreslåttittel-1-punkt-25"><article class="legalP" id="kapittel-2-foreslåttittel-1-punkt-25-ledd-1">Bruk av bundne fond<br /><i>Sum bruk av avsetninger</i></article></article></li><li><article class="listArticle" id="kapittel-2-foreslåttittel-1-punkt-26"><article class="legalP" id="kapittel-2-foreslåttittel-1-punkt-26-ledd-1">Overført til investeringsregnskapet</article></article></li><li><article class="listArticle" id="kapittel-2-foreslåttittel-1-punkt-27"><article class="legalP" id="kapittel-2-foreslåttittel-1-punkt-27-ledd-1">Avsatt til dekning av tidligere års regnskapsmessige merforbruk</article></article></li><li><article class="listArticle" id="kapittel-2-foreslåttittel-1-punkt-28"><article class="legalP" id="kapittel-2-foreslåttittel-1-punkt-28-ledd-1">Avsatt til disposisjonsfond</article></article></li><li><article class="listArticle" id="kapittel-2-foreslåttittel-1-punkt-29"><article class="legalP" id="kapittel-2-foreslåttittel-1-punkt-29-ledd-1">Avsatt til bundne fond<br /><i>Sum avsetninger</i><br /><i>Regnskapsmessig merforbruk/mindreforbruk</i></article></article></li></ul></article><span class="futuretitle" id="kapittel-2-foreslåttittel-2">Vedlegg 5</span> <article class="defaultP" margin-top="true"><i>Økonomisk oversikt-Investering</i><ul class="defaultList"><li><article class="listArticle" id="kapittel-2-foreslåttittel-2-punkt-1"><article class="legalP" id="kapittel-2-foreslåttittel-2-punkt-1-ledd-1">Salg av driftsmidler og fast eiendom</article></article></li><li><article class="listArticle" id="kapittel-2-foreslåttittel-2-punkt-2"><article class="legalP" id="kapittel-2-foreslåttittel-2-punkt-2-ledd-1">Andre salgsinntekter</article></article></li><li><article class="listArticle" id="kapittel-2-foreslåttittel-2-punkt-3"><article class="legalP" id="kapittel-2-foreslåttittel-2-punkt-3-ledd-1">Overføringer med krav til motytelse</article></article></li><li><article class="listArticle" id="kapittel-2-foreslåttittel-2-punkt-4"><article class="legalP" id="kapittel-2-foreslåttittel-2-punkt-4-ledd-1">Statlige overføringer</article></article></li><li><article class="listArticle" id="kapittel-2-foreslåttittel-2-punkt-5"><article class="legalP" id="kapittel-2-foreslåttittel-2-punkt-5-ledd-1">Andre overføringer</article></article></li><li><article class="listArticle" id="kapittel-2-foreslåttittel-2-punkt-6"><article class="legalP" id="kapittel-2-foreslåttittel-2-punkt-6-ledd-1">Renteinntekter og utbytte<br /><i>Sum inntekter</i></article></article></li><li><article class="listArticle" id="kapittel-2-foreslåttittel-2-punkt-7"><article class="legalP" id="kapittel-2-foreslåttittel-2-punkt-7-ledd-1">Lønnsutgifter</article></article></li><li><article class="listArticle" id="kapittel-2-foreslåttittel-2-punkt-8"><article class="legalP" id="kapittel-2-foreslåttittel-2-punkt-8-ledd-1">Sosiale utgifter</article></article></li><li><article class="listArticle" id="kapittel-2-foreslåttittel-2-punkt-9"><article class="legalP" id="kapittel-2-foreslåttittel-2-punkt-9-ledd-1">Kjøp av varer og tjenester som inngår i kommunens tjenesteproduksjon</article></article></li><li><article class="listArticle" id="kapittel-2-foreslåttittel-2-punkt-10"><article class="legalP" id="kapittel-2-foreslåttittel-2-punkt-10-ledd-1">Kjøp av tjenester som erstatter kommunal tjenesteproduksjon</article></article></li><li><article class="listArticle" id="kapittel-2-foreslåttittel-2-punkt-11"><article class="legalP" id="kapittel-2-foreslåttittel-2-punkt-11-ledd-1">Overføringer</article></article></li><li><article class="listArticle" id="kapittel-2-foreslåttittel-2-punkt-12"><article class="legalP" id="kapittel-2-foreslåttittel-2-punkt-12-ledd-1">Renteutgifter og omkostninger</article></article></li><li><article class="listArticle" id="kapittel-2-foreslåttittel-2-punkt-13"><article class="legalP" id="kapittel-2-foreslåttittel-2-punkt-13-ledd-1">Fordelte utgifter<br /><i>Sum utgifter</i></article></article></li><li><article class="listArticle" id="kapittel-2-foreslåttittel-2-punkt-14"><article class="legalP" id="kapittel-2-foreslåttittel-2-punkt-14-ledd-1">Avdrag på lån</article></article></li><li><article class="listArticle" id="kapittel-2-foreslåttittel-2-punkt-15"><article class="legalP" id="kapittel-2-foreslåttittel-2-punkt-15-ledd-1">Utlån</article></article></li><li><article class="listArticle" id="kapittel-2-foreslåttittel-2-punkt-16"><article class="legalP" id="kapittel-2-foreslåttittel-2-punkt-16-ledd-1">Kjøp av aksjer og andeler</article></article></li><li><article class="listArticle" id="kapittel-2-foreslåttittel-2-punkt-17"><article class="legalP" id="kapittel-2-foreslåttittel-2-punkt-17-ledd-1">Avsatt til ubundne investeringsfond</article></article></li><li><article class="listArticle" id="kapittel-2-foreslåttittel-2-punkt-18"><article class="legalP" id="kapittel-2-foreslåttittel-2-punkt-18-ledd-1">Avsatt til bundne fond<br /><i>Sum finansieringstransaksjoner</i><br /><i>Finansieringsbehov</i></article></article></li><li><article class="listArticle" id="kapittel-2-foreslåttittel-2-punkt-19"><article class="legalP" id="kapittel-2-foreslåttittel-2-punkt-19-ledd-1">Bruk av lån</article></article></li><li><article class="listArticle" id="kapittel-2-foreslåttittel-2-punkt-20"><article class="legalP" id="kapittel-2-foreslåttittel-2-punkt-20-ledd-1">Salg av aksjer og andeler</article></article></li><li><article class="listArticle" id="kapittel-2-foreslåttittel-2-punkt-21"><article class="legalP" id="kapittel-2-foreslåttittel-2-punkt-21-ledd-1">Mottatte avdrag på utlån</article></article></li><li><article class="listArticle" id="kapittel-2-foreslåttittel-2-punkt-22"><article class="legalP" id="kapittel-2-foreslåttittel-2-punkt-22-ledd-1">Overført fra driftsregnskapet</article></article></li><li><article class="listArticle" id="kapittel-2-foreslåttittel-2-punkt-23"><article class="legalP" id="kapittel-2-foreslåttittel-2-punkt-23-ledd-1">Bruk av disposisjonsfond</article></article></li><li><article class="listArticle" id="kapittel-2-foreslåttittel-2-punkt-24"><article class="legalP" id="kapittel-2-foreslåttittel-2-punkt-24-ledd-1">Bruk av ubundne investeringsfond</article></article></li><li><article class="listArticle" id="kapittel-2-foreslåttittel-2-punkt-25"><article class="legalP" id="kapittel-2-foreslåttittel-2-punkt-25-ledd-1">Bruk av bundne fond<br /><i>Sum finansiering</i><br /><i>Udekket/udisponert</i></article></article></li></ul></article></section><section class="section" data-name="kapIII" id="kapittel-3" data-lovdata-URL="LTI/forskrift/2007-12-10-1681/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene under I trer i kraft 1. januar 2008. Endringene under II trer i kraft 1. januar 2010.</article></section></main></body></html>