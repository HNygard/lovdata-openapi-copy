<!DOCTYPE html><html lang="no"><head><title>Lov om endringer i ekteskapsloven og straffeprosessloven mv. (tiltak for å forhindre tvangsekteskap mv.).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2007-01-18-1</dd><dt class="dokid">DokumentID</dt><dd class="dokid">LTI/lov/2007-01-18-1</dd><dt class="ministry">Departement</dt><dd class="ministry"><ul><li>Barne- og likestillingsdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 1 s 1</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1981-05-22-25</li><li>lov/1991-07-04-47</li><li>lov/1993-04-30-40</li></ul></dd><dt class="dateOfPublication">Kunngjort</dt><dd class="dateOfPublication">2007-01-18</dd><dt class="journalNumber">Journalnummer</dt><dd class="journalNumber">2006-1068</dd><dt class="titleShort">Korttittel</dt><dd class="titleShort">Endringslov til ekteskapsl. og strpl.</dd><dt class="title">Tittel</dt><dd class="title">Lov om endringer i ekteskapsloven og straffeprosessloven mv. (tiltak for å forhindre tvangsekteskap mv.).</dd><dt class="miscInformation">Annet om dokumentet</dt><dd class="miscInformation">Ot.prp.nr.100 (2005–2006), Innst.O.nr.18 (2006–2007) og Besl.O.nr.38 (2006–2007). Odels- og lagtingsvedtak hhv. 5. og 13. desember 2006. Fremmet av Barne- og likestillingsdepartementet.</dd><dt class="refid">RefID</dt><dd class="refid">lov/2007-01-18-1</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i ekteskapsloven og straffeprosessloven mv. (tiltak for å forhindre tvangsekteskap mv.).<ul class="tocSubUl"><li>I</li><li>II<ul class="tocSubUl"><li>§ 18a. Anerkjennelse av ekteskap inngått i utlandet</li><li>§ 23. Skilsmisse på grunn av overgrep og tvangsekteskap</li></ul></li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/lov/2007-01-18-1" id="dokument"><h1>Lov om endringer i ekteskapsloven og straffeprosessloven mv. (tiltak for å forhindre tvangsekteskap mv.).</h1><article class="defaultP" data-text-size="small">Endring i følgende annen lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 30. april 1993 nr. 40 om registrert partnerskap.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2007-01-18-1/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 22. mai 1981 nr. 25 om rettergangsmåten i straffesaker (straffeprosessloven) gjøres følgende endringer:</article> <article class="defaultP" margin-top="true">§ 3 første ledd nytt nr. 7 skal lyde:</article><article class="legalP" id="kapittel-1-ledd-2">Krav fra den ene ektefellen mot den andre ektefellen om at ekteskapet er ugyldig eller om skilsmisse uten forutgående separasjon, jf. lov 4. juli 1991 nr. 47 om ekteskap § 16 tredje og fjerde ledd og § 23 i sak etter straffeloven § 222 annet ledd.</article> <article class="defaultP" margin-top="true">§ 427 tredje ledd skal lyde:</article><article class="legalP" id="kapittel-1-ledd-3">Det samme gjelder krav mot siktedes foreldre etter lov 13. juni 1969 nr. 26 om skadeserstatning § 1-2 nr. 2 og en ektefelles krav som nevnt i § 3 nr. 7.</article></section><section class="section" data-name="kapII" id="kapittel-2" data-lovdata-URL="LTI/lov/2007-01-18-1/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 4. juli 1991 nr. 47 om ekteskap gjøres følgende endringer:</article> <article class="defaultP" margin-top="true">§ 1 første ledd skal lyde:</article><article class="legalP" id="kapittel-2-ledd-2">Den som er under 18 år, kan ikke inngå ekteskap uten samtykke fra dem eller den som har foreldreansvaret, og tillatelse fra fylkesmannen. Fylkesmannen kan ikke gi tillatelse dersom den som søker, er under 16 år.</article> <article class="defaultP" margin-top="true">§ 1 tredje ledd skal lyde:</article><article class="legalP" id="kapittel-2-ledd-3">Fylkesmannen kan bare gi tillatelse når det foreligger sterke grunner for å inngå ekteskap.</article> <article class="defaultP" margin-top="true">§ 16 tredje ledd skal lyde:</article><article class="legalP" id="kapittel-2-ledd-4">Hver av ektefellene kan reise søksmål for å få kjent ekteskapet ugyldig dersom han eller hun er blitt tvunget til å inngå ekteskapet ved rettsstridig atferd. Dette gjelder uavhengig av hvem som har utøvd tvangen.</article> <article class="defaultP" margin-top="true">Ny § 18a skal lyde:</article><article class="futureLegalArticle" data-name="§18a" id="kapittel-2-foreslåttparagraf-1"><span class="futureLegalArticleHeader">§ 18a. <span class="legalArticleTitle">Anerkjennelse av ekteskap inngått i utlandet</span></span><article class="legalP" id="kapittel-2-foreslåttparagraf-1-ledd-1">Et ekteskap som er inngått i utlandet, anerkjennes her i riket dersom ekteskapet er gyldig inngått i vigselslandet. Et ekteskap anerkjennes likevel ikke dersom dette åpenbart ville virke støtende på norsk rettsorden (ordre public).</article><article class="legalP" id="kapittel-2-foreslåttparagraf-1-ledd-2">Et ekteskap som er inngått i utlandet, anerkjennes ikke her i riket dersom minst en av partene var norsk statsborger eller fast bosatt her i riket på vigselstidspunktet, og:<ul class="defaultList"><li data-li-identifier="a)" data-name="a)"><article class="listArticle" id="kapittel-2-foreslåttparagraf-1-ledd-2-punkt-1"><article class="legalP" id="kapittel-2-foreslåttparagraf-1-ledd-2-punkt-1-ledd-1">ekteskapet er inngått uten at begge parter var til stede under vigselen,</article></article></li><li data-li-identifier="b)" data-name="b)"><article class="listArticle" id="kapittel-2-foreslåttparagraf-1-ledd-2-punkt-2"><article class="legalP" id="kapittel-2-foreslåttparagraf-1-ledd-2-punkt-2-ledd-1">en av partene var under 18 år, eller</article></article></li><li data-li-identifier="c)" data-name="c)"><article class="listArticle" id="kapittel-2-foreslåttparagraf-1-ledd-2-punkt-3"><article class="legalP" id="kapittel-2-foreslåttparagraf-1-ledd-2-punkt-3-ledd-1">en av partene allerede var gift.</article></article></li></ul><p class="leddfortsettelse">Departementet kan likevel etter begjæring fra begge parter anerkjenne ekteskapet dersom sterke grunner taler for det.</p></article></article> <article class="defaultP" margin-top="true">Overskriften til § 23 skal lyde:</article><article class="futureLegalArticle" data-name="§23" id="kapittel-2-foreslåttparagraf-2"><span class="futureLegalArticleHeader">§ 23. <span class="legalArticleTitle">Skilsmisse på grunn av overgrep og tvangsekteskap</span></span></article> <article class="defaultP" margin-top="true">§ 23 annet ledd skal lyde:</article><article class="legalP" id="kapittel-2-ledd-5">Krav om skilsmisse etter første ledd må være reist innen seks måneder etter at ektefellen fikk kjennskap til handlingen, og senest to år etter at den fant sted.</article> <article class="defaultP" margin-top="true">§ 23 nytt tredje ledd skal lyde:</article><article class="legalP" id="kapittel-2-ledd-6">En ektefelle kan også kreve skilsmisse dersom han eller hun har blitt tvunget til å inngå ekteskapet ved rettsstridig atferd. Dette gjelder uavhengig av hvem som har utøvd tvangen. § 16 fjerde ledd gjelder tilsvarende.</article></section><section class="section" data-name="kapIII" id="kapittel-3" data-lovdata-URL="LTI/lov/2007-01-18-1/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 30. april 1993 nr. 40 om registrert partnerskap gjøres følgende endring:</article> <article class="defaultP" margin-top="true">§ 2 første ledd første punktum skal lyde:</article><article class="legalP" id="kapittel-3-ledd-2">Ekteskapslovens kapittel 1 som gjelder vilkår for å inngå ekteskap og ekteskapsloven § 18a får tilsvarende anvendelse ved registrering eller anerkjennelse av partnerskap.</article></section><section class="section" data-name="kapIV" id="kapittel-4" data-lovdata-URL="LTI/lov/2007-01-18-1/KAPITTEL_4"><h2 data-text-align="center">IV</h2><ul class="defaultList"><li data-li-identifier="1." data-name="1."><article class="listArticle" id="kapittel-4-punkt-1"><article class="legalP" id="kapittel-4-punkt-1-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelser til forskjellig tid.</article></article></li><li data-li-identifier="2." data-name="2."><article class="listArticle" id="kapittel-4-punkt-2"><article class="legalP" id="kapittel-4-punkt-2-ledd-1">Departementet kan gi nærmere overgangsregler i forskrift.</article></article></li></ul></section></main></body></html>