<!DOCTYPE html><html lang="no"><head><title>Forskrift om endring i forskrift om måling av petroleum for fiskale formål og for beregning av CO<sub>2</sub> -avgift</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-10-11-1205</dd><dt class="dokid">DokumentID</dt><dd class="dokid">LTI/forskrift/2007-10-11-1205</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 11 s 1482</dd><dt class="dateInForce">I kraft fra</dt><dd class="dateInForce">2007-10-11</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-11-01-1234</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1997-06-27-653/§86</li><li>lov/1996-11-29-72/§4-9</li><li>lov/1990-12-21-72/§5</li><li>forskrift/1985-06-28-1419</li><li>forskrift/1990-12-27-1229</li></ul></dd><dt class="dateOfPublication">Kunngjort</dt><dd class="dateOfPublication">2007-11-06 14:55</dd><dt class="journalNumber">Journalnummer</dt><dd class="journalNumber">2007-0952</dd><dt class="titleShort">Korttittel</dt><dd class="titleShort">Endr. forskrift om fiskal måling av petroleum</dd><dt class="title">Tittel</dt><dd class="title">Forskrift om endring i forskrift om måling av petroleum for fiskale formål og for beregning av CO<sub>2</sub> -avgift</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Oljedirektoratet 11. oktober 2007 med hjemmel i forskrift 27. juni 1997 nr. 653 til lov om petroleumsvirksomhet § 86, jf. lov 29. november 1996 nr. 72 om petroleumsvirksomhet § 4-9 og lov 21. desember 1990 nr. 72 om avgift på utslipp av CO<sub>2</sub> i petroleumsvirksomheten på kontinentalsokkelen § 5, jf. delegeringsvedtak 28. juni 1985 nr. 1419 og delegeringsvedtak 27. desember 1990 nr. 1229.</dd><dt class="refid">RefID</dt><dd class="refid">forskrift/2007-10-11-1205</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om måling av petroleum for fiskale formål og for beregning av CO2 -avgift<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-10-11-1205" id="dokument"><h1>Forskrift om endring i forskrift om måling av petroleum for fiskale formål og for beregning av CO<sub>2</sub> -avgift</h1><section class="section" data-name="kapI" id="kapittel-1" data-lovdata-URL="LTI/forskrift/2007-10-11-1205/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. november 2001 nr. 1234 om måling av petroleum for fiskale formål og for beregning av CO<sub>2</sub> -avgift gjøres følgende endringer:</article> <article class="defaultP" margin-top="true">Merknadene til § 1 skal lyde:</article><article class="legalP" id="kapittel-1-ledd-2">Etter petroleumsloven § 1-4 gjelder forskriften også for anlegg på land dersom petroleum er transportert til anlegget med rørledning fra kontinentalsokkelen og målingen av praktiske årsaker foretas på land i Norge. Oljedirektoratet vil i slike tilfeller samordne tilsynsaktiviteten med Justervesenet (JV) som vist til i samarbeidsavtale mellom de to etatene. Ved terminaler i utlandet hvor norsk petroleum ilandføres med rørledning foretar Oljedirektoratet måleteknisk tilsyn i samarbeid med relevante myndigheter i vedkommende stat, jf. petroleumsloven § 1-4 første ledd andre punktum.</article> <article class="defaultP" margin-top="true"><i>CO<sub>2</sub> -avgiftsmåling:</i></article><article class="legalP" id="kapittel-1-ledd-3">CO<sub>2</sub> -avgiften beregnes per felt/innretning. I henhold til CO<sub>2</sub> -avgiftsloven § 5 er det Finansdepartementet som treffer bestemmelser vedrørende avgiftens størrelse og omfang.</article><article class="legalP" id="kapittel-1-ledd-4">Forskriften gjelder for måling av naturgass som benyttes til drift av forbrenningsmaskiner, og for naturgass som blir avbrent eller ventilert til atmosfære. Utslipp av ren CO<sub>2</sub> blir avgiftsbelagt etter samme avgiftssats som naturgass som benyttes til forbrenning. Denne forskriften gjelder ikke for annen brensel enn naturgass når det gjelder krav til målesystem.</article><article class="legalP" id="kapittel-1-ledd-5">Forskriften gjelder også for bruk av diesel til drift av forbrenningsmaskiner. Dieselmengder er avgiftsbelagt for flyttbare innretninger som utfører hjelpefunksjoner for innretninger og er tilknyttet innretninger som produserer olje eller gass, Dieselmengdene skal dokumenteres og rapporteres som gitt i denne forskriften § 29. Diesel utgjør en relativt begrenset del av brenselforbruket i petroleumsvirksomheten. Oljedirektoratet har derfor ikke funnet det hensiktsmessig å detaljregulere i denne forskriften hvordan diesel skal mengdebestemmes.</article><article class="legalP" id="kapittel-1-ledd-6">Ved oppstart av nye felt begynner CO<sub>2</sub> -avgiften å løpe fra det tidspunkt når petroleum fra den først produserende brønnen føres inn i innretningens prosessystem. Fra dette tidspunkt vil all brenning av naturgass eller diesel på vedkommende innretning være avgiftspliktig.</article><article class="legalP" id="kapittel-1-ledd-7">Boring av utvinningsbrønner fra flyttbare innretninger omfattes ikke av avgiften. Flyttbar innretning som har en direkte tilknytning til en produksjonsinnretning er avgiftspliktig. Brønner som er identifisert som letebrønner vil være unntatt avgiftsplikt, også når de bores fra anlegg med avgiftsplikt.</article><article class="legalP" id="kapittel-1-ledd-8">Når produksjon av petroleum opphører i forbindelse med nedstengning av et felt, det vil si når utvinningen av petroleum fra forekomsten opphører og anlegget er uten hydrokarboner, skal det ikke lenger betales CO<sub>2</sub> -avgift. For innretninger uten egen produksjon av petroleum skal det ikke betales CO<sub>2</sub> -avgift etter at innretningens hovedfunksjon er opphørt. Med innretninger uten egen produksjon menes for eksempel pumpe/kompressor plattformer.</article><article class="legalP" id="kapittel-1-ledd-9">Vanndamp eller nitrogen som av prosessmessige årsaker medfølger i gassmengder til fakling, kan det etter søknad gis fradrag for.</article> <article class="defaultP" margin-top="true">Merknadene til § 13 og § 13a skal lyde:</article> <article class="defaultP" margin-top="true"><i>Til § 13 Krav til målesystemet generelt</i></article><article class="legalP" id="kapittel-1-ledd-10">Om det på en allokeringsmålestasjon med ultralydløsning velges en løsning med kun ett målerør, bør man ha muligheter for å kontrollere måler under drift og å ha nødvendig reserveutstyr klar for installasjon i målerør.</article><article class="legalP" id="kapittel-1-ledd-11">For gassmåling bør maksimum strømningshastighet ved ultralydmåling ikke overstige 80&#xa0;% av leverandørens spesifiserte maksimum strømningsrate.</article><article class="legalP" id="kapittel-1-ledd-12">Ett målerør hvor det er lagt til rette for vedlikehold, vil oppfylle forskriftens krav for en brenselgassmålestasjon.</article><article class="legalP" id="kapittel-1-ledd-13">For vedlikehold av brenselgassmålestasjon med bare ett målerør bør det være omløp.</article><article class="legalP" id="kapittel-1-ledd-14">Dersom strømningsrettere benyttes, bør de være av anerkjent fabrikat.</article><article class="legalP" id="kapittel-1-ledd-15">Anerkjente normer for avstengingsventiler er NORSOK I-104, I-10 og NORSOK P-001.</article><article class="legalP" id="kapittel-1-ledd-16">Ventiler med dobbel tetning og mellomliggende ekspanderende kammer kan benyttes.</article><article class="legalP" id="kapittel-1-ledd-17">Avstengingsventilene bør ha omkoplingslinje, slik at trykk kan utjevnes før de åpnes.</article><article class="legalP" id="kapittel-1-ledd-18">Det bør vurderes behov for at elektronisk utstyr skal være typegodkjent som angitt i OIML R 117 Measuring systems for liquids other than water, Annex A (1995).</article> <article class="defaultP" margin-top="true"><i>Til § 13a Krav til målesystemet generelt</i></article><article class="legalP" id="kapittel-1-ledd-19">Måleforskriften er ved forskriftsendring 22. august 2006 nr. 1014 endret som følge av Norges implementering av direktiv 2004/22/EF om måleinstrumenter (MID), jf. EØS-avtalen vedlegg II kap. IX om måleinstrumenter nr. 27. For måling i petroleumsvirksomheten, herunder måling på landterminaler omfatter dette kun gjennomstrømningsmålere (for andre væsker enn vann). Kravene til disse måleinstrumentene er endret i samsvar med direktivet og er harmonisert med forskrift 26. april 2006 nr. 466. om krav til gjennomstrømningsmålere (for væsker unntatt vann), fastsatt av Nærings- og handelsdepartementet og Justervesenet. Nevnte forskrift fastsetter hvilke krav gjennomstrømningsmålere skal oppfylle for å kunne gjøres tilgjengelig på markedet og for å kunne brukes for beregning av økonomiske oppgjør. De grunnleggende kravene for gjennomstrømningsmålere er fastsatt i vedlegg 1 og 2 til denne forskriften. Vedlegg 1 tilsvarer det generelle vedlegget i MID og vedlegg 2 det instrumentspesifikke vedlegget i direktivet. Kravene i vedleggene er å anse som minimumskrav, slik at måleinstrumenter minst må oppfylle disse grunnleggende kravene. Rettighetshaver som bruker og produsentene, har derved full anledning til å legge strengere krav til grunn.</article><article class="legalP" id="kapittel-1-ledd-20">Endringene får ikke betydning for eksisterende gjennomstrømningsmålere i petroleumsvirksomheten. Det gjelder både tekniske krav og krav under bruk.</article><article class="legalP" id="kapittel-1-ledd-21">Direktivet er først og fremst rettet mot produsenter av måleinstrumenter, men har og betydning for andre som omsetter måleinstrumenter. Måleinstrumenter som omfattes av MID må oppfylle direktivets tekniske krav før de gjøres tilgjengelig på markedet. Førmarkedskontrollen innebærer gjennomføring av en samsvarsvurdering ved bruk av teknisk kontrollorgan og samsvarsmerking som skal vise at direktivets krav er oppfylt. Det følger av de instrumentspesifikke vedleggene i MID hvilke moduler som det enkelte måleinstrument skal godkjennes etter, her MI-005, jf. og § 6 i forskrift om krav til gjennomstrømningsmålere (for væsker unntatt vann). Som fabrikant av måleinstrument etter direktivet regnes òg den som konstruerer og produserer et måleinstrument for egen bruk.</article><article class="legalP" id="kapittel-1-ledd-22">For eksisterende gjennomstrømningsmåler som er tatt i bruk eller gjort tilgjengelig på markedet før ikraftredelsestidspunktet (30. oktober 2006) gjelder kravene i måleforskriften som før. Det samme vil gjelde for gjennomstrømningsmålere som er solgt i EØS-området før ikrafttredelsestidspunktet og som deretter videreselges for bruk. Det gjelder òg overgangsregler for gjennomstrømningsmålere som er typegodkjent før ikrafttredelsestidspunktet, jf. § 13 første og andre ledd i forskrift om krav til gjennomstrømningsmålere (for væsker unntatt vann).</article><article class="legalP" id="kapittel-1-ledd-23">Endringene får heller ikke anvendelse der måleforskriften har anvendelse som følge av overenskomst med fremmed stat, jf. petroleumsloven § 1-4 første ledd siste punktum.</article> <article class="defaultP" margin-top="true">Merknadene til § 17 skal lyde:</article><article class="legalP" id="kapittel-1-ledd-24">Anerkjente normer er NORSOK I-104 og I-105, ISO 3171 (olje) og ISO 10715 (gass), NFOGM-håndbok for vann i oljemåling (2001).</article><article class="legalP" id="kapittel-1-ledd-25">For olje og gassprøvetaking bør det sikres at utstyr i direkte kontakt med hydrokarboner ikke tæres opp av det mediet det tar prøver fra. Betjeningsinstruks bør monteres i prøvetakingskabinett.</article><article class="legalP" id="kapittel-1-ledd-26">Oljeprøver fra prøvetakersystem bør analyseres på laboratorium iht. ISO 10337, Crude petroleum – Determination of water – Coulometric Karl Fischer titration method. Sertifiserte sprøyter av digital type bør benyttes.</article><article class="legalP" id="kapittel-1-ledd-27">Homogenisering av prøve som skal analyseres bør om nødvendig dokumenteres.</article><article class="legalP" id="kapittel-1-ledd-28">Prøvetakingskabinett for olje og kondensat bør ved rørledningstransport ha en daglig og en månedlig prøvekanne. Ved tankbåtlasting er en prøvekanne tilstrekkelig. Utstyret bør utformes slik at prøvene kan fraktes til laboratorium for analyse. Fylling av prøvekanner bør overvåkes og antall prøver bør være minimum 10&#xa0;000 i prøveperioden.</article><article class="legalP" id="kapittel-1-ledd-29">Vann i olje kan bestemmes fiskalt på allokeringsmålestasjoner ved å benytte kontinuerlig måling.</article><article class="legalP" id="kapittel-1-ledd-30">Når vanninnhold er over 5 volumprosent bør vann i olje bestemmes ved direkte måling med en vann i oljemåler.</article><article class="legalP" id="kapittel-1-ledd-31">Prøvetakingskabinett for gass bør ha instrumentrør og slanger av et slikt materiale at gassmolekyldiffusjon ikke kan forekomme.</article><article class="legalP" id="kapittel-1-ledd-32">Det bør være mulig å fjerne luft fra systemet ved påmontering av nye prøvekanner.</article><article class="legalP" id="kapittel-1-ledd-33">For CO<sub>2</sub> -avgiftsmålinger vil det ikke være krav om å installere automatisk prøvetakingsutstyr.</article> <article class="defaultP" margin-top="true">Merknadene til § 23 skal lyde:</article><article class="legalP" id="kapittel-1-ledd-34">Ved bruk av e-drift baserte vedlikeholdssystemer må oppfølging av fiskale parametere og planlagt vedlikehold skje på en planmessig og styrt måte.</article><article class="legalP" id="kapittel-1-ledd-35">For å sikre kontinuerlig kvalitet på målingene må det til enhver tid være relevant fagpersonell tilgjengelig for tolkning, analyse og eventuell korreksjon av oppståtte feiltilstander.</article><article class="legalP" id="kapittel-1-ledd-36">Når to instrumenter utfører samme type måling med samme kvalitet, da bør en av målerne identifiseres som i drift og den andre vil da ha en overvåking/reserve funksjon. Skifte mellom de to instrumentene bør kun skje når måler i drift feiler.</article> <article class="defaultP" margin-top="true">Merknadene til § 27 skal lyde:</article><article class="legalP" id="kapittel-1-ledd-37">Alarmer fra målesystemet bør etter oppstart systematisk gjennomgås, for å redusere antall og få et hensiktsmessig data grensesnitt mot øvrig kontrollromsutstyr.</article><article class="legalP" id="kapittel-1-ledd-38">Beregningskravene bør verifiseres ved å benytte et uavhengig system (PC).</article></section><section class="section" data-name="kapII" id="kapittel-2" data-lovdata-URL="LTI/forskrift/2007-10-11-1205/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>