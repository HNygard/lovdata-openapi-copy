<!DOCTYPE html><html lang="no"><head><title>Forskrift om endring i forskrift om måling, avregning og samordnet opptreden ved kraftomsetning og fakturering av nettjenester</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-07-04-1085</dd><dt class="dokid">DokumentID</dt><dd class="dokid">LTI/forskrift/2007-07-04-1085</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 10 s 1368</dd><dt class="dateInForce">I kraft fra</dt><dd class="dateInForce">2008-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-03-11-301</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1990-12-07-959</li><li>lov/1990-06-29-50/§7-6</li></ul></dd><dt class="dateOfPublication">Kunngjort</dt><dd class="dateOfPublication">2007-09-28 15:15</dd><dt class="lastupdated">Rettet</dt><dd class="lastupdated">2007-11-30 (se nederst) 15.01.2008 (se nederst)</dd><dt class="journalNumber">Journalnummer</dt><dd class="journalNumber">2007-0860</dd><dt class="titleShort">Korttittel</dt><dd class="titleShort">Endr. i forskrift om netttjenester m.m.</dd><dt class="title">Tittel</dt><dd class="title">Forskrift om endring i forskrift om måling, avregning og samordnet opptreden ved kraftomsetning og fakturering av nettjenester</dd><dt class="miscInformation">Annet om dokumentet</dt><dd class="miscInformation">Fastsatt av Norges vassdrags- og energidirektorat 4. juli 2007 med hjemmel i forskrift 7. desember 1990 nr. 959 om produksjon, omforming, overføring, omsetning, fordeling og bruk av energi m.m. (energilovforskriften), gitt med hjemmel i lov 29. juni 1990 nr. 50 om produksjon, omfordeling, overføring, omsetning, fordeling og bruk av energi m.m. (energiloven) § 7-6.</dd><dt class="refid">RefID</dt><dd class="refid">forskrift/2007-07-04-1085</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om måling, avregning og samordnet opptreden ved kraftomsetning og fakturering av nettjenester<ul class="tocSubUl"><li>I<ul class="tocSubUl"><li>§ 2-1. Kraftleveranse ved anleggsovertagelse og oppstart</li><li>§ 2-4. Melding om leveringsstart</li><li>§ 2-8. Kansellering av leverandørskifte</li><li>§ 2-9. Elektronisk informasjonsutveksling</li></ul></li><li>II</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2007-07-04-1085" id="dokument"><h1>Forskrift om endring i forskrift om måling, avregning og samordnet opptreden ved kraftomsetning og fakturering av nettjenester</h1><section class="section" data-name="kapI" id="kapittel-1" data-lovdata-URL="LTI/forskrift/2007-07-04-1085/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 11. mars 1999 nr. 301 om måling, avregning og samordnet opptreden ved kraftomsetning og fakturering av nettjenester gjøres følgende endringer:</article> <article class="defaultP" margin-top="true">§ 1-3 definisjonene «Anleggsadresse» og «APERAK» oppheves.</article> <article class="defaultP" margin-top="true">§ 1-4 bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">Kvitteringsmeldinger</article></article></li></ul></article><article class="legalP" id="kapittel-1-ledd-2">Kvitteringsmeldingen CONTRL skal kunne sendes og mottas. Det skal alltid sendes negativ CONTRL ved feil i EDIFACT syntaks. Det skal ikke sendes kvitteringsmelding på mottak av en kvitteringsmelding. På forespørsel skal kvitteringsmelding sendes på mottatte Ediel-meldinger. Kvitteringsmeldinger skal sendes innen én virkedag.</article> <article class="defaultP" margin-top="true">§ 2-1 skal lyde:</article><article class="futureLegalArticle" data-name="§2-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-1</span>. <span class="legalArticleTitle">Kraftleveranse ved anleggsovertagelse og oppstart</span></span><article class="legalP" id="kapittel-1-foreslåttparagraf-1-ledd-1">Kraftleverandør kan melde anleggsovertagelse og oppstart på vegne av sluttbruker. Kraftleverandør skal da sende melding om leveringsstart, i henhold til § 2-4.</article><article class="legalP" id="kapittel-1-foreslåttparagraf-1-ledd-2">Nettselskapet skal akseptere dato for anleggsovertagelse og oppstart inntil 15 virkedager før mottatt melding om leveringsstart. Nettselskapet skal senest to virkedager etter mottatt melding om leveringsstart sende melding om leveringsstart til leverandør som tar over leveransen og melding om opphør til leverandør som avslutter leveransen, i henhold til § 2-5 og § 2-6. Kraftleverandør kan etter fullmakt fra sluttbruker inngå avtale om tilknytning og bruk av nettet på vegne av sluttbruker.</article><article class="legalP" id="kapittel-1-foreslåttparagraf-1-ledd-3">Dersom sluttbruker står uten kraftleveringsavtale ved anleggsovertagelse og oppstart, skal leveranse skje gjennom nettselskapets leveringsplikt i henhold til energiloven § 3-3.</article></article> <article class="defaultP" margin-top="true">§ 2-2 annet til fjerde ledd skal lyde:</article><article class="legalP" id="kapittel-1-ledd-3">Mellom kraftleverandør og sluttbruker skal det foreligge en skriftlig kraftleveringskontrakt før melding om leveringsstart sendes.</article><article class="legalP" id="kapittel-1-ledd-4">Nettselskapet plikter å gjennomføre leverandørskifte på dato for leveringsstart etter at melding i henhold til § 2-4 er mottatt.</article><article class="legalP" id="kapittel-1-ledd-5">Kraftleverandøren plikter ved forespørsel å forevise kraftleveringskontrakten til myndighetene. Norges vassdrags- og energidirektorat kan pålegge nettselskapet å kontrollere at gyldig kraftleveringskontrakt foreligger før leverandørskifte gjennomføres.</article> <article class="defaultP" margin-top="true">§ 2-3 første ledd skal lyde:</article><article class="legalP" id="kapittel-1-ledd-6">En kraftleveringskontrakt skal minimum inneholde følgende informasjon:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">målepunkt ID</article></article></li><li data-li-identifier="b)" data-name="b)"><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">sluttbrukers fødselsdato eller organisasjonsnummer</article></article></li><li data-li-identifier="c)" data-name="c)"><article class="listArticle" id="kapittel-1-ledd-6-punkt-3"><article class="legalP" id="kapittel-1-ledd-6-punkt-3-ledd-1">sluttbrukers navn eller firmanavn</article></article></li><li data-li-identifier="d)" data-name="d)"><article class="listArticle" id="kapittel-1-ledd-6-punkt-4"><article class="legalP" id="kapittel-1-ledd-6-punkt-4-ledd-1">hvilket produkt avtalen gjelder</article></article></li><li data-li-identifier="e)" data-name="e)"><article class="listArticle" id="kapittel-1-ledd-6-punkt-5"><article class="legalP" id="kapittel-1-ledd-6-punkt-5-ledd-1">sluttbrukers samtykke.</article></article></li></ul></article> <article class="defaultP" margin-top="true">§ 2-3 annet ledd strykes.</article> <article class="defaultP" margin-top="true">§ 2-4 skal lyde:</article><article class="futureLegalArticle" data-name="§2-4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2-4</span>. <span class="legalArticleTitle">Melding om leveringsstart</span></span><article class="legalP" id="kapittel-1-foreslåttparagraf-2-ledd-1">Leverandør som skal ta over leveransen, skal sende melding om leveringsstart til nettselskap. Ved leverandørskifte skal melding sendes senest seks virkedager før dato for leveringsstart. Ved anleggsovertagelse og oppstart skal melding sendes senest 15 virkedager etter dato for leveringsstart.</article><article class="legalP" id="kapittel-1-foreslåttparagraf-2-ledd-2">Ved leverandørskifte skal meldingen inneholde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-2-punkt-1"><article class="legalP" id="kapittel-1-foreslåttparagraf-2-ledd-2-punkt-1-ledd-1">målepunkt ID,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-2-punkt-2"><article class="legalP" id="kapittel-1-foreslåttparagraf-2-ledd-2-punkt-2-ledd-1">dato for leveringsstart,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-2-punkt-3"><article class="legalP" id="kapittel-1-foreslåttparagraf-2-ledd-2-punkt-3-ledd-1">sluttbrukers fødselsdato eller organisasjonsnummer</article></article></li></ul></article><article class="legalP" id="kapittel-1-foreslåttparagraf-2-ledd-3">Ved anleggsovertagelse og oppstart skal melding i tillegg inneholde:<ul class="defaultList"><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-ledd-3-punkt-1"><article class="legalP" id="kapittel-1-foreslåttparagraf-2-ledd-3-punkt-1-ledd-1">sluttbrukers navn og postadresse.</article></article></li></ul></article></article> <article class="defaultP" margin-top="true">§ 2-5 overskriften og første ledd skal lyde:</article> <article class="defaultP" margin-top="true"><i>Melding om leveringsstart til leverandør som skal ta over leveransen</i></article><article class="legalP" id="kapittel-1-ledd-7">Nettselskap skal senest to virkedager etter mottatt melding om leveringsstart sende melding om leverandørskifte til leverandør som tar over leveransen.</article> <article class="defaultP" margin-top="true">§ 2-5 tredje ledd bokstav k skal lyde:<ul class="defaultList"><li data-li-identifier="k)" data-name="k)"><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">dato for siste og første periodiske avlesning,</article></article></li></ul></article> <article class="defaultP" margin-top="true">§ 2-6 overskriften og første ledd skal lyde:</article> <article class="defaultP" margin-top="true"><i>Melding om opphør til leverandør som avslutter leveransen</i></article><article class="legalP" id="kapittel-1-ledd-8">Nettselskap skal senest tre virkedager før dato for leverandørskifte sende melding om opphør til leverandør som avslutter leveransen. Ved anleggsovertagelse og oppstart skal meldingen sendes senest to virkedager etter mottatt melding om leveringsstart.</article> <article class="defaultP" margin-top="true">§ 2-7 første ledd skal lyde:</article><article class="legalP" id="kapittel-1-ledd-9">Leverandør skal sende melding til nettselskap om opphør av kraftleveranse i de tilfeller opphøret ikke skyldes leverandørskifte. Melding om opphør skal sendes senest tre virkedager før kraftleveransen opphører.</article> <article class="defaultP" margin-top="true">Ny § 2-8 skal lyde</article><article class="futureLegalArticle" data-name="§2-8" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 2-8</span>. <span class="legalArticleTitle">Kansellering av leverandørskifte</span></span><article class="legalP" id="kapittel-1-foreslåttparagraf-3-ledd-1">Kraftleverandør kan senest en virkedag før dato for leveringsstart kansellere meldt leverandørskifte ved å sende kanselleringsmelding. Dersom melding om opphør til leverandør som avslutter leveransen er sendt, skal nettselskapet senest innen en virkedag sende kansellert melding om opphør til leverandør som avslutter leveransen.</article></article> <article class="defaultP" margin-top="true">Nåværende § 2-8 blir ny § 2-9 og skal lyde:</article><article class="futureLegalArticle" data-name="§2-9" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 2-9</span>. <span class="legalArticleTitle">Elektronisk informasjonsutveksling</span></span><article class="legalP" id="kapittel-1-foreslåttparagraf-4-ledd-1">Meldinger i henhold til bestemmelser i dette kapittelet skal oversendes ved hjelp av Ediel-meldingen PRODAT. Dersom en melding sendes i forbindelse med anleggsovertagelse eller leverandørskifte, skal meldingen inneholde informasjon om hvorvidt meldingen skyldes anleggsovertagelse eller leverandørskifte.</article></article> <article class="defaultP" margin-top="true">§ 3-3 femte og nytt sjette ledd skal lyde:</article><article class="legalP" id="kapittel-1-ledd-10">Målepunkt skal avleses ved leveringsstart og opphør av kraftleveranse og ved skifte av måler.</article><article class="legalP" id="kapittel-1-ledd-11">Kraftleverandør har rett til å sende over målerstand ved leverandørskifte, anleggsovertagelse og oppstart. Ved leverandørskifte skal nettselskapet akseptere målerstand som er innhentet 20 til seks virkedager før dato for leverandørskifte for anlegg som ikke er timemålte. Nettselskapet skal senest innen tre virkedager etter mottatt målerstand ha kvalitetssikret denne. Målerstand stipuleres av nettselskapet på dato for leverandørskifte og anses som korrekt målerstand.</article> <article class="defaultP" margin-top="true">§ 3-3 nåværende sjette ledd blir nytt syvende ledd.</article> <article class="defaultP" margin-top="true">§ 3-5 første ledd skal lyde:</article><article class="legalP" id="kapittel-1-ledd-12">Dersom innhenting av målerstand i henhold til § 3-3 medfører urimelig kostnad eller ulempe for nettselskap, kan målerstand stipuleres. I særskilte tilfeller ved leveringsstart kan målerstand stipuleres når dette er avtalt med samtlige parter.</article> <article class="defaultP" margin-top="true">§ 3-11 skal lyde:</article><article class="legalP" id="kapittel-1-ledd-13">Meldinger i henhold til bestemmelser i dette kapittelet skal oversendes ved hjelp av Ediel-meldingen MSCONS med unntak av § 3-3, sjette ledd som oversendes ved hjelp av Ediel-meldingen UTILTS og § 3-9 som skal oversendes ved hjelp av Ediel-meldingen PRODAT.</article> <article class="defaultP" margin-top="true">§ 5-6 første ledd skal lyde:</article><article class="legalP" id="kapittel-1-ledd-14">Nettselskapet skal minimum hvert kvartal sende melding til hver enkelt leverandør om forventet årlig uttak for hvert målepunkt i leverandørens portefølje som inngår i beregningsgrunnlaget for prosentfordelingen (porteføljestatus). Informasjonen skal oversendes leverandør innen to uker etter kvartalsskifte.</article> <article class="defaultP" margin-top="true">§ 7-1 åttende ledd skal lyde:</article><article class="legalP" id="kapittel-1-ledd-15">For å legge til rette for en effektiv håndtering av leverandørskifte, anleggsovertagelse og oppstart skal alle nettselskap med distribusjonsnett gjøre relevante kundedata tilgjengelige for en internettbasert søketjeneste administrert av avregningsansvarlig.</article></section><section class="section" data-name="kapII" id="kapittel-2" data-lovdata-URL="LTI/forskrift/2007-07-04-1085/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2008.</article></section><section class="section" id="kapittel-3" data-lovdata-URL="LTI/forskrift/2007-07-04-1085/KAPITTEL_3"><h2>Rettelser</h2><article class="defaultP" data-text-size="small"><strong>Publisert:</strong> I 2007 hefte 11 (Rettelse)</article><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">§ 2-5 tredje ledd bokstav k skal lyde:<ul class="defaultList"><li data-li-identifier="k)" data-name="k)"><article class="listArticle" id="kapittel-3-punkt-1"><article class="legalP" id="kapittel-3-punkt-1-ledd-1">dato for siste <i>avlesning</i> og <i>førstkommende</i> periodiske avlesning,</article></article></li></ul></article><article class="defaultP" data-text-size="small"><strong>Publisert:</strong> I 2007 hefte 13 (Rettelse)<p class="leddfortsettelse">Det som er rettet er satt i kursiv.</p></article> <article class="defaultP" margin-top="true">§ 7-1 <i>nytt</i> åttende ledd skal lyde:</article><article class="legalP" id="kapittel-3-ledd-1">For å legge til rette for en effektiv håndtering av leverandørskifte, anleggsovertagelse og oppstart skal alle nettselskap med distribusjonsnett gjøre relevante kundedata tilgjengelige for en internettbasert søketjeneste administrert av avregningsansvarlig.</article></section></main></body></html>