<!DOCTYPE html><html lang="no"><head><title>Forskrift om forbud mot doping av hest.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-03-01-231</dd><dt class="dokid">DokumentID</dt><dd class="dokid">LTI/forskrift/2007-03-01-231</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 3 s 417</dd><dt class="dateInForce">I kraft fra</dt><dd class="dateInForce">2007-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1987-01-30-65</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1974-12-20-73/§30</li><li>lov/1974-12-20-73/§8</li><li>lov/2001-06-15-75/§23</li></ul></dd><dt class="dateOfPublication">Kunngjort</dt><dd class="dateOfPublication">2007-03-06</dd><dt class="journalNumber">Journalnummer</dt><dd class="journalNumber">2007-0201</dd><dt class="titleShort">Korttittel</dt><dd class="titleShort">Forskrift om forbud mot doping av hest</dd><dt class="title">Tittel</dt><dd class="title">Forskrift om forbud mot doping av hest.</dd><dt class="miscInformation">Annet om dokumentet</dt><dd class="miscInformation">Fastsatt av Landbruks- og matdepartementet 1. mars 2007 med hjemmel i lov 20. desember 1974 nr. 73 om dyrevern § 30 andre ledd, jf. § 8 nr. 6, og lov 15. juni 2001 nr. 75 om veterinærer og annet dyrehelsepersonell § 23 andre ledd.</dd><dt class="refid">RefID</dt><dd class="refid">forskrift/2007-03-01-231</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forbud mot doping av hest.<ul class="tocSubUl"><li>§ 1. Formål</li><li>§ 2. Definisjoner</li><li>§ 3. Opplysningsplikt</li><li>§ 4. Forbud mot deltakelse</li><li>§ 5. Forbud mot behandling</li><li>§ 6. Dokumentasjonsplikt</li><li>§ 7. Reglementsplikt</li><li>§ 8. Tilsyn og vedtak</li><li>§ 9. Dispensasjon</li><li>§ 10. Straff</li><li>§ 11. Ikrafttredelse mv.</li></ul></li></ul></dd></dl></header><main class="documentBody" data-lovdata-URL="LTI/forskrift/2007-03-01-231" id="dokument"><h1>Forskrift om forbud mot doping av hest.</h1><article class="legalArticle" data-lovdata-URL="LTI/forskrift/2007-03-01-231/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften skal fremme god velferd for hester som deltar i konkurranser og prestasjonsprøver, herunder bidra til å beskytte hester best mulig mot skade, smerte og annen lidelse som følge av doping.</article></article><article class="legalArticle" data-lovdata-URL="LTI/forskrift/2007-03-01-231/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskriften gjelder følgende definisjoner:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>«hest»:</i> Dyr av hestefamilien.</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>«doping»:</i> Brudd på § 4 og § 5.</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1"><i>«konkurranse»:</i> Travløp, galoppløp, ridestevne, kjørestevne, utstilling og andre aktiviteter som arrangeres for å få rangert de deltakende hestene eller ekvipasjene etter prestasjon.</article></article></li><li data-li-identifier="d)" data-name="d)"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1"><i>«prestasjonsprøve»:</i> Annen organisert aktivitet som arrangeres for å teste hesters eller ekvipasjers prestasjonsevner. Begrepet omfatter ikke prøver som foretas i forbindelse med veterinærmedisinsk behandling.</article></article></li><li data-li-identifier="e)" data-name="e)"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1"><i>«dyreholder»:</i> Eier, trener eller annen juridisk eller fysisk person som har ansvar for hesten.</article></article></li><li data-li-identifier="f)" data-name="f)"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1"><i>«dyrehelsepersonell»:</i> Veterinærer, dyrepleiere og annet personell som omfattes av dyrehelsepersonelloven.</article></article></li><li data-li-identifier="g)" data-name="g)"><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1"><i>«arrangører»:</i> Fysiske eller juridiske personer som har ansvaret for organisering og gjennomføring av konkurranser og prestasjonsprøver.</article></article></li><li data-li-identifier="h)" data-name="h)"><article class="listArticle" id="paragraf-2-ledd-1-punkt-8"><article class="legalP" id="paragraf-2-ledd-1-punkt-8-ledd-1"><i>«arrangørorganisasjoner»:</i> Det Norske Travselskap, Norsk Jockeyklub, Norges Rytterforbund, Norsk Hestesenter og andre som organiserer eller for øvrig legger til rette for arrangører av konkurranser og prestasjonsprøver.</article></article></li><li data-li-identifier="i)" data-name="i)"><article class="listArticle" id="paragraf-2-ledd-1-punkt-9"><article class="legalP" id="paragraf-2-ledd-1-punkt-9-ledd-1"><i>«behandling»:</i> All bruk av legemidler og bruk av substanser eller metoder som kan påvirke hesters prestasjonsevne. Bruk av pisk og andre mekaniske hjelpemidler skal ikke regnes som behandling.</article></article></li></ul></article></article><article class="legalArticle" data-lovdata-URL="LTI/forskrift/2007-03-01-231/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Opplysningsplikt</span></h2><article class="legalP" id="paragraf-3-ledd-1">Før en hest behandles, skal dyreholder eller den som har ansvar for hestens deltakelse i konkurranse eller prestasjonsprøve, så langt som mulig gi behandleren fullstendige og korrekte opplysninger om hvorvidt og når hesten skal delta.</article><article class="legalP" id="paragraf-3-ledd-2">Dyrehelsepersonell skal gi dyreholderen fullstendige og korrekte opplysninger om behandlingens rettsvirkninger etter denne forskriften og reglement, jf. § 7.</article><article class="legalP" id="paragraf-3-ledd-3">Arrangører og arrangørorganisasjoner som får grunn til mistanke om alvorlige brudd på denne forskriften, skal så snart som mulig melde fra om dette til Mattilsynet.</article></article><article class="legalArticle" data-lovdata-URL="LTI/forskrift/2007-03-01-231/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forbud mot deltakelse</span></h2><article class="legalP" id="paragraf-4-ledd-1">Dyreholder skal ikke la en hest delta i konkurranse eller prestasjonsprøve dersom deltakelsen vil være dyrevernmessig uforsvarlig på grunn av at hesten har fått behandling. Dersom det påvises virksomme rester etter eller virkninger av behandling i eller på hesten på deltakelsestidspunktet, skal tiden som har gått siden behandlingen, ikke ha betydning for forsvarlighetsvurderingen.</article><article class="legalP" id="paragraf-4-ledd-2">Forbudet etter første ledd gjelder selv om behandlingen ikke har påvirket hestens prestasjonsevne.</article></article><article class="legalArticle" data-lovdata-URL="LTI/forskrift/2007-03-01-231/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forbud mot behandling</span></h2><article class="legalP" id="paragraf-5-ledd-1">Brudd på forbudet mot deltakelse etter § 4 medfører at også behandlingen som førte til bruddet, var forbudt. Forbudet rammer ikke person som ikke visste eller burde ha visst at hesten skulle delta i konkurransen eller prestasjonsprøven.</article><article class="legalP" id="paragraf-5-ledd-2">Forbudet etter første ledd gjelder ikke behandling som er påbudt etter dyrevernloven § 5a nummer 4 og dyrehelsepersonelloven § 14. Forbudet gjelder heller ikke dyrehelsepersonell eller andre som i forbindelse med behandlingen har gitt dyreholderen opplysninger etter § 3 og frarådet deltakelse.</article></article><article class="legalArticle" data-lovdata-URL="LTI/forskrift/2007-03-01-231/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Dokumentasjonsplikt</span></h2><article class="legalP" id="paragraf-6-ledd-1">Arrangørene skal dokumentere at de utfører kontroller, følger opp påviste avvik og iverksetter tiltak for å hindre gjentakelse av avvik etter reglementene, jf. § 7.</article><article class="legalP" id="paragraf-6-ledd-2">Dyreholder skal sørge for at hestens helsekort etter forskrift 2. juni 2005 nr. 505 om velferd for hest § 6 følger hesten og alltid er tilgjengelig i forbindelse med konkurranser eller prestasjonsprøver.</article></article><article class="legalArticle" data-lovdata-URL="LTI/forskrift/2007-03-01-231/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Reglementsplikt</span></h2><article class="legalP" id="paragraf-7-ledd-1">Arrangørene skal ha og håndheve reglement med bestemmelser som er utfyllende eller skjerpende i forhold til forbudet mot doping.</article><article class="legalP" id="paragraf-7-ledd-2">Arrangørorganisasjonene skal påse at arrangørene oppfyller reglementsplikten etter første ledd. Arrangørorganisasjonene kan utarbeide og håndheve reglementet på vegne av arrangørene. Arrangørorganisasjonene skal samordne reglementene slik at bestemmelsene ikke får unødvendig ulikt innhold. Nye reglement og endringer i reglementene skal legges fram for Mattilsynet.</article><article class="legalP" id="paragraf-7-ledd-3">Reglementene skal inneholde bestemmelser om:<ul class="defaultList"><li data-li-identifier="a)" data-name="a)"><article class="listArticle" id="paragraf-7-ledd-3-punkt-1"><article class="legalP" id="paragraf-7-ledd-3-punkt-1-ledd-1">Hvilke behandlinger som medfører forbud mot deltakelse resten av hestens levetid, jf. § 4.</article></article></li><li data-li-identifier="b)" data-name="b)"><article class="listArticle" id="paragraf-7-ledd-3-punkt-2"><article class="legalP" id="paragraf-7-ledd-3-punkt-2-ledd-1">Hvilke behandlinger som medfører forbud mot deltakelse i et begrenset tidsrom, jf. § 4.</article></article></li><li data-li-identifier="c)" data-name="c)"><article class="listArticle" id="paragraf-7-ledd-3-punkt-3"><article class="legalP" id="paragraf-7-ledd-3-punkt-3-ledd-1">Hvor lenge det er forbudt å delta («karenstider») etter behandlinger som nevnt i bokstav b, jf. § 4.</article></article></li><li data-li-identifier="d)" data-name="d)"><article class="listArticle" id="paragraf-7-ledd-3-punkt-4"><article class="legalP" id="paragraf-7-ledd-3-punkt-4-ledd-1">Hvor store verdier av legemidler og andre stoffer som skal regnes som virksomme rester og medføre forbud mot deltakelse, jf. § 4.</article></article></li><li data-li-identifier="e)" data-name="e)"><article class="listArticle" id="paragraf-7-ledd-3-punkt-5"><article class="legalP" id="paragraf-7-ledd-3-punkt-5-ledd-1">Forbud mot oppbevaring av legemidler og behandlingsutstyr på steder hvor det arrangeres konkurranser og prestasjonsprøver.</article></article></li><li data-li-identifier="f)" data-name="f)"><article class="listArticle" id="paragraf-7-ledd-3-punkt-6"><article class="legalP" id="paragraf-7-ledd-3-punkt-6-ledd-1">Arrangørens egne uttak og håndtering av prøver som gir tilstrekkelig grunnlag for å vurdere om en deltakelse er forbudt, jf. § 4.</article></article></li><li data-li-identifier="g)" data-name="g)"><article class="listArticle" id="paragraf-7-ledd-3-punkt-7"><article class="legalP" id="paragraf-7-ledd-3-punkt-7-ledd-1">Selvdømmerett som gir arrangørene og arrangørorganisasjonene tilstrekkelig rettslig grunnlag for å få etterforsket og pådømt deltakeres brudd på reglementene.</article></article></li><li data-li-identifier="h)" data-name="h)"><article class="listArticle" id="paragraf-7-ledd-3-punkt-8"><article class="legalP" id="paragraf-7-ledd-3-punkt-8-ledd-1">Forsvarlig utredning av saker ved mistanke om brudd på reglementene, herunder bruk av sakkyndige.</article></article></li><li data-li-identifier="i)" data-name="i)"><article class="listArticle" id="paragraf-7-ledd-3-punkt-9"><article class="legalP" id="paragraf-7-ledd-3-punkt-9-ledd-1">Sanksjoner som bidrar til å forebygge brudd på reglementene.</article></article></li></ul></article></article><article class="legalArticle" data-lovdata-URL="LTI/forskrift/2007-03-01-231/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilsyn og vedtak</span></h2><article class="legalP" id="paragraf-8-ledd-1">Mattilsynet fører tilsyn og fatter nødvendige vedtak for å gjennomføre bestemmelsene i denne forskriften.</article></article><article class="legalArticle" data-lovdata-URL="LTI/forskrift/2007-03-01-231/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Dispensasjon</span></h2><article class="legalP" id="paragraf-9-ledd-1">Mattilsynet kan i særskilte tilfeller dispensere fra denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="LTI/forskrift/2007-03-01-231/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Straff</span></h2><article class="legalP" id="paragraf-10-ledd-1">Forsettlig eller uaktsom overtredelse av forskriften eller vedtak gitt i medhold av den, er straffbar i henhold til dyrevernloven § 31 og dyrehelsepersonelloven § 37.</article></article><article class="legalArticle" data-lovdata-URL="LTI/forskrift/2007-03-01-231/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse mv.</span></h2><article class="legalP" id="paragraf-11-ledd-1">Forskriften trer i kraft 1. juli 2007.</article><article class="legalP" id="paragraf-11-ledd-2">På samme tidspunkt oppheves forskrift 30. januar 1987 nr. 65 om forbud mot bruk av legemidler m.m. til og visse former for behandling av konkurransehest («doping»).</article></article></main></body></html>