<!DOCTYPE html><html lang="no"><head><title>Provisorisk anordning om offentlig eierskap til vannkraften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-08-10-949</dd><dt class="dokid">DokumentID</dt><dd class="dokid">LTI/forskrift/2007-08-10-949</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 8 s 1233</dd><dt class="dateInForce">I kraft fra</dt><dd class="dateInForce">2007-08-10</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1814-05-17/§17</li></ul></dd><dt class="dateOfPublication">Kunngjort</dt><dd class="dateOfPublication">2007-08-10</dd><dt class="journalNumber">Journalnummer</dt><dd class="journalNumber">2007-0774</dd><dt class="titleShort">Korttittel</dt><dd class="titleShort">Prov. anordning om off. eierskap til vannkraften</dd><dt class="title">Tittel</dt><dd class="title">Provisorisk anordning om offentlig eierskap til vannkraften</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 10. august 2007 med hjemmel i Kongeriget Norges Grundlov 17. mai 1814 § 17. Fremmet av Olje- og energidepartementet.</dd><dt class="refid">RefID</dt><dd class="refid">forskrift/2007-08-10-949</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Provisorisk anordning om offentlig eierskap til vannkraften<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li></ul></dd></dl></header><main class="documentBody" data-lovdata-URL="LTI/forskrift/2007-08-10-949" id="dokument"><h1>Provisorisk anordning om offentlig eierskap til vannkraften</h1><article class="legalArticle" data-lovdata-URL="LTI/forskrift/2007-08-10-949/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Formålet med denne provisoriske anordningen er å bringe lov av 14. desember 1917 nr. 16 om erverv av vannfall, bergverk og annen fast eiendom m.v. i samsvar med EØS-retten som tolket i EFTA-domstolens dom av 26. juni 2007 i sak E-2/06, inntil Stortinget kan gjøre de nødvendige lovendringer.</article></article><article class="legalArticle" data-lovdata-URL="LTI/forskrift/2007-08-10-949/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Landets vannkraftressurser skal tilhøre allmennheten og forvaltes til det felles beste. Dette skal sikres ved en eierstruktur basert på prinsippet om offentlig eierskap på statlig, fylkeskommunalt og kommunalt nivå.</article></article><article class="legalArticle" data-lovdata-URL="LTI/forskrift/2007-08-10-949/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Det skal ikke gis konsesjoner til erverv av eiendomsrett, bruksrett eller langsiktig disposisjonsrett til vannfall etter loven §§ 2 og 5.</article></article><article class="legalArticle" data-lovdata-URL="LTI/forskrift/2007-08-10-949/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Avtale om erverv som medfører at 2/3 av kraftanlegget ikke lenger disponeres av statsforetak, norske kommuner eller fylkeskommuner er ugyldig. Det samme gjelder avtale om erverv i aksjeselskap, andelslag og andre sammenslutninger som medfører at 2/3 av kapitalen og stemmene ikke lenger eies av statsforetak, en eller flere kommuner eller fylkeskommuner.</article></article><article class="legalArticle" data-lovdata-URL="LTI/forskrift/2007-08-10-949/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Det skal ikke inngås avtaler om erverv av eiendomsrett eller bruksrett etter loven § 41 første, annet og tredje ledd.</article></article><article class="legalArticle" data-lovdata-URL="LTI/forskrift/2007-08-10-949/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Anordningen trer i kraft straks.</article></article></main></body></html>