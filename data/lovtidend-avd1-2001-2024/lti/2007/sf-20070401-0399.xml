<!DOCTYPE html><html lang="no"><head><title>Forskrift om endring i forskrift om tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-04-01-399</dd><dt class="dokid">DokumentID</dt><dd class="dokid">LTI/forskrift/2007-04-01-399</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 4 s 500</dd><dt class="dateInForce">I kraft fra</dt><dd class="dateInForce">2007-04-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-10-18-1163</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§12</li><li>lov/2003-12-19-124/§14</li><li>lov/2003-12-19-124/§15</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2007-04-13</dd><dt class="journalNumber">Journalnummer</dt><dd class="journalNumber">2007-0285</dd><dt class="titleShort">Korttittel</dt><dd class="titleShort">Endr. i kontrollforskrift for animalske produkter</dd><dt class="title">Tittel</dt><dd class="title">Forskrift om endring i forskrift om tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeri- og kystdepartementet, Helse- og omsorgsdepartementet og Landbruks- og matdepartementet 1. april 2007 med hjemmel i lov 19. desember 2003 nr. 124 om matproduksjon og mattrygghet mv. (matloven) § 12, § 14 tredje ledd og § 15, jf. delegeringsvedtak 19. desember 2003 nr. 1790. Jf. EØS-avtalen vedlegg I kap. I vedtak 2000/208/EF og vedtak 2000/571/EF.</dd><dt class="refid">RefID</dt><dd class="refid">forskrift/2007-04-01-399</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland.<ul class="tocSubUl"><li>I<ul class="tocSubUl"><li>§ 14a. Godkjenning og melding</li><li>§ 14b. Veterinærkontroll</li><li>§ 14c. Vilkår for transporten</li><li>§ 14d. Levering og attestasjon ved utsendelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-04-01-399" id="dokument"><h1>Forskrift om endring i forskrift om tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland.</h1><section class="section" data-name="kapI" id="kapittel-1" data-lovdata-URL="LTI/forskrift/2007-04-01-399/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 18. oktober 1999 nr. 1163 om tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland gjøres følgende endringer:</article> <article class="defaultP" margin-top="true">I hjemmelsfeltets henvisning til EØS-avtalen vedlegg I kap. I tilføyes følgende vedtak:<p class="leddfortsettelse">vedtak 2000/208/EF og vedtak 2000/571/EF.</p></article> <article class="defaultP" margin-top="true">§ 2 annet ledd punkt 2 nytt annet ledd skal lyde:</article><article class="legalP" id="kapittel-1-ledd-2">Kjøtt, kjøttprodukter, melk og melkeprodukter er ikke omfattet av unntaket, og skal underkastes veterinær grensekontroll i samsvar med bestemmelsene i forskrift 31. januar 2006 nr. 103 om gjennomføring av forordning (EF) nr. 745/2004 om fastsettelse av tiltak med hensyn til import av produkter av animalsk opprinnelse beregnet på eget forbruk.</article> <article class="defaultP" margin-top="true">§ 13 første ledd punkt 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Varepartiet må sendes ut av EØS via en grensekontrollstasjon innen 30 dager etter at varepartiet forlot grensekontrollstasjonen det først ankom. For varepartier som inneholder andre produkter enn fisk og fiskevarer skal grensekontrollstasjonen hvor varepartiet sendes ut av EØS ikke være en grensekontrollstasjon som er godkjent kun for kontroll av fisk og fiskevarer.</article></article></li></ul></article> <article class="defaultP" margin-top="true">Nytt kapittel Va skal lyde:</article><span class="futuretitle" id="kapittel-1-foreslåttittel-1">Kapittel Va. Transport fra grensekontrollstasjon direkte til fartøy i internasjonal sjøfart av varepartier med produkter som ikke oppfyller gjeldende vilkår for innførsel til EØS</span><article class="futureLegalArticle" data-name="§14a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 14a</span>. <span class="legalArticleTitle">Godkjenning og melding</span></span><article class="legalP" id="kapittel-1-foreslåttparagraf-1-ledd-1">Transport fra grensekontrollstasjon direkte til fartøy i internasjonal sjøfart av vareparti med produkter som ikke oppfyller gjeldende vilkår for innførsel til EØS, skal på forhånd godkjennes av tilsynsmyndigheten på grensekontrollstasjonen hvor varepartiet føres inn. Slik godkjenning gis på CVED på vegne av de land i EØS varepartiet transporteres gjennom.</article><article class="legalP" id="kapittel-1-foreslåttparagraf-1-ledd-2">Den som er ansvarlig for varepartiet skal som en del av melding etter § 5 annet ledd erklære sluttbruk for produktene og at produktene ikke oppfyller gjeldende vilkår for innførsel til EØS. Uten slik erklæring skal varepartiet behandles som om produktene er ment for fri omsetning i EØS-området.</article><article class="legalP" id="kapittel-1-foreslåttparagraf-1-ledd-3">I tillegg skal den som er ansvarlig for varepartiet melde fra til den lokale tilsynsmyndigheten på bestemmelsesstedet før partiets ankomst til grensekontrollstasjonen. Slik melding skal inneholde informasjon om dato for varepartiets ankomst til grensekontrollstasjonen og om stedet hvor varepartiet skal leveres om bord i fartøyet.</article><article class="legalP" id="kapittel-1-foreslåttparagraf-1-ledd-4">Transport via EØS kan kun godkjennes dersom varepartiet har opprinnelse i et land eller område hvorfra det ikke er forbudt å føre produkter inn i EØS.</article><article class="legalP" id="kapittel-1-foreslåttparagraf-1-ledd-5">Varepartiet skal følges av veterinærsertifikat eller annen dokumentasjon i original, om nødvendig med autoriserte oversettelser. Slikt sertifikat eller dokument skal minst angi varens art, opprinnelsesland, antall kolli, brutto og netto vekt og oppbevaringstemperatur. Sertifikatet eller dokumentet skal være signert av kompetent myndighet i tredjelandet produktene ankommer fra.</article><article class="legalP" id="kapittel-1-foreslåttparagraf-1-ledd-6">Den som er ansvarlig for varepartiet må ha forpliktet seg til å ta tilbake varepartiet dersom det avvises, og å disponere over varepartiet i samsvar med § 17.</article></article><article class="futureLegalArticle" data-name="§14b" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 14b</span>. <span class="legalArticleTitle">Veterinærkontroll</span></span><article class="legalP" id="kapittel-1-foreslåttparagraf-2-ledd-1">Varepartiet skal underkastes dokumentkontroll og identitetskontroll på grensekontrollstasjonen hvor varepartiet føres inn.</article><article class="legalP" id="kapittel-1-foreslåttparagraf-2-ledd-2">Varepartiet skal underkastes alle nødvendige kontroller dersom det er mistanke om fare for menneskers eller dyrs helse.</article><article class="legalP" id="kapittel-1-foreslåttparagraf-2-ledd-3">Tilsynsmyndigheten på grensekontrollstasjonen kan av hensyn til menneskers eller dyrs helse nekte varepartiet innført.</article></article><article class="futureLegalArticle" data-name="§14c" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 14c</span>. <span class="legalArticleTitle">Vilkår for transporten</span></span><article class="legalP" id="kapittel-1-foreslåttparagraf-3-ledd-1">Følgende vilkår skal oppfylles:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">Varepartiet skal sendes i henhold til godkjent tollprosedyre og ikke omsettes i EØS.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">Varepartiet skal transporteres fra grensekontrollstasjonen direkte til et fartøy i internasjonal sjøfart. Transporten skal skje i transportmiddel eller container forseglet av tilsynsmyndigheten. Under transporten er det ikke tillatt å håndtere varepartiet på noen måte.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">Transporten skal skje slik at avrenning ikke kan forekomme.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-3-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1">Veterinærsertifikat eller annen dokumentasjon i original som ledsager varepartiet skal oppbevares sammen med varepartiet. Varepartiet skal i tillegg følges av CVED og av veterinærattest utformet i samsvar med modellen i vedlegg A, begge utstedt på grensekontrollstasjonen.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-3-ledd-1-punkt-5"><article class="legalP" id="kapittel-1-foreslåttparagraf-3-ledd-1-punkt-5-ledd-1">Produktene skal være beregnet på forpleining av mannskap og passasjerer på fartøy i internasjonal sjøfart, og skal etter levering om bord, jf. § 14d, ikke ilandføres i et land i EØS.</article></article></li></ul></article><article class="legalP" id="kapittel-1-foreslåttparagraf-3-ledd-2">Transportmiddel eller container som har vært brukt til transport av produkter som ikke oppfyller gjeldende vilkår for innførsel til EØS, skal rengjøres og desinfiseres før de kan brukes til transport av produkter som oppfyller gjeldende vilkår for innførsel til EØS.</article><article class="legalP" id="kapittel-1-foreslåttparagraf-3-ledd-3">Varepartiet skal være levert om bord i fartøyet innen 30 dager etter at varepartiet forlot grensekontrollstasjonen det først ankom.</article></article><article class="futureLegalArticle" data-name="§14d" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 14d</span>. <span class="legalArticleTitle">Levering og attestasjon ved utsendelse</span></span><article class="legalP" id="kapittel-1-foreslåttparagraf-4-ledd-1">Når varepartiet er levert om bord i fartøyet, skal veterinærattesten, jf. § 14c første ledd nr. 4, kontrasigneres av den lokale tilsynsmyndigheten på bestemmelsesstedet og sendes tilbake til grensekontrollstasjonen hvor varepartiet ble ført inn i EØS, som bevis på levering.</article><article class="legalP" id="kapittel-1-foreslåttparagraf-4-ledd-2">Dersom bekreftelse på at varepartiet er levert om bord i fartøyet ikke er mottatt innen 30 dager, jf. § 14c tredje ledd, skal tilsynsmyndigheten ved den grensekontrollstasjonen hvor varepartiet ble ført inn i EØS melde fra til tollmyndighetene, som skal foreta de nødvendige undersøkelser for å fastslå hvor varepartiet befinner seg.</article></article> <article class="defaultP" margin-top="true">Nytt vedlegg A skal lyde:<p class="leddfortsettelse">(pdf)</p></article></section><section class="section" data-name="kapII" id="kapittel-2" data-lovdata-URL="LTI/forskrift/2007-04-01-399/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>