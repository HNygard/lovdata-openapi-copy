<!DOCTYPE html><html lang="no"><head><title>Forskrift om krav til opphenganordninger (slaktekroker)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-12-21-1733</dd><dt class="dokid">DokumentID</dt><dd class="dokid">LTI/forskrift/2007-12-21-1733</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 1 s 74</dd><dt class="dateInForce">I kraft fra</dt><dd class="dateInForce">2008-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-12-05-1338</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-01-26-4/§35</li><li>lov/2007-01-26-4/§7</li><li>lov/2007-01-26-4/§8</li><li>lov/2007-01-26-4/§19</li><li>lov/2007-01-26-4/§30</li></ul></dd><dt class="dateOfPublication">Kunngjort</dt><dd class="dateOfPublication">2008-01-11 15:40</dd><dt class="journalNumber">Journalnummer</dt><dd class="journalNumber">2007-1384</dd><dt class="titleShort">Korttittel</dt><dd class="titleShort">Forskrift om krav til slaktekroker</dd><dt class="title">Tittel</dt><dd class="title">Forskrift om krav til opphenganordninger (slaktekroker)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justervesenet 21. desember 2007 med hjemmel i lov 26. januar 2007 nr. 4 om målenheter, måling og normaltid § 35, jf. § 7 og § 8, § 19 og § 30.</dd><dt class="refid">RefID</dt><dd class="refid">forskrift/2007-12-21-1733</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om krav til opphenganordninger (slaktekroker)<ul class="tocSubUl"><li>§ 1. Virkeområde</li><li>§ 2. Tekniske krav</li><li>§ 3. Krav om nasjonal samsvarsvurdering</li><li>§ 4. Overtredelsesgebyr</li><li>§ 5. Ikrafttredelse og opphevelse</li></ul></li></ul></dd></dl></header><main class="documentBody" data-lovdata-URL="LTI/forskrift/2007-12-21-1733" id="dokument"><h1>Forskrift om krav til opphenganordninger (slaktekroker)</h1><article class="legalArticle" data-lovdata-URL="LTI/forskrift/2007-12-21-1733/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften setter krav til opphenganordninger (slaktekroker) som selges eller tilbys for salg, jf. forskrift 20. desember 2007 nr. 1723 om målenheter og måling § 4-2 jf. § 3-1. Forskriften her gjelder for opphenganordninger som belaster vekter under veiing. Dette vil gjelde for vekter som er bygget inn i høybaner hvor det nyttes forskjellige opphenganordninger som belaster vekten under veiingen.</article></article><article class="legalArticle" data-lovdata-URL="LTI/forskrift/2007-12-21-1733/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tekniske krav</span></h2><article class="legalP" id="paragraf-2-ledd-1">Tillatte feil (F) = K + 20 hvor F fås i gram, når K er angitt i kilogram.</article><article class="legalP" id="paragraf-2-ledd-2">Hvis deler av opphenganordningen kan fjernes uten at det derved blir ubrukelig, må slike deler være sikret ved klinking e.l.</article><article class="legalP" id="paragraf-2-ledd-3">Hver anordning skal ha avsatt plass, hvor nominell vekt skal være tydelig innstemplet. Godkjenningsmerker skal plasseres direkte i gods i nærheten av kapasitetsmerket.</article></article><article class="legalArticle" data-lovdata-URL="LTI/forskrift/2007-12-21-1733/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav om nasjonal samsvarsvurdering</span></h2><article class="legalP" id="paragraf-3-ledd-1">Opphenganordninger som belastes vekter under veiing skal alltid være førstegangsgodkjent, jf. forskrift om målenheter og måling § 4-7 hvis de er likt uttarert på vekten. Førstegangsgodkjenning kan være basert på statistisk kontroll.</article><article class="legalP" id="paragraf-3-ledd-2">Kroker som brukes til henging og veiing av slakt, skal alltid være førstegangsgodkjent, jf. forskrift om målenheter og måling § 4-7.</article><article class="legalP" id="paragraf-3-ledd-3">Anordninger kan førstegangsgodkjennes uten forutgående typegodkjenning, når de ellers oppfyller de krav som er fastsatt i denne forskriften.</article></article><article class="legalArticle" data-lovdata-URL="LTI/forskrift/2007-12-21-1733/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Overtredelsesgebyr</span></h2><article class="legalP" id="paragraf-4-ledd-1">Overtredelse av bestemmelsene i denne forskriften kan medføre pålegg av overtredelsesgebyr utmålt etter bestemmelsene i forskrift om målenheter og måling kapittel 7.</article></article><article class="legalArticle" data-lovdata-URL="LTI/forskrift/2007-12-21-1733/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse og opphevelse</span></h2><article class="legalP" id="paragraf-5-ledd-1">Denne forskrift trer i kraft 1. januar 2008.</article><article class="legalP" id="paragraf-5-ledd-2">Fra samme tidspunkt oppheves forskrift 5. desember 2001 nr. 1338 om opphenganordninger (slaktekroker).</article></article></main></body></html>