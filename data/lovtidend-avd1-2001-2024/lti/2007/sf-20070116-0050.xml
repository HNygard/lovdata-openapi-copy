<!DOCTYPE html><html lang="no"><head><title>Forskrift om bruk av legemidler til dyr.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-01-16-50</dd><dt class="dokid">DokumentID</dt><dd class="dokid">LTI/forskrift/2007-01-16-50</dd><dt class="ministry">Departement</dt><dd class="ministry"><ul><li>Landbruks- og matdepartementet</li><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 1 s 135</dd><dt class="dateInForce">I kraft fra</dt><dd class="dateInForce">2007-01-16</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2001-06-15-75/§18</li><li>lov/2001-06-15-75/§23</li><li>lov/2003-12-19-124/§16</li><li>lov/2003-12-19-124/§19</li><li>forskrift/2003-12-19-1790</li><li>lov/1974-12-20-73/§30</li><li>lov/1992-12-04-132/§25b</li></ul></dd><dt class="legalArea">Rettsområde</dt><dd class="legalArea"><ul><li>Landbruk, jakt og skogbruk &gt; Dyrevern. Veterinær</li> <li>Landbruk, jakt og skogbruk &gt; Landbruk. Dyrehold</li></ul></dd><dt class="dateOfPublication">Kunngjort</dt><dd class="dateOfPublication">2007-01-19</dd><dt class="journalNumber">Journalnummer</dt><dd class="journalNumber">2007-0055</dd><dt class="titleShort">Korttittel</dt><dd class="titleShort">Forskrift om bruk av legemidler til dyr</dd><dt class="title">Tittel</dt><dd class="title">Forskrift om bruk av legemidler til dyr.</dd><dt class="miscInformation">Annet om dokumentet</dt><dd class="miscInformation">Fastsatt av Helse- og omsorgsdepartementet og Landbruks- og matdepartementet 16. januar 2007 med hjemmel i lov 15. juni 2001 nr. 75 om veterinærer og annet dyrehelsepersonell § 18 tredje ledd og § 23, lov 19. desember 2003 nr. 124 om matproduksjon og mattrygghet mv. (matloven) § 16 andre ledd og § 19 tredje ledd bokstav c, jf. delegeringsvedtak 19. desember 2003 nr. 1790, lov 20. desember 1974 nr. 73 om dyrevern § 30 andre ledd og lov 4. desember 1992 nr. 132 om legemidler m.v. (legemiddelloven) § 25b. Jf. EØS-avtalen vedlegg II kap. XIII nr. 15p (direktiv 2001/82/EF).</dd><dt class="refid">RefID</dt><dd class="refid">forskrift/2007-01-16-50</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om bruk av legemidler til dyr.<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li><li>§ 4. Valg av legemidler</li><li>§ 5. Nærmere om legemidler til matproduserende dyr – tilbakeholdelsestider</li><li>§ 6. Legemidler til hest</li><li>§ 7. Tilsyn og vedtak</li><li>§ 8. Dispensasjon</li><li>§ 9. Straff</li><li>§ 10. Ikrafttredelse og oppheving</li><li>Vedlegg: Liste over legemidler til hest</li></ul></li></ul></dd></dl></header><main class="documentBody" data-lovdata-URL="LTI/forskrift/2007-01-16-50" id="dokument"><h1>Forskrift om bruk av legemidler til dyr.</h1><article class="legalArticle" data-lovdata-URL="LTI/forskrift/2007-01-16-50/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften skal bidra til forsvarlig bruk av legemidler til dyr for å unngå unødvendig lidelse hos dyr og bidra til god dyrehelse, samt oppnå helsemessig trygge næringsmidler.</article></article><article class="legalArticle" data-lovdata-URL="LTI/forskrift/2007-01-16-50/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder veterinærers og fiskehelsebiologers rett til å bruke legemidler til dyr, jf. dyrehelsepersonelloven § 18 første ledd nummer 4 og andre ledd, og gir veterinærene og fiskehelsebiologene plikter i den forbindelsen, herunder plikt til å fastsette tilbakeholdelsestider.</article></article><article class="legalArticle" data-lovdata-URL="LTI/forskrift/2007-01-16-50/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I denne forskriften gjelder følgende definisjoner:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1"><i>«Bruk av legemidler til dyr»:</i> At en person selv eller ved hjelp av andre administrerer legemidler til dyr. En veterinær eller fiskehelsebiolog som rekvirerer et legemiddel, regnes som bruker selv om det er dyreholderen eller en annen medhjelper som administrerer legemidlet til dyret, jf. dyrehelsepersonelloven § 15 og § 18 tredje ledd.</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1"><i>«Godkjent legemiddel»:</i> Bruksferdig legemiddel med markedsføringstillatelse etter forskrift 22. desember 1999 nr. 1559 om legemidler.</article></article></li><li data-li-identifier="c)" data-name="c)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1"><i>«Tilbakeholdelsestid»:</i> Nødvendig periode fra den siste administreringen av legemiddel til et dyr til dyret kan slaktes eller produkter som melk og egg kan leveres til matproduksjon. Perioden er nødvendig for å sikre at næringsmidler fra behandlede dyr ikke inneholder restmengder som kan være helsefarlige for forbrukerne.</article></article></li><li data-li-identifier="d)" data-name="d)"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1"><i>«Matproduserende dyr»:</i> Landdyr og akvatiske organismer som holdes for å produsere kjøtt, melk, egg eller andre næringsmidler. Dyr av hesteslekten er matproduserende så lenge det ikke er erklært at dyret ikke skal brukes til matproduksjon jf. vedtak 93/623/EØF og vedtak 2000/68/EF.</article></article></li><li data-li-identifier="e)" data-name="e)"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1"><i>«Apotekfremstilt legemiddel»:</i> Legemiddel som tilvirkes i apotek <ul class="defaultList"><li data-li-identifier="i." data-name="i."><article class="listArticle" id="paragraf-3-ledd-1-punkt-5-ledd-1-punkt-1"><article class="legalP" id="paragraf-3-ledd-1-punkt-5-ledd-1-punkt-1-ledd-1">etter bestilling fra rekvirent til en bestemt bruker (magistrelt legemiddel) eller</article></article></li><li data-li-identifier="ii." data-name="ii."><article class="listArticle" id="paragraf-3-ledd-1-punkt-5-ledd-1-punkt-2"><article class="legalP" id="paragraf-3-ledd-1-punkt-5-ledd-1-punkt-2-ledd-1">slik det er anvist i en farmakope og som skal utleveres direkte til vedkommendes apoteks kunder (offisinelt legemiddel).</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2007-01-16-50/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Valg av legemidler</span></h2><article class="legalP" id="paragraf-4-ledd-1">Veterinærer og fiskehelsebiologer kan bare bruke legemidler som er godkjent for den aktuelle dyrearten og den aktuelle indikasjonen.</article><article class="legalP" id="paragraf-4-ledd-2">Dersom det ikke er godkjent et legemiddel i Norge som nevnt i foregående ledd, kan veterinæren eller fiskehelsebiologen bruke et annet legemiddel i henhold til bokstav a, b eller c. Dette gjelder bare dersom bruken av legemidlet er nødvendig for å unngå unødig lidelse hos dyr eller andre tungtveiende grunner taler for det.<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">Veterinæren eller fiskehelsebiologen kan bruke legemidler som er godkjent i Norge for bruk på andre dyrearter eller til samme dyreart, men til en annen indikasjon.</article></article></li><li data-li-identifier="b)" data-name="b)"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">Dersom det ikke finnes et legemiddel som nevnt i bokstav a, kan veterinæren eller fiskehelsebiologen bruke legemidler <ul class="defaultList"><li data-li-identifier="i." data-name="i."><article class="listArticle" id="paragraf-4-ledd-2-punkt-2-ledd-1-punkt-1"><article class="legalP" id="paragraf-4-ledd-2-punkt-2-ledd-1-punkt-1-ledd-1">som er godkjent i Norge for bruk til mennesker, eller</article></article></li><li data-li-identifier="ii." data-name="ii."><article class="listArticle" id="paragraf-4-ledd-2-punkt-2-ledd-1-punkt-2"><article class="legalP" id="paragraf-4-ledd-2-punkt-2-ledd-1-punkt-2-ledd-1">som er godkjent i et annet EØS-land for bruk til samme dyreart eller andre dyrearter og ved samme indikasjon eller andre indikasjoner.</article></article></li></ul></article></article></li><li data-li-identifier="c)" data-name="c)"><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">Dersom det ikke finnes et legemiddel som nevnt i bokstavene a eller b, kan veterinæren eller fiskehelsebiologen bruke et apotekfremstilt legemiddel.</article></article></li></ul></article><article class="legalP" id="paragraf-4-ledd-3">Veterinærer og fiskehelsebiologer kan ikke bruke legemidler som det er forbudt å rekvirere, omsette eller bruke etter lov eller forskrift.</article></article><article class="legalArticle" data-lovdata-URL="LTI/forskrift/2007-01-16-50/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Nærmere om legemidler til matproduserende dyr – tilbakeholdelsestider</span></h2><article class="legalP" id="paragraf-5-ledd-1">Veterinærer og fiskehelsebiologer kan bruke legemidler etter unntaksbestemmelsene i § 4 andre ledd til matproduserende dyr i bestemte dyrehold dersom de farmakologisk aktive stoffene i legemidlet er oppført i forskrift 10. oktober 1996 nr. 997 om grenseverdier for rester av veterinærpreparater i næringsmidler av animalsk opprinnelse § 2, eller vedlegg I, II eller III til forordning (EØF) 2377/90 og veterinæren eller fiskehelsebiologen fastsetter en passende tilbakeholdelsestid som dyreholderen skal overholde, jf. matloven § 16.</article><article class="legalP" id="paragraf-5-ledd-2">Legemidler som brukes til matproduserende dyr etter § 4 andre ledd bokstav b nummer ii, skal være godkjent i et annet EØS-land for bruk til matproduserende dyr. Dette gjelder ikke vaksiner.</article><article class="legalP" id="paragraf-5-ledd-3">Dersom det på legemiddelpakningen ikke er angitt noen tilbakeholdelsestid for den aktuelle dyrearten, skal veterinæren eller fiskehelsebiologen fastsette en tilbakeholdelsestid som ikke er kortere enn:<ul class="defaultList"><li data-li-identifier="a)" data-name="a)"><article class="listArticle" id="paragraf-5-ledd-3-punkt-1"><article class="legalP" id="paragraf-5-ledd-3-punkt-1-ledd-1">7 døgn for egg</article></article></li><li data-li-identifier="b)" data-name="b)"><article class="listArticle" id="paragraf-5-ledd-3-punkt-2"><article class="legalP" id="paragraf-5-ledd-3-punkt-2-ledd-1">7 døgn for melk</article></article></li><li data-li-identifier="c)" data-name="c)"><article class="listArticle" id="paragraf-5-ledd-3-punkt-3"><article class="legalP" id="paragraf-5-ledd-3-punkt-3-ledd-1">28 døgn for kjøtt fra fjørfe og pattedyr, herunder fett og slakteavfall</article></article></li><li data-li-identifier="d)" data-name="d)"><article class="listArticle" id="paragraf-5-ledd-3-punkt-4"><article class="legalP" id="paragraf-5-ledd-3-punkt-4-ledd-1">500 døgngrader for fisk.</article></article></li></ul></article><article class="legalP" id="paragraf-5-ledd-4">Tredje ledd gjelder ikke ved bruk av homøopatiske legemidler. For slike legemidler som bare er basert på virkestoffer plassert i vedlegg II til forordning (EØF) 2377/90 er tilbakeholdelsestiden 0 døgn.</article><article class="legalP" id="paragraf-5-ledd-5">Tredje ledd gjelder ikke ved bruk av legemidler med lidokain til matproduserende dyr. Dersom det ikke er angitt noen tilbakeholdelsestid av Statens legemiddelverk for legemidler som inneholder virkestoffet lidokain for den aktuelle dyrearten, skal veterinæren fastsette en tilbakeholdelsestid som ikke er kortere enn:<ul class="defaultList"><li data-li-identifier="a)" data-name="a)"><article class="listArticle" id="paragraf-5-ledd-5-punkt-1"><article class="legalP" id="paragraf-5-ledd-5-punkt-1-ledd-1">0 døgn for melk</article></article></li><li data-li-identifier="b)" data-name="b)"><article class="listArticle" id="paragraf-5-ledd-5-punkt-2"><article class="legalP" id="paragraf-5-ledd-5-punkt-2-ledd-1">1 døgn for kjøtt fra storfe, svin, sau og geit, herunder fett og slakteavfall.</article></article></li></ul></article></article><article class="legalArticle" data-lovdata-URL="LTI/forskrift/2007-01-16-50/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Legemidler til hest</span></h2><article class="legalP" id="paragraf-6-ledd-1">§ 4 og § 5 gjelder ikke behandling av hester med legemidler som er oppført i vedlegget til denne forskriften. Ved bruk av disse legemidlene skal veterinæren fastsette tilbakeholdelsestider som ikke er kortere enn 6 måneder.</article></article><article class="legalArticle" data-lovdata-URL="LTI/forskrift/2007-01-16-50/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tilsyn og vedtak</span></h2><article class="legalP" id="paragraf-7-ledd-1">Mattilsynet fører tilsyn og fatter vedtak for å gjennomføre bestemmelsene gitt i og i medhold av denne forskriften.</article></article><article class="legalArticle" data-lovdata-URL="LTI/forskrift/2007-01-16-50/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Dispensasjon</span></h2><article class="legalP" id="paragraf-8-ledd-1">Mattilsynet kan i særlige tilfeller gi dispensasjon fra forskriftens bestemmelser dersom det ikke vil stride mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="LTI/forskrift/2007-01-16-50/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Straff</span></h2><article class="legalP" id="paragraf-9-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til dyrehelsepersonelloven § 37, matloven § 28, dyrevernloven § 31 og legemiddelloven § 31.</article></article><article class="legalArticle" data-lovdata-URL="LTI/forskrift/2007-01-16-50/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse og oppheving</span></h2><article class="legalP" id="paragraf-10-ledd-1">Forskriften trer i kraft straks.</article></article><section class="section" id="kapittel-1" data-lovdata-URL="LTI/forskrift/2007-01-16-50/KAPITTEL_1"><h2>Vedlegg: Liste over legemidler til hest</h2><article class="legalP" id="kapittel-1-ledd-1">(Tom inntil videre.)</article></section></main></body></html>