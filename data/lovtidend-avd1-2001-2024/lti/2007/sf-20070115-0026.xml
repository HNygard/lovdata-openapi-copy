<!DOCTYPE html><html lang="no"><head><title>Forskrift om endring i tjenesteordning for biskoper.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-01-15-26</dd><dt class="dokid">DokumentID</dt><dd class="dokid">LTI/forskrift/2007-01-15-26</dd><dt class="ministry">Departement</dt><dd class="ministry"><ul><li>Kultur- og kirkedepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 1 s 118</dd><dt class="dateInForce">I kraft fra</dt><dd class="dateInForce">2007-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-06-06-1055</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-06-07-31/§34</li><li>forskrift/1997-06-06-1540</li></ul></dd><dt class="dateOfPublication">Kunngjort</dt><dd class="dateOfPublication">2007-01-16</dd><dt class="journalNumber">Journalnummer</dt><dd class="journalNumber">2007-0043</dd><dt class="titleShort">Korttittel</dt><dd class="titleShort">Endr. i tjenesteordning for biskoper</dd><dt class="title">Tittel</dt><dd class="title">Forskrift om endring i tjenesteordning for biskoper.</dd><dt class="miscInformation">Annet om dokumentet</dt><dd class="miscInformation">Fastsatt av Kultur- og kirkedepartementet 15. januar 2007 med hjemmel i lov 7. juni 1996 nr. 31 om Den norske kirke (kirkeloven) § 34, jf. delegeringsvedtak 6. juni 1997 nr. 1540.</dd><dt class="refid">RefID</dt><dd class="refid">forskrift/2007-01-15-26</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i tjenesteordning for biskoper.<ul class="tocSubUl"><li>I<ul class="tocSubUl"><li>§ 8.</li><li>§ 9.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-01-15-26" id="dokument"><h1>Forskrift om endring i tjenesteordning for biskoper.</h1><section class="section" data-name="kapI" id="kapittel-1" data-lovdata-URL="LTI/forskrift/2007-01-15-26/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I tjenesteordning 6. juni 1997 nr. 1055 for biskoper gjøres følgende endringer:</article> <article class="defaultP" margin-top="true">§ 2 annet, tredje og fjerde ledd skal lyde:</article><article class="legalP" id="kapittel-1-ledd-2">Biskopen er forpliktet på de mål og strategier som er fastsatt for virksomheten i Den norske kirke, og skal støtte opp om tiltak som fremmer disse.</article><article class="legalP" id="kapittel-1-ledd-3">Biskopen sørger for at ledige prosteembeter blir betjent.</article><article class="legalP" id="kapittel-1-ledd-4">Biskopen kan delegere myndighet etter denne bestemmelsen til stiftsdirektøren.</article> <article class="defaultP" margin-top="true">§ 2 femte ledd oppheves.</article> <article class="defaultP" margin-top="true">§ 3 skal lyde:</article><article class="legalP" id="kapittel-1-ledd-5">Biskopen forordner gudstjenester i bispedømmets sokn og beslutter hvor mange og hvilke gudstjenester det skal holdes i den enkelte kirke eller annet gudstjenestested.</article> <article class="defaultP" margin-top="true">§ 4 annet og tredje ledd oppheves.</article> <article class="defaultP" margin-top="true">§ 5 første ledd skal lyde:</article><article class="legalP" id="kapittel-1-ledd-6">Biskopen kan selv eller ved annen prest forrette gudstjenester og bruke kirkene i sitt bispedømme på samme måte som menighetsprestene. I slike tilfeller har biskopen fortrinnsrett til bruk av kirken.</article> <article class="defaultP" margin-top="true">§ 8 og § 9 skal lyde:</article><article class="futureLegalArticle" data-name="§8" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8</span>.</span><article class="legalP" id="kapittel-1-foreslåttparagraf-1-ledd-1">Biskopen beslutter om ordinasjon til prestetjeneste og vigsling til andre kirkelige tjenester, etter i samtale å ha funnet kandidatene skikket for tjenesten, og forretter så ordinasjons- eller vigslingshandlingen etter forordnet liturgi. Biskopen kan etablere en ordning for forberedelse til ordinasjon. Bare vigslet biskop kan forrette ordinasjon til prestetjeneste. Etter anmodning fra den som fungerer som biskop, kan en annen vigslet biskop forrette ordinasjon til prestetjeneste. Sistnevnte vurderer i slike tilfeller kandidatens skikkethet og treffer beslutning om ordinasjon.</article><article class="legalP" id="kapittel-1-foreslåttparagraf-1-ledd-2">Bare personer som fyller de forskriftsmessige krav for tilsetting som menighetsprest i Den norske kirke, kan ordineres til prestetjeneste.</article><article class="legalP" id="kapittel-1-foreslåttparagraf-1-ledd-3">Ingen kan ordineres eller vigsles uten å være tilsatt i en ordnet kirkelig stilling som krever slik ordinasjon eller vigsling. I særlige tilfeller kan likevel kandidater som fyller vilkårene for tilsetting som menighetsprest, ordineres til feltpresttjeneste, tjeneste i kirkelige organisasjoner, utdanningsinstitusjoner og lignende etter nærmere regler fastsatt av Bispemøtet.</article><article class="legalP" id="kapittel-1-foreslåttparagraf-1-ledd-4">Vedtak om ordinasjon eller vigsling kan ikke påklages.</article><article class="legalP" id="kapittel-1-foreslåttparagraf-1-ledd-5">Etter søknad og med anbefaling fra vedkommendes kirkesamfunn kan biskopen treffe vedtak om at en persons presteordinasjon i et annet kristent kirkesamfunn skal anses som gyldig grunnlag for å utøve prestetjeneste i Den norske kirke uten ny ordinasjon. Før slikt vedtak treffes, skal biskopen etter samtale ha funnet vedkommende skikket for prestetjeneste i Den norske kirke og mottatt vedkommendes løfte om å utføre denne tjeneste i overensstemmelse med vår kirkes bekjennelse og ordninger. Vedtak som nevnt her, medfører ikke dispensasjon fra kvalifikasjonskravene for tilsetting av prest. Biskopens vedtak kan ikke påklages.</article><article class="legalP" id="kapittel-1-foreslåttparagraf-1-ledd-6">Biskopen sender departementet melding om vedtak etter denne paragraf.</article></article><article class="futureLegalArticle" data-name="§9" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 9</span>.</span><article class="legalP" id="kapittel-1-foreslåttparagraf-2-ledd-1">Biskopen gir kallsbrev/tjenestebrev ved tilsetting av ordinert eller vigslet person i kirkelig stilling, som bekreftelse på at vedkommende er ordinert eller vigslet, markering av biskopens tilsyn og formaning til menigheten om å ta imot den tilsatte som rett kalt tjener.</article></article> <article class="defaultP" margin-top="true">§ 10 annet ledd annet punktum skal lyde:</article><article class="legalP" id="kapittel-1-ledd-7">Slik fullmakt kan også gis teologiske studenter som befinner seg i den avsluttende delen av profesjonsstudiet i teologi eller tilsvarende.</article> <article class="defaultP" margin-top="true">§ 14 første ledd skal lyde:</article><article class="legalP" id="kapittel-1-ledd-8">Biskopen er prostens nærmeste overordnede og har prostene som sine medhjelpere i utøvelsen av sin gjerning. Biskopen kan delegere myndighet etter § 2, § 10 og § 11 første ledd til prosten.</article> <article class="defaultP" margin-top="true">§ 14 første ledd nåværende siste punktum blir nytt fjerde ledd.</article> <article class="defaultP" margin-top="true">§ 14 nye annet og tredje ledd skal lyde:</article><article class="legalP" id="kapittel-1-ledd-9">Domprosten er biskopens faste vikar og kan dessuten i særskilte tilfeller bemyndiges til å utføre bispetjeneste etter § 7, § 8, § 9 og § 13. Domprosten kan verken som vikar eller i andre tilfeller forrette ordinasjon til prestetjeneste.</article><article class="legalP" id="kapittel-1-ledd-10">Prosten innsettes i sitt embete av biskopen eller på dennes vegne av domprosten eller en annen prost etter avgjørelse av biskopen.</article> <article class="defaultP" margin-top="true">§ 26 første ledd annet punktum oppheves.</article> <article class="defaultP" margin-top="true">§ 26 annet ledd skal lyde:</article><article class="legalP" id="kapittel-1-ledd-11">Biskopen skal avsette nødvendig tid til studium, fritid og personlig fornyelse.</article></section><section class="section" data-name="kapII" id="kapittel-2" data-lovdata-URL="LTI/forskrift/2007-01-15-26/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. mars 2007.</article></section></main></body></html>