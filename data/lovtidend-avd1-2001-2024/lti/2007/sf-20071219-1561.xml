<!DOCTYPE html><html lang="no"><head><title>Forskrift om endring i forskrift om plikt til å gi opplysninger til ligningsmyndighetene og til arveavgiftsmyndighetene</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-12-19-1561</dd><dt class="dokid">DokumentID</dt><dd class="dokid">LTI/forskrift/2007-12-19-1561</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 13 s 1911</dd><dt class="dateInForce">I kraft fra</dt><dd class="dateInForce">2008-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1969-12-09-3903</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1964-06-19-14/§28</li><li>lov/1980-06-13-24/§6-12</li><li>forskrift/1997-06-23-629</li></ul></dd><dt class="dateOfPublication">Kunngjort</dt><dd class="dateOfPublication">2007-12-21 15:45</dd><dt class="journalNumber">Journalnummer</dt><dd class="journalNumber">2007-1270</dd><dt class="titleShort">Korttittel</dt><dd class="titleShort">Endr om plikt til å gi opplysninger til ligningsmyndighetene</dd><dt class="title">Tittel</dt><dd class="title">Forskrift om endring i forskrift om plikt til å gi opplysninger til ligningsmyndighetene og til arveavgiftsmyndighetene</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Skattedirektoratet 19. desember 2007 med hjemmel i lov 19. juni 1964 nr. 14 om avgift på arv og visse gaver § 28 og lov 13. juni 1980 nr. 24 om ligningsforvaltningen (ligningsloven) § 6-12 og delegeringsvedtak 23. juni 1997 nr. 629.</dd><dt class="refid">RefID</dt><dd class="refid">forskrift/2007-12-19-1561</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om plikt til å gi opplysninger til ligningsmyndighetene og til arveavgiftsmyndighetene<ul class="tocSubUl"><li>I<ul class="tocSubUl"><li>§ 3.</li><li>§ 4.</li><li>§ 5.</li><li>§ 6.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-12-19-1561" id="dokument"><h1>Forskrift om endring i forskrift om plikt til å gi opplysninger til ligningsmyndighetene og til arveavgiftsmyndighetene</h1><section class="section" data-name="kapI" id="kapittel-1" data-lovdata-URL="LTI/forskrift/2007-12-19-1561/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 9. desember 1969 nr. 3903 om plikt til å gi opplysninger til ligningsmyndighetene og til arveavgiftsmyndighetene gjøres følgende endringer:</article> <article class="defaultP" margin-top="true">§ 1 nr. 1, 2 og 3 skal lyde:</article><article class="numberedLegalP" data-numerator="1" id="kapittel-1-nummer-1">1. Tingrett og testamentsfullbyrder skal uansett boets størrelse straks sende melding til skattekontoret når de under bobehandlingen blir kjent med forhold som gir grunn til å tro at arvelateren er blitt lignet etter lavere formue eller inntekt enn den virkelige.</article><article class="numberedLegalP" data-numerator="2" id="kapittel-1-nummer-2">2. Tingretten skal når den slutter et dødsbo, straks sende melding til skattekontoret om arvelodd som for den enkelte mottaker utgjør et beløp på minst kr 10.000,- eller en årlig inntektsytelse på minst kr 600,- eller omfatter fast eiendom eller midler knyttet til næring eller virksomhet. Meldingen skal vise hvorledes fast eiendom eller midler knyttet til næring eller virksomhet i tilfelle er verdsatt ved avgiftsberegningen.</article><article class="numberedLegalP" data-numerator="3" id="kapittel-1-nummer-3">3. Tingretten skal når krav på lønn godkjennes til fradrag i boformuen ved arveavgiftsberegningen, straks sende melding til skattekontoret.</article> <article class="defaultP" margin-top="true">§ 2 skal lyde:</article><article class="numberedLegalP" data-numerator="1" id="kapittel-1-nummer-4">1. Arveavgiftsmyndigheten skal uansett boets størrelse straks sende melding til ligningsmyndigheten når den under arbeidet med beregning av avgift av arv eller gave blir kjent med forhold som gir grunn til å tro at arvelateren eller giveren er blitt lignet etter lavere formue eller inntekt enn den virkelige.</article><article class="numberedLegalP" data-numerator="2" id="kapittel-1-nummer-5">2. Arveavgiftsmyndigheten skal når den har beregnet avgiften av arv eller gave, straks sende melding (også for testamentsfullbyrderboer) til ligningsmyndigheten om arv eller gave som for den enkelte mottaker utgjør et beløp minst kr 10.000,- eller en årlig inntektsytelse på minst kr 600,-. Framgår det av oppgaver som arveavgiftsmyndigheten har at arving eller gavemottaker har overtatt fast eiendom eller midler knyttet til næring eller virksomhet, gis melding om disse midler selv om verdien ligger under beløpsgrensene i foregående punktum. Meldingen skal vise hvorledes disse midler er verdsatt ved avgiftsberegningen.</article><article class="numberedLegalP" data-numerator="3" id="kapittel-1-nummer-6">3. § 1 punkt 3 og 4 får tilsvarende anvendelse ved arveavgiftsmyndighetens behandling av arveavgiftssaker.</article> <article class="defaultP" margin-top="true">§ 3, § 4, § 5 og § 6 skal lyde:</article><article class="futureLegalArticle" data-name="§3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3</span>.</span><article class="legalP" id="kapittel-1-foreslåttparagraf-1-ledd-1">Ligningsmyndigheten kan kreve at tingretter, testamentsfullbyrdere og arveavgiftsmyndigheten gir alle opplysninger som står til rådighet vedrørende navngitte boer, arvinger, givere og gavemottakere.</article></article><article class="futureLegalArticle" data-name="§4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4</span>.</span><article class="numberedLegalP" data-numerator="1" id="kapittel-1-foreslåttparagraf-2-nummer-1">1. Ligningsmyndigheten skal snarest sende melding om gavetransaksjoner – herunder salg til underpris – til arveavgiftsmyndigheten. Dette gjelder også når ligningsmyndigheten blir kjent med forhold som tyder på at en gavetransaksjon kan ha funnet sted.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">2. Melding kan unnlates når det er klart at arveavgiftsmyndigheten er kjent med gaveytelsen.</article></article><article class="futureLegalArticle" data-name="§5" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5</span>.</span><article class="legalP" id="kapittel-1-foreslåttparagraf-3-ledd-1">Arveavgiftsmyndigheten kan kreve at ligningsmyndigheten gir alle opplysninger som står til rådighet vedrørende navngitte arvelatere og arvinger, og vedrørende enhver navngitt person, selskap mv. som er eller formodes å være giver eller gavemottaker.</article></article><article class="futureLegalArticle" data-name="§6" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 6</span>.</span><article class="legalP" id="kapittel-1-foreslåttparagraf-4-ledd-1">Registerføreren for tinglysing i fast eiendom skal sende melding til skattekontoret når det av dokument som er mottatt til tinglysing eller stempling framgår at det er overført eiendom eller rettighet uten vederlag, eller mot et vederlag som antas å stå i misforhold til det overførtes verdi. Det samme gjelder når det ellers foreligger omstendigheter som gir grunn til å anta at overføringen kan innholde gave. Med meldingen bør følge kopi av dokumentene.</article></article> <article class="defaultP" margin-top="true">§ 7 nr. 1 skal lyde:</article><article class="numberedLegalP" data-numerator="1" id="kapittel-1-nummer-7">1. Overformynderier skal sende melding til skattekontoret når de har mottatt til forvaltning midler som antas helt eller delvis å være gave. Melding kan unnlates når skattekontoret vites å være kjent med gaveytelsen.</article> <article class="defaultP" margin-top="true">§ 7 nr. 2 oppheves.</article> <article class="defaultP" margin-top="true">§ 7 nåværende nr. 3 blir nr. 2.</article> <article class="defaultP" margin-top="true">§ 8 nr. 1 skal lyde:</article><article class="numberedLegalP" data-numerator="1" id="kapittel-1-nummer-8">1. Livsforsikringsselskaper skal sende melding til skattekontoret om utbetaling av forsikringssum, gjenkjøpsverdi, livrente, tilbakebetalingsbeløp eller lignende ytelser.</article> <article class="defaultP" margin-top="true">§ 8 nr. 3 oppheves.</article> <article class="defaultP" margin-top="true">§ 8 nåværende nr. 4, 5 og 6 blir nr. 3, 4 og 5.</article> <article class="defaultP" margin-top="true">§ 8 nr. 5 skal lyde:</article><article class="numberedLegalP" data-numerator="5" id="kapittel-1-nummer-9">5. Skattekontoret kan kreve at livsforsikringsselskapene gir alle opplysninger som står til rådighet om forsikringsavtaler vedrørende navngitt forsikringstaker, forsikret eller begunstiget.</article></section><section class="section" data-name="kapII" id="kapittel-2" data-lovdata-URL="LTI/forskrift/2007-12-19-1561/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2008.</article></section></main></body></html>