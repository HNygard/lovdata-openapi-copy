<!DOCTYPE html><html lang="no"><head><title>Forskrift om endring i forskrift om summarisk fellesoppgjør for krav på skatt og arbeidsgiveravgift til folketrygden</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-12-19-1569</dd><dt class="dokid">DokumentID</dt><dd class="dokid">LTI/forskrift/2007-12-19-1569</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 13 s 1914</dd><dt class="dateInForce">I kraft fra</dt><dd class="dateInForce">2008-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-11-20-1181</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-24/§9-5</li><li>lov/1980-06-13-24/§6-16</li><li>lov/1952-11-21-2/§47</li><li>lov/1952-11-21-2/§31</li><li>lov/1997-02-28-19/§23-2</li><li>forskrift/1994-03-03-156</li><li>forskrift/1995-09-19-798</li><li>forskrift/1997-11-18-1168</li></ul></dd><dt class="dateOfPublication">Kunngjort</dt><dd class="dateOfPublication">2007-12-21 15:45</dd><dt class="journalNumber">Journalnummer</dt><dd class="journalNumber">2007-1283</dd><dt class="titleShort">Korttittel</dt><dd class="titleShort">Endr. om summarisk fellesoppgjør</dd><dt class="title">Tittel</dt><dd class="title">Forskrift om endring i forskrift om summarisk fellesoppgjør for krav på skatt og arbeidsgiveravgift til folketrygden</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Skattedirektoratet 19. desember 2007 med hjemmel i lov 13. juni 1980 nr. 24 om ligningsforvaltning (ligningsloven) § 9-5 nr. 8 og § 6-16, lov 21. november 1952 nr. 2 om betaling og innkreving av skatt § 47 nr. 4 og § 31 nr. 1 og lov 28. februar 1997 nr. 19 om folketrygd (folketrygdloven) § 23-2 siste ledd jf. delegeringsvedtak 3. mars 1994 nr. 156, delegeringsvedtak 19. september 1995 nr. 798 og delegeringsvedtak 18. november 1997 nr. 1168.</dd><dt class="refid">RefID</dt><dd class="refid">forskrift/2007-12-19-1569</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om summarisk fellesoppgjør for krav på skatt og arbeidsgiveravgift til folketrygden<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-12-19-1569" id="dokument"><h1>Forskrift om endring i forskrift om summarisk fellesoppgjør for krav på skatt og arbeidsgiveravgift til folketrygden</h1><section class="section" data-name="kapI" id="kapittel-1" data-lovdata-URL="LTI/forskrift/2007-12-19-1569/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. november 1997 nr. 1181 om summarisk fellesoppgjør for krav på skatt og arbeidsgiveravgift til folketrygden gjøres følgende endringer:</article> <article class="defaultP" margin-top="true">§ 2 nr. 2 annet punktum skal lyde:</article><article class="legalP" id="kapittel-1-ledd-2">I vurderingen av om det er uforholdsmessig byrdefullt å gjennomføre ordinære endringssaker skal det blant annet legges vekt på om innberetningsfeilen gjelder små beløp for mange ansatte, om feilen gjelder flere år, omfanget av underlagsmaterialet og muligheten til å koble dette til den enkelte ansatte.</article> <article class="defaultP" margin-top="true">§ 3 oppheves.</article> <article class="defaultP" margin-top="true">§ 4 første ledd skal lyde:</article><article class="legalP" id="kapittel-1-ledd-3">Før vedtak om summarisk fellesoppgjør fattes skal arbeidsgiver varsles om dette og gis en passende frist for uttalelse.</article> <article class="defaultP" margin-top="true">§ 7 siste ledd skal lyde:</article><article class="legalP" id="kapittel-1-ledd-4">Når vedtaket omfatter flere kommuner, skal kopi av vedtaket sendes til berørte skattekontorer og til Skattedirektoratet, jf. § 10.</article> <article class="defaultP" margin-top="true">§ 10 skal lyde:</article><article class="numberedLegalP" data-numerator="1" id="kapittel-1-nummer-1">1. Kopi av skattekontorets vedtak sendes til Skattedirektoratet med anmodning om beregning av fordelingsnøkkel.</article><article class="numberedLegalP" data-numerator="2" id="kapittel-1-nummer-2">2. Skattedirektoratet utarbeider fordelingsnøkkel som en prosentvis fordeling mellom kommunene, basert på vedkommende arbeidsgivers samlede innberetning av oppgavepliktige ytelser og på de skattekommuner som omfattes av innberetningene, og sender denne til skattekontoret. Den prosentvise fordeling beregnes med en desimal og for hvert av de aktuelle inntektsår.</article><article class="numberedLegalP" data-numerator="3" id="kapittel-1-nummer-3">3. Skattekontoret fastsetter kravet på skatt etter vedtaket om beregningsgrunnlag og skattesats, jf. § 5 første ledd bokstav f og annet ledd og § 6. Kravet fordeles pr. kommune, og summeres pr. kommune for alle inntektsår.</article><article class="numberedLegalP" data-numerator="4" id="kapittel-1-nummer-4">4. Skattekontoret fastsetter kravet på arbeidsgiveravgift. Avgiften beregnes av beregningsgrunnlaget for hvert inntektsår, jf. § 5 første ledd bokstav f og § 6. Ved avgiftsberegningen skal avgiftsgrunnlaget fordeles på de ulike avgiftssoner i samme forhold som arbeidsgiverens øvrige avgiftspliktige ytelser i samme år fordelte seg.</article> <article class="defaultP" margin-top="true">§ 11 nr. 1 skal lyde:</article><article class="numberedLegalP" data-numerator="1" id="kapittel-1-nummer-5">1. Skattekontoret oversender de fastsatte krav etter § 10 nr. 3 og 4 til skatteoppkreveren i arbeidsgiverens (hoved) kontorkommune som forestår innkreving etter de regler som gjelder for innkreving av skatt.</article> <article class="defaultP" margin-top="true">§ 11 nr. 2 første punktum skal lyde:</article><article class="legalP" id="kapittel-1-ledd-5">Kravene som nevnt i nr. 1 forfaller til betaling tre uker etter at skatteoppkreveren har sendt arbeidsgiveren betalingsvarsel med angitt forfallsdato.</article></section><section class="section" data-name="kapII" id="kapittel-2" data-lovdata-URL="LTI/forskrift/2007-12-19-1569/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2008.</article></section></main></body></html>