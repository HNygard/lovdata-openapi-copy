<!DOCTYPE html><html lang="no"><head><title>Lov om offentlege styresmakters ansvar for kulturverksemd (kulturlova)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2007-06-29-89</dd><dt class="dokid">DokumentID</dt><dd class="dokid">LTI/lov/2007-06-29-89</dd><dt class="ministry">Departement</dt><dd class="ministry"><ul><li>Kultur- og kirkedepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 6 s 838</dd><dt class="dateInForce">I kraft fra</dt><dd class="dateInForce">Kongen fastset.</dd><dt class="dateOfPublication">Kunngjort</dt><dd class="dateOfPublication">2007-06-29</dd><dt class="journalNumber">Journalnummer</dt><dd class="journalNumber">2007-0538</dd><dt class="titleShort">Korttittel</dt><dd class="titleShort">Kulturlova</dd><dt class="title">Tittel</dt><dd class="title">Lov om offentlege styresmakters ansvar for kulturverksemd (kulturlova)</dd><dt class="miscInformation">Annet om dokumentet</dt><dd class="miscInformation">Ot.prp.nr.50 (2006–2007), Innst.O.nr.97 (2006–2007) og Besl.O.nr.136 (2006–2007). Odels- og lagtingsvedtak hhv. 12. og 15. juni 2007. Fremja av Kultur- og kyrkjedepartementet.</dd><dt class="refid">RefID</dt><dd class="refid">lov/2007-06-29-89</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om offentlege styresmakters ansvar for kulturverksemd (kulturlova)<ul class="tocSubUl"><li>§ 1. Føremål</li><li>§ 2. Definisjonar</li><li>§ 3. Statens oppgåver</li><li>§ 4. Fylkeskommunens og kommunens oppgåver</li><li>§ 5. Felles oppgåver</li><li>§ 6. Ikraftsetjing</li></ul></li></ul></dd></dl></header><main class="documentBody" data-lovdata-URL="LTI/lov/2007-06-29-89" id="dokument"><h1>Lov om offentlege styresmakters ansvar for kulturverksemd (kulturlova)</h1><article class="legalArticle" data-lovdata-URL="LTI/lov/2007-06-29-89/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Føremål</span></h2><article class="legalP" id="paragraf-1-ledd-1">Lova har til føremål å fastleggja offentlege styresmakters ansvar for å fremja og leggja til rette for eit breitt spekter av kulturverksemd, slik at alle kan få høve til å delta i kulturaktivitetar og oppleva eit mangfald av kulturuttrykk.</article></article><article class="legalArticle" data-lovdata-URL="LTI/lov/2007-06-29-89/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjonar</span></h2><article class="legalP" id="paragraf-2-ledd-1">Med kulturverksemd meiner ein i denne lova å<ul class="defaultList"><li data-li-identifier="a." data-name="a."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">skapa, produsera, utøva, formidla og distribuera kunst- og andre kulturuttrykk,</article></article></li><li data-li-identifier="b." data-name="b."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">verna om, fremja innsikt i og vidareføra kulturarv,</article></article></li><li data-li-identifier="c." data-name="c."><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">delta i kulturaktivitet,</article></article></li><li data-li-identifier="d." data-name="d."><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">utvikla kulturfagleg kunnskap og kompetanse.</article></article></li></ul></article></article><article class="legalArticle" data-lovdata-URL="LTI/lov/2007-06-29-89/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Statens oppgåver</span></h2><article class="legalP" id="paragraf-3-ledd-1">Staten skal fremja og leggja til rette for eit breitt spekter av kulturverksemd over heile landet gjennom rettslege, økonomiske, organisatoriske, informerande og andre relevante verkemiddel og tiltak.</article><article class="legalP" id="paragraf-3-ledd-2">Staten skal utforma verkemiddel og gjennomføra tiltak for å fremja og verna eit mangfald av kulturuttrykk i samsvar med internasjonale rettar og plikter.</article></article><article class="legalArticle" data-lovdata-URL="LTI/lov/2007-06-29-89/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fylkeskommunens og kommunens oppgåver</span></h2><article class="legalP" id="paragraf-4-ledd-1">Fylkeskommunen og kommunen skal syta for økonomiske, organisatoriske, informerande og andre relevante verkemiddel og tiltak som fremjar og legg til rette for eit breitt spekter av kulturverksemd regionalt og lokalt.</article></article><article class="legalArticle" data-lovdata-URL="LTI/lov/2007-06-29-89/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Felles oppgåver</span></h2><article class="legalP" id="paragraf-5-ledd-1">Staten, fylkeskommunen og kommunen skal syta for<ul class="defaultList"><li data-li-identifier="a." data-name="a."><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">at kulturlivet har føreseielege utviklingskår,</article></article></li><li data-li-identifier="b." data-name="b."><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">å fremja profesjonalitet og kvalitet i kulturtilbodet og leggja til rette for deltaking i kulturaktivitetar,</article></article></li><li data-li-identifier="c." data-name="c."><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">at personar, organisasjonar og institusjonar har tilgang til informasjon om ordningar med økonomisk støtte og om andre verkemiddel og tiltak.</article></article></li></ul></article></article><article class="legalArticle" data-lovdata-URL="LTI/lov/2007-06-29-89/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikraftsetjing</span></h2><article class="legalP" id="paragraf-6-ledd-1">Kongen fastset når lova skal ta til å gjelda.</article></article></main></body></html>