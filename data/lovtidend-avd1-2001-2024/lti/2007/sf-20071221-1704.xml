<!DOCTYPE html><html lang="no"><head><title>Forskrift om avgift på visse flysikringstjenester</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-12-21-1704</dd><dt class="dokid">DokumentID</dt><dd class="dokid">LTI/forskrift/2007-12-21-1704</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 13 s 2062</dd><dt class="dateInForce">I kraft fra</dt><dd class="dateInForce">2008-01-01, 2010-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-11-22-1278</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§7-26</li><li>lov/1993-06-11-101/§7-27</li><li>lov/1993-06-11-101/§15-3</li><li>lov/1993-06-11-101/§15-4</li></ul></dd><dt class="dateOfPublication">Kunngjort</dt><dd class="dateOfPublication">2008-01-08 15:10</dd><dt class="lastupdated">Rettet</dt><dd class="lastupdated">2008-01-10, rettet opp ledetekst</dd><dt class="journalNumber">Journalnummer</dt><dd class="journalNumber">2007-1371</dd><dt class="titleShort">Korttittel</dt><dd class="titleShort">Forskrift om avgift på flysikringstjenester</dd><dt class="title">Tittel</dt><dd class="title">Forskrift om avgift på visse flysikringstjenester</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 21. desember 2007 med hjemmel i lov 11. juni 1993 nr. 101 om luftfart (luftfartsloven) § 7-26, § 7-27, § 15-3 og § 15-4. <br /> <strong>EØS-henvisninger:</strong> EØS-avtalen vedlegg XIII nr. 66wd (forordning (EF) nr. 1794/2006).</dd><dt class="refid">RefID</dt><dd class="refid">forskrift/2007-12-21-1704</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om avgift på visse flysikringstjenester<ul class="tocSubUl"><li>§ 1. Gjennomføring av forordning (EF) nr. 1794/2006</li><li>§ 2. Forskriftens saklige og geografiske virkeområde</li><li>§ 3. Hvem som fastsetter avgiftene</li><li>§ 4. Nasjonal tilsynsmyndighet</li><li>§ 5. Avgiftssoner</li><li>§ 6. Kostnader pådratt andre enn yter av lufttrafikktjenester</li><li>§ 7. Dekning av kostnader til særlige prosjekter</li><li>§ 8. Åpenhet om kostnadsgrunnlaget</li><li>§ 9. Fritak fra avgiftsplikt</li><li>§ 10. Avgiftsinnkreving</li><li>§ 11. Konsultasjon om avgiftspolitikken</li><li>§ 12. Dispensasjon</li><li>§ 13. Klage</li><li>§ 14. Endringer i andre forskrifter<ul class="tocSubUl"><li>§ 5-1.</li><li>§ 5-2.</li><li>§ 5-3.</li><li>§ 5-4.</li><li>§ 5-5.</li><li>§ 5-6.</li><li>§ 5-7.</li><li>§ 5-8.</li><li>§ 5-9.</li><li>§ 5-10.</li><li>§ 5-11.</li><li>§ 5-12.</li></ul></li><li>§ 15. Ikrafttredelse og overgangsregler</li><li>Vedlegg<ul class="tocSubUl"><li>A. Underveisavgiftssoner</li><li>B. Terminalavgiftssoner</li></ul></li><li>Forordning (EF) nr. 1794/2006</li></ul></li></ul></dd></dl></header><main class="documentBody" data-lovdata-URL="LTI/forskrift/2007-12-21-1704" id="dokument"><h1>Forskrift om avgift på visse flysikringstjenester</h1><article class="legalArticle" data-lovdata-URL="LTI/forskrift/2007-12-21-1704/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Gjennomføring av forordning (EF) nr. 1794/2006</span></h2><article class="legalP" id="paragraf-1-ledd-1">EØS-avtalen vedlegg XIII nr. 66wd (forordning (EF) nr. 1794/2006) av 6. desember 2006 om fastsettelse av en felles avgiftsforordning for flysikringstjenesten (heretter kalt forordningen) gjelder som forskrift med de tilpasninger som følger av vedlegg XIII, protokoll 1 til avtalen og avtalen for øvrig.</article></article><article class="legalArticle" data-lovdata-URL="LTI/forskrift/2007-12-21-1704/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forskriftens saklige og geografiske virkeområde</span></h2><article class="legalP" id="paragraf-2-ledd-1">Forskriften gjelder for all sivil yting av flysikringstjenester som nevnt i forordningen artikkel 1 nr. 2, herunder flysikringstjenester som ytes i tilknytning til enhver landingsplass som er til allmenn bruk.</article><article class="legalP" id="paragraf-2-ledd-2">Forskriften gjelder innenfor norsk område, samt i områder hvor Norge i henhold til internasjonale konvensjoner og avtaler er forpliktet til å yte lufttrafikktjenester. For tjenester som ytes på Svalbard og Jan Mayen gjelder forskriften bare med de unntak som følger av forskrift som nevnt i § 3 annet punktum og § 9 nr. 6.</article></article><article class="legalArticle" data-lovdata-URL="LTI/forskrift/2007-12-21-1704/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Hvem som fastsetter avgiftene</span></h2><article class="legalP" id="paragraf-3-ledd-1">De avgiftene som omfattes av forordningen fastsettes av den organisasjonen som driver den avgiftsberettigede virksomheten, eller et annet organ denne har overlatt avgiftsberegningen til i henhold til internasjonal avtale. Unntak gjelder for de tilfellene der staten, på grunnlag av forordningen artikkel 3 nr. 3 og artikkel 11 nr. 1, i forskrift har fastsatt en annen avgift til dekning av kostnader til terminaltjenester. Beslutninger som nevnt i første punktum skal tilfredsstille kravene til begrunnelse i forordningen artikkel 16.</article></article><article class="legalArticle" data-lovdata-URL="LTI/forskrift/2007-12-21-1704/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Nasjonal tilsynsmyndighet</span></h2><article class="legalP" id="paragraf-4-ledd-1">Luftfartstilsynet er nasjonal tilsynsmyndighet etter forordningen, jf. forskrift 26. januar 2007 nr. 99 om etablering av et felles europeisk luftrom § 1 og § 2, og forordning (EF) nr. 550/2004 av 10. mars 2004 om yting av flysikringstjenester i Det felles europeiske luftrom (tjenesteytingsforordningen) artikkel 2.</article></article><article class="legalArticle" data-lovdata-URL="LTI/forskrift/2007-12-21-1704/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Avgiftssoner</span></h2><article class="legalP" id="paragraf-5-ledd-1">Avgiftssonene som nevnt i artikkel 4 i forordningen er fastsatt i vedlegg 1 til forskriften. Vedlegget er en del av forskriften.</article></article><article class="legalArticle" data-lovdata-URL="LTI/forskrift/2007-12-21-1704/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kostnader pådratt andre enn yter av lufttrafikktjenester</span></h2><article class="legalP" id="paragraf-6-ledd-1">Samferdselsdepartementet kan bestemme at, og i hvilket omfang, kostnader som nevnt i forordningen artikkel 5 nr. 2 skal inngå i avgiftsgrunnlaget. Organer som sitter på opplysninger som departementet trenger for å avgjøre sak etter første punktum, plikter å gi slike opplysninger til departementet.</article></article><article class="legalArticle" data-lovdata-URL="LTI/forskrift/2007-12-21-1704/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Dekning av kostnader til særlige prosjekter</span></h2><article class="legalP" id="paragraf-7-ledd-1">Samferdselsdepartementet tar stilling til om, og i hvilken grad, avgiftsinntekter skal kunne brukes til dekning av utgifter til prosjekter beregnet på å hjelpe spesielle kategorier av luftromsbrukere og/eller ytere av flysikringstjenester som nevnt i forordningen artikkel 5 nr. 3.</article></article><article class="legalArticle" data-lovdata-URL="LTI/forskrift/2007-12-21-1704/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Åpenhet om kostnadsgrunnlaget</span></h2><article class="legalP" id="paragraf-8-ledd-1">Representant for luftromsbrukere som ønsker utveksling av opplysninger om kostnadsgrunnlag, planlagte investeringer og forventet trafikk som nevnt i forordningen artikkel 8 nr. 1 skal sende slik anmodning til vedkommende yter(e) av flysikringstjenester med kopi til Samferdselsdepartementet. Yteren og departementet blir deretter enige om den måten utvekslingen av opplysningene skal foregå på, og hvordan representantene for brukerne, EFTAs overvåkingsorgan og Eurocontrol skal gis innsyn i kostnadene etter samme bestemmelse. Samferdselsdepartementet kan også ta initiativ til utveksling av opplysninger som nevnt i første punktum.</article></article><article class="legalArticle" data-lovdata-URL="LTI/forskrift/2007-12-21-1704/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Fritak fra avgiftsplikt</span></h2><article class="legalP" id="paragraf-9-ledd-1">Det betales ikke underveisavgift for<ul class="defaultList"><li data-li-identifier="1." data-name="1."><article class="listArticle" id="paragraf-9-ledd-1-punkt-1"><article class="legalP" id="paragraf-9-ledd-1-punkt-1-ledd-1">militære flyginger som nevnt i forordningen artikkel 9 nr. 2 bokstav a);</article></article></li><li data-li-identifier="2." data-name="2."><article class="listArticle" id="paragraf-9-ledd-1-punkt-2"><article class="legalP" id="paragraf-9-ledd-1-punkt-2-ledd-1">kalibreringsflyginger som nevnt i forordningen artikkel 9 nr. 2 bokstav c);</article></article></li><li data-li-identifier="3." data-name="3."><article class="listArticle" id="paragraf-9-ledd-1-punkt-3"><article class="legalP" id="paragraf-9-ledd-1-punkt-3-ledd-1">rundflyginger som nevnt i forordningen artikkel 9 nr. 2 bokstav d);</article></article></li><li data-li-identifier="4." data-name="4."><article class="listArticle" id="paragraf-9-ledd-1-punkt-4"><article class="legalP" id="paragraf-9-ledd-1-punkt-4-ledd-1">VFR-flyginger som nevnt i forordningen artikkel 9 nr. 2 bokstav e);</article></article></li><li data-li-identifier="5." data-name="5."><article class="listArticle" id="paragraf-9-ledd-1-punkt-5"><article class="legalP" id="paragraf-9-ledd-1-punkt-5-ledd-1">humanitære flyginger som nevnt i forordningen artikkel 9 nr. 2 bokstav f); og</article></article></li><li data-li-identifier="6." data-name="6."><article class="listArticle" id="paragraf-9-ledd-1-punkt-6"><article class="legalP" id="paragraf-9-ledd-1-punkt-6-ledd-1">flyginger innen Svalbard og Jan Mayen.</article></article></li></ul><p class="leddfortsettelse">Samferdselsdepartementet kan fastsette utfyllende retningslinjer om hvilke flygninger som er omfattet av de enkelte bestemmelsene foran, og hvilke organ som er kompetent etter forordningen artikkel 9 nr. 2 bokstav f).</p></article><article class="legalP" id="paragraf-9-ledd-2">Under henvisning til forordningen artikkel 9 nr. 3, kan Samferdselsdepartementet bestemme at det, i tillegg til de tilfellene som er omfattet av § 3 annet punktum, ikke skal betales terminalavgift eller annen avgift til hel eller delvis dekning av terminalkostnader som er omfattet av forordningen på bestemte lufthavner eller for bestemte kategorier av flyginger.</article></article><article class="legalArticle" data-lovdata-URL="LTI/forskrift/2007-12-21-1704/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Avgiftsinnkreving</span></h2><article class="legalP" id="paragraf-10-ledd-1">Innkrevingen av underveisavgiften skjer etter reglene i kapittel V og VII i den til enhver tid gjeldende forskrift om avgifter vedrørende statens luftfartsanlegg og -tjenester. Innkreving av de avgiftene som er fastsatt forskrift som nevnt i § 3 annet punktum skjer i henhold til vedkommende forskrift. Innkreving av øvrige avgifter skjer i henhold til rutiner fastsatt av det foretaket som har ytt tjenesten.</article></article><article class="legalArticle" data-lovdata-URL="LTI/forskrift/2007-12-21-1704/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Konsultasjon om avgiftspolitikken</span></h2><article class="legalP" id="paragraf-11-ledd-1">Samferdselsdepartementet er ansvarlig for at det gjennomføres åpen høring som nevnt i forordningen artikkel 15 nr. 1. Departementet kan i denne forbindelse pålegge yterne av lufttrafikktjenestene å gjennomføre de delene av høringene som gjelder deres egne ytelser.</article><article class="legalP" id="paragraf-11-ledd-2">Yterne av lufttrafikktjenester som nevnt i forordningen artikkel 15 plikter å gi Samferdselsdepartementet dokumentasjon som er nødvendig for å fylle ut vedlegg VI til forordningen. Samferdselsdepartementet kan alternativt pålegge ytere av lufttrafikktjenester å fylle ut vedlegg VI for en eller flere avgiftssoner der de selv er tjenesteyter. Departementet avgjør i det enkelte tilfellet hvem som skal oversende dokumentasjonen til EFTAs overvåkingsorgan og Eurocontrol.</article></article><article class="legalArticle" data-lovdata-URL="LTI/forskrift/2007-12-21-1704/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Dispensasjon</span></h2><article class="legalP" id="paragraf-12-ledd-1">Samferdselsdepartementet kan dispensere fra kravene i forskriften i den grad det er forenlig med kravene i forordningen og øvrige forpliktelser etter EØS-avtalen.</article></article><article class="legalArticle" data-lovdata-URL="LTI/forskrift/2007-12-21-1704/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Klage</span></h2><article class="legalP" id="paragraf-13-ledd-1">Beslutning som etter denne forskriften fattes av tjenesteytere, eller et annet organ disse har overlatt avgiftsberegningen til i medhold av § 3 første setning, kan påklages til Luftfartstilsynet. Vedtak fattet av Luftfartstilsynet i tilknytning til denne forskriften kan klages inn for Samferdselsdepartementet etter forvaltningslovens alminnelige regler. Beslutninger av Luftfartstilsynet, som ikke er vedtak etter forvaltningsloven, kan bringes inn for Samferdselsdepartementet til overprøving i den grad forordningen stiller krav om det.</article></article><article class="legalArticle" data-lovdata-URL="LTI/forskrift/2007-12-21-1704/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Endringer i andre forskrifter</span></h2><article class="legalP" id="paragraf-14-ledd-1">I forskrift 22. november 2007 nr. 1278 om avgifter vedrørende statens luftfartsanlegg og -tjenester (takstregulativet) skal kapittel V lyde:</article><span class="futuretitle" id="paragraf-14-foreslåttittel-1">Kapittel V. Underveisavgift</span><span class="futuretitle" id="paragraf-14-foreslåttittel-2">A. Generelt</span><article class="futureLegalArticle" data-name="§5-1" id="paragraf-14-foreslåttparagraf-1"><span class="futureLegalArticleHeader">§ 5-1.</span><article class="legalP" id="paragraf-14-foreslåttparagraf-1-ledd-1">For luftfartøy skal det for hver flyging innenfor luftrommet som utgjøres av norske flygeinformasjonsregioner (FIR) betales underveisavgift for de luftfartsanlegg og/eller- tjenester som stilles til rådighet for eier eller bruker av luftfartøy i henhold til bestemmelsene i dette kapittel og bestemmelsene i forskrift 21. desember 2007 nr. 1704 om avgift på visse flysikringstjenester. Fritak fra plikten til å betale underveisavgift reguleres i sistnevnte forskrift.</article></article><article class="futureLegalArticle" data-name="§5-2" id="paragraf-14-foreslåttparagraf-2"><span class="futureLegalArticleHeader">§ 5-2.</span><article class="legalP" id="paragraf-14-foreslåttparagraf-2-ledd-1">Enhetssatsen for underveisavgiften fastsettes på grunnlag av bestemmelsene i forordning (EF) nr. 1794/2006 av 6. desember om fastsettelse av en felles avgiftsordning for flysikringstjenester (avgiftsforordningen) slik denne er gjennomført i norsk rett ved forskrift om avgift på visse flysikringstjenester. Beregning av underveisavgift for den enkelte flyging skjer i henhold reglene i avgiftsforordningen og reglene nedenfor. Innkreving av underveisavgiften skjer i henhold til reglene i denne forskriften.</article><article class="legalP" id="paragraf-14-foreslåttparagraf-2-ledd-2">Eurocontrol beregner og krever inn underveisavgift for enkeltflyginger i avgiftssone A nr. 1 slik denne er definert i vedlegget til forskrift om avgifter på visse flysikringstjenester. Avinor AS beregner og krever inn underveisavgiften for enkeltflyginger i avgiftssone A nr. 2 slik denne er definert i samme vedlegg.</article><article class="legalP" id="paragraf-14-foreslåttparagraf-2-ledd-3">Avinor AS plikter å publisere den fastsatte enhetssatsen for underveisavgiften for hver av de to avgiftssonene nevnt i annet ledd. I tillegg skal Avinor AS publisere tilsvarende enhetssatser for de øvrige medlemslandene i Eurocontrol. Publiseringen skal skje på en måte som gir brukerne av luftrommet en reell mulighet til å gjøre seg kjent med enhetssatsen.</article></article><span class="futuretitle" id="paragraf-14-foreslåttittel-3">B. Tilleggsbestemmelser for flyginger hvor avgift beregnes og innkreves av Eurocontrol</span><article class="futureLegalArticle" data-name="§5-3" id="paragraf-14-foreslåttparagraf-3"><span class="futureLegalArticleHeader">§ 5-3.</span><article class="legalP" id="paragraf-14-foreslåttparagraf-3-ledd-1">For beregning og innkreving av underveisavgiften etter § 5-2 tar Eurocontrol et administrasjonsgebyr. Avinor AS skal sørge for at satsen for administrasjonsgebyret til enhver tid er offentlig tilgjengelig.</article></article><article class="futureLegalArticle" data-name="§5-4" id="paragraf-14-foreslåttparagraf-4"><span class="futureLegalArticleHeader">§ 5-4.</span><article class="legalP" id="paragraf-14-foreslåttparagraf-4-ledd-1">Dersom en konvensjonsstat ikke bestemmer annet, skal avgiftssatsen beregnes på nytt hver måned ved å anvende gjennomsnittlig kurs for veksling mellom EUR og nasjonal valuta for måneden før den måned da flygingen finner sted.</article><article class="legalP" id="paragraf-14-foreslåttparagraf-4-ledd-2">Gjeldende valutakurs skal være månedens gjennomsnittlige sluttkrysskurs beregnet av Reuters på grunnlag av den daglige kjøpskursen.</article></article><article class="futureLegalArticle" data-name="§5-5" id="paragraf-14-foreslåttparagraf-5"><span class="futureLegalArticleHeader">§ 5-5.</span><article class="legalP" id="paragraf-14-foreslåttparagraf-5-ledd-1">Den som var luftfartøyets operatør på det tidspunkt flygingen fant sted, er ansvarlig for å betale avgiften. Dersom operatørens identitet er ukjent, skal luftfartøyets eier betraktes som operatør, med mindre eieren kan godtgjøre hvem som var operatør.</article></article><article class="futureLegalArticle" data-name="§5-6" id="paragraf-14-foreslåttparagraf-6"><span class="futureLegalArticleHeader">§ 5-6.</span><article class="legalP" id="paragraf-14-foreslåttparagraf-6-ledd-1">Avregning av avgiften skal finne sted i EUR.</article><article class="legalP" id="paragraf-14-foreslåttparagraf-6-ledd-2">Beløpene som angis på fakturaen skal innbetales til Eurocontrol i Brussel.</article><article class="legalP" id="paragraf-14-foreslåttparagraf-6-ledd-3">Eurocontrol vil likevel anse at betaleren har oppfylt sin forpliktelse dersom vedkommende foretar innbetalingen til en bankkonto åpnet i en stat som er medlem av Eurocontrol eller i en annen stat. Vedkommende bank skal være utpekt av et organ som er kompetent til det under Eurocontrolkonvensjonen.</article><article class="legalP" id="paragraf-14-foreslåttparagraf-6-ledd-4">Avgiftsbeløpet påløper samme dag som en flyging gjennomføres. Betaling til Eurocontrol må skje senest 30 dager etter fakturadato.</article></article><article class="futureLegalArticle" data-name="§5-7" id="paragraf-14-foreslåttparagraf-7"><span class="futureLegalArticleHeader">§ 5-7.</span><article class="legalP" id="paragraf-14-foreslåttparagraf-7-ledd-1">Avgiftsbeløpet innbetales i EUR.</article><article class="legalP" id="paragraf-14-foreslåttparagraf-7-ledd-2">En betaler som er borger i en avtalestat, kan, når han foretar innbetaling til en utpekt bankinstitusjon i staten der han er borger, likevel innfri gjelden i vedkommende stats konvertible valuta.</article><article class="legalP" id="paragraf-14-foreslåttparagraf-7-ledd-3">Når en betaler som benytter seg av muligheten omhandlet i annet ledd, skal omregningen av beløpet i EUR til nasjonal valuta skje på grunnlag av gjeldende valutakursnotering for handelstransaksjoner på den dato og på det sted betalingen skjer.</article></article><article class="futureLegalArticle" data-name="§5-8" id="paragraf-14-foreslåttparagraf-8"><span class="futureLegalArticleHeader">§ 5-8.</span><article class="legalP" id="paragraf-14-foreslåttparagraf-8-ledd-1">Betaling betraktes som mottatt av Eurocontrol på den valuteringsdato da skyldig beløp blir kreditert Eurocontrols angitte bankkonto. Valuteringsdato skal være den dato da beløpet er disponibelt for Eurocontrol.</article></article><article class="futureLegalArticle" data-name="§5-9" id="paragraf-14-foreslåttparagraf-9"><span class="futureLegalArticleHeader">§ 5-9.</span><article class="legalP" id="paragraf-14-foreslåttparagraf-9-ledd-1">Med innbetalingen skal det følge en oversikt med referanser, datoer og beløp i EUR for betalte regninger og fratrukne tilgodehavender. Kravet om å vise regningsbeløpene i EUR gjelder også for betalere som benytter seg av muligheten til å foreta innbetalingen i nasjonal valuta.</article><article class="legalP" id="paragraf-14-foreslåttparagraf-9-ledd-2">Når en innbetaling ikke er vedlagt opplysningene som angitt i første ledd, og det derfor ikke framgår at innbetalingen gjelder en eller flere bestemte regninger, vil Eurocontrol anvende betalingen først til dekning av påløpte renter, og deretter til dekning av den eldste ubetalte regning.</article></article><article class="futureLegalArticle" data-name="§5-10" id="paragraf-14-foreslåttparagraf-10"><span class="futureLegalArticleHeader">§ 5-10.</span><article class="legalP" id="paragraf-14-foreslåttparagraf-10-ledd-1">Klager som gjelder fakturaer må framsettes skriftlig eller elektronisk til Eurocontrol på en slik måte som Eurocontrol på forhånd måtte ha godkjent. Klagen må være mottatt av Eurocontrol senest 60 dager etter fakturadatoen.</article><article class="legalP" id="paragraf-14-foreslåttparagraf-10-ledd-2">Klagen må være begrunnet, og bør være vedlagt relevant underlagsmateriale.</article><article class="legalP" id="paragraf-14-foreslåttparagraf-10-ledd-3">Innlevering av klage gir ikke klageren rett til å gjøre fradrag i den aktuelle regning, med mindre Eurocontrol har gitt ham tillatelse til å gjøre dette.</article><article class="legalP" id="paragraf-14-foreslåttparagraf-10-ledd-4">Når Eurocontrol og en bruker begge er debitor og kreditor i sitt mellomværende, skal det ikke foretas motregning uten at Eurocontrol på forhånd har sagt seg enig.</article></article><article class="futureLegalArticle" data-name="§5-11" id="paragraf-14-foreslåttparagraf-11"><span class="futureLegalArticleHeader">§ 5-11.</span><article class="legalP" id="paragraf-14-foreslåttparagraf-11-ledd-1">Enhver avgift som ikke er betalt innen siste betalingsdag skal forøkes av en sats fastsatt av et organ som er kompetent i henhold til Eurocontrolkonvensjonen og offentliggjort av Avinor AS. Forsinkelsesrenten beregnes dag for dag av forfalt og ubetalt beløp.</article><article class="legalP" id="paragraf-14-foreslåttparagraf-11-ledd-2">Renten beregnes og innkreves i EUR.</article></article><article class="futureLegalArticle" data-name="§5-12" id="paragraf-14-foreslåttparagraf-12"><span class="futureLegalArticleHeader">§ 5-12.</span><article class="legalP" id="paragraf-14-foreslåttparagraf-12-ledd-1">Når en debitor ikke har betalt det skyldige beløp, kan det treffes tiltak med sikte på å fullbyrde inndrivelsen.</article></article></article><article class="legalArticle" data-lovdata-URL="LTI/forskrift/2007-12-21-1704/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Ikrafttredelse og overgangsregler</span></h2><article class="legalP" id="paragraf-15-ledd-1">Forskriften trer i kraft 1. januar 2008.</article><article class="legalP" id="paragraf-15-ledd-2">Under henvisning til forordningen artikkel 18 nr. 2 annet ledd gjelder artikkel 9 og artiklene 11 til 15 ikke før 1. januar 2010 med hensyn til tårnavgiften.</article></article><section class="section" id="kapittel-1" data-lovdata-URL="LTI/forskrift/2007-12-21-1704/KAPITTEL_1"><h2>Vedlegg</h2><article class="centeredP" data-text-align="center">(Avgiftssoner omhandlet i § 5)</article><section class="section" data-name="kapA" id="kapittel-1-kapittel-1" data-lovdata-URL="LTI/forskrift/2007-12-21-1704/KAPITTEL_1-1"><h3>A. Underveisavgiftssoner</h3><ul class="defaultList"><li data-li-identifier="1." data-name="1."><article class="listArticle" id="kapittel-1-kapittel-1-punkt-1"><article class="legalP" id="kapittel-1-kapittel-1-punkt-1-ledd-1">Hele det norske luftrommet fra bakken og opp til og med det øvre luftrommet, med unntak av de flygingene som er omfattet av punkt 2.</article></article></li><li data-li-identifier="2." data-name="2."><article class="listArticle" id="kapittel-1-kapittel-1-punkt-2"><article class="legalP" id="kapittel-1-kapittel-1-punkt-2-ledd-1">Flyginger til og fra kontinentalsokkelen.</article></article></li></ul></section><section class="section" data-name="kapB" id="kapittel-1-kapittel-2" data-lovdata-URL="LTI/forskrift/2007-12-21-1704/KAPITTEL_1-2"><h3>B. Terminalavgiftssoner</h3><ul class="defaultList"><li data-li-identifier="1." data-name="1."><article class="listArticle" id="kapittel-1-kapittel-2-punkt-1"><article class="legalP" id="kapittel-1-kapittel-2-punkt-1-ledd-1">Det luftrommet i Oseberg HPZ (Helicopter Protection Zone) som til enhver tid er definert som ansvarsområdet til Oseberg HFIS i AIP Norge ENR-2, og der Norsk Hydro Produksjon AS er utpekt som leverandør av tjenester.</article></article></li><li data-li-identifier="2." data-name="2."><article class="listArticle" id="kapittel-1-kapittel-2-punkt-2"><article class="legalP" id="kapittel-1-kapittel-2-punkt-2-ledd-1">Notodden TIZ (Traffic Information Zone) der Notodden Lufthavn AS er utpekt som leverandør av tjenester, og Notodden TIA (Traffic Information Area) dersom en slik opprettes og det ytes terminaltjenester i den.</article></article></li><li data-li-identifier="3." data-name="3."><article class="listArticle" id="kapittel-1-kapittel-2-punkt-3"><article class="legalP" id="kapittel-1-kapittel-2-punkt-3-ledd-1">Sørstokken TIZ (Traffic Information Zone) der Sunnhordland Lufthavn AS er utpekt som leverandør av tjenester.</article></article></li><li data-li-identifier="4." data-name="4."><article class="listArticle" id="kapittel-1-kapittel-2-punkt-4"><article class="legalP" id="kapittel-1-kapittel-2-punkt-4-ledd-1">Geiteryggen TIZ (Traffic Information Zone) der Skien Lufthavn AS er utpekt som leverandør av tjenester.</article></article></li><li data-li-identifier="5." data-name="5."><article class="listArticle" id="kapittel-1-kapittel-2-punkt-5"><article class="legalP" id="kapittel-1-kapittel-2-punkt-5-ledd-1">Ekofisk HPZ (Helicopter Protection Zone) der ConocoPhillips Skandinavia AS er utpekt som leverandør av tjenester.</article></article></li><li data-li-identifier="6." data-name="6."><article class="listArticle" id="kapittel-1-kapittel-2-punkt-6"><article class="legalP" id="kapittel-1-kapittel-2-punkt-6-ledd-1">Det luftrommet i Tampen HPZ (Helicopter Protection Zone) som til enhver tid er definert som ansvarsområdet til Tampen HFIS i AIP Norge ENR-2, og der Statoil ASA er utpekt som leverandør av tjenester.</article></article></li><li data-li-identifier="7." data-name="7."><article class="listArticle" id="kapittel-1-kapittel-2-punkt-7"><article class="legalP" id="kapittel-1-kapittel-2-punkt-7-ledd-1">Torp kontrollsone (CTR).</article></article></li><li data-li-identifier="8." data-name="8."><article class="listArticle" id="kapittel-1-kapittel-2-punkt-8"><article class="legalP" id="kapittel-1-kapittel-2-punkt-8-ledd-1">Rygge kontrollsone (CTR).</article></article></li><li data-li-identifier="9." data-name="9."><article class="listArticle" id="kapittel-1-kapittel-2-punkt-9"><article class="legalP" id="kapittel-1-kapittel-2-punkt-9-ledd-1">Det samlede luftrommet hvor Avinor AS yter tjenester som nevnt i forordningen artikkel 7 nr. 2 i tilknytning til følgende lufthavner: <ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-1"><article class="legalP" id="kapittel-1-kapittel-2-punkt-9-ledd-1-punkt-1-ledd-1">Alta lufthavn</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-2"><article class="legalP" id="kapittel-1-kapittel-2-punkt-9-ledd-1-punkt-2-ledd-1">Andøya lufthavn, Andenes</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-3"><article class="legalP" id="kapittel-1-kapittel-2-punkt-9-ledd-1-punkt-3-ledd-1">Bardufoss lufthavn</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-4"><article class="legalP" id="kapittel-1-kapittel-2-punkt-9-ledd-1-punkt-4-ledd-1">Bergen lufthavn, Flesland</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-5"><article class="legalP" id="kapittel-1-kapittel-2-punkt-9-ledd-1-punkt-5-ledd-1">Berlevåg lufthavn</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-6"><article class="legalP" id="kapittel-1-kapittel-2-punkt-9-ledd-1-punkt-6-ledd-1">Bodø lufthavn</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-7"><article class="legalP" id="kapittel-1-kapittel-2-punkt-9-ledd-1-punkt-7-ledd-1">Brønnøysund lufthavn, Brønnøy</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-8"><article class="legalP" id="kapittel-1-kapittel-2-punkt-9-ledd-1-punkt-8-ledd-1">Båtsfjord lufthavn</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-9"><article class="legalP" id="kapittel-1-kapittel-2-punkt-9-ledd-1-punkt-9-ledd-1">Fagernes lufthavn, Leirin</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-10"><article class="legalP" id="kapittel-1-kapittel-2-punkt-9-ledd-1-punkt-10-ledd-1">Florø lufthamn</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-11"><article class="legalP" id="kapittel-1-kapittel-2-punkt-9-ledd-1-punkt-11-ledd-1">Førde lufthamn, Bringeland</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-12"><article class="legalP" id="kapittel-1-kapittel-2-punkt-9-ledd-1-punkt-12-ledd-1">Hammerfest lufthavn</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-13"><article class="legalP" id="kapittel-1-kapittel-2-punkt-9-ledd-1-punkt-13-ledd-1">Harstad/Narvik lufthavn, Evenes</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-14"><article class="legalP" id="kapittel-1-kapittel-2-punkt-9-ledd-1-punkt-14-ledd-1">Hasvik lufthavn</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-15"><article class="legalP" id="kapittel-1-kapittel-2-punkt-9-ledd-1-punkt-15-ledd-1">Haugesund lufthavn, Karmøy</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-16"><article class="legalP" id="kapittel-1-kapittel-2-punkt-9-ledd-1-punkt-16-ledd-1">Honningsvåg lufthavn, Valand</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-17"><article class="legalP" id="kapittel-1-kapittel-2-punkt-9-ledd-1-punkt-17-ledd-1">Kirkenes lufthavn, Høybuktmoen</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-18"><article class="legalP" id="kapittel-1-kapittel-2-punkt-9-ledd-1-punkt-18-ledd-1">Kristiansand lufthavn, Kjevik</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-19"><article class="legalP" id="kapittel-1-kapittel-2-punkt-9-ledd-1-punkt-19-ledd-1">Kristiansund lufthavn, Kvernberget</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-20"><article class="legalP" id="kapittel-1-kapittel-2-punkt-9-ledd-1-punkt-20-ledd-1">Lakselv lufthavn, Banak</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-21"><article class="legalP" id="kapittel-1-kapittel-2-punkt-9-ledd-1-punkt-21-ledd-1">Leknes lufthavn</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-22"><article class="legalP" id="kapittel-1-kapittel-2-punkt-9-ledd-1-punkt-22-ledd-1">Mehamn lufthavn</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-23"><article class="legalP" id="kapittel-1-kapittel-2-punkt-9-ledd-1-punkt-23-ledd-1">Mo i Rana lufthavn, Røssvoll</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-24"><article class="legalP" id="kapittel-1-kapittel-2-punkt-9-ledd-1-punkt-24-ledd-1">Molde lufthavn, Årø</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-25"><article class="legalP" id="kapittel-1-kapittel-2-punkt-9-ledd-1-punkt-25-ledd-1">Mosjøen lufthavn, Kjærstad</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-26"><article class="legalP" id="kapittel-1-kapittel-2-punkt-9-ledd-1-punkt-26-ledd-1">Namsos lufthavn</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-27"><article class="legalP" id="kapittel-1-kapittel-2-punkt-9-ledd-1-punkt-27-ledd-1">Narvik lufthavn, Framnes</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-28"><article class="legalP" id="kapittel-1-kapittel-2-punkt-9-ledd-1-punkt-28-ledd-1">Oslo lufthavn, Gardermoen</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-29"><article class="legalP" id="kapittel-1-kapittel-2-punkt-9-ledd-1-punkt-29-ledd-1">Røros lufthavn</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-30"><article class="legalP" id="kapittel-1-kapittel-2-punkt-9-ledd-1-punkt-30-ledd-1">Rørvik lufthavn, Ryum</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-31"><article class="legalP" id="kapittel-1-kapittel-2-punkt-9-ledd-1-punkt-31-ledd-1">Røst lufthavn</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-32"><article class="legalP" id="kapittel-1-kapittel-2-punkt-9-ledd-1-punkt-32-ledd-1">Sandane lufthavn, Anda</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-33"><article class="legalP" id="kapittel-1-kapittel-2-punkt-9-ledd-1-punkt-33-ledd-1">Sandnessjøen lufthavn, Stokka</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-34"><article class="legalP" id="kapittel-1-kapittel-2-punkt-9-ledd-1-punkt-34-ledd-1">Sogndal lufthavn, Haukåsen</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-35"><article class="legalP" id="kapittel-1-kapittel-2-punkt-9-ledd-1-punkt-35-ledd-1">Stavanger lufthavn, Sola</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-36"><article class="legalP" id="kapittel-1-kapittel-2-punkt-9-ledd-1-punkt-36-ledd-1">Stokmarknes lufthavn, Skagen</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-37"><article class="legalP" id="kapittel-1-kapittel-2-punkt-9-ledd-1-punkt-37-ledd-1">Svalbard lufthavn, Longyear</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-38"><article class="legalP" id="kapittel-1-kapittel-2-punkt-9-ledd-1-punkt-38-ledd-1">Svolvær lufthavn, Helle</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-39"><article class="legalP" id="kapittel-1-kapittel-2-punkt-9-ledd-1-punkt-39-ledd-1">Sørkjosen lufthavn</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-40"><article class="legalP" id="kapittel-1-kapittel-2-punkt-9-ledd-1-punkt-40-ledd-1">Tromsø lufthavn, Langnes</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-41"><article class="legalP" id="kapittel-1-kapittel-2-punkt-9-ledd-1-punkt-41-ledd-1">Trondheim lufthavn, Værnes</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-42"><article class="legalP" id="kapittel-1-kapittel-2-punkt-9-ledd-1-punkt-42-ledd-1">Vadsø lufthavn</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-43"><article class="legalP" id="kapittel-1-kapittel-2-punkt-9-ledd-1-punkt-43-ledd-1">Vardø lufthavn, Svartnes</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-44"><article class="legalP" id="kapittel-1-kapittel-2-punkt-9-ledd-1-punkt-44-ledd-1">Værøy helikopterhavn</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-45"><article class="legalP" id="kapittel-1-kapittel-2-punkt-9-ledd-1-punkt-45-ledd-1">Ørsta-Volda lufthavn, Hovden</article></article></li><li data-li-identifier="-" data-name="-"><article class="listArticle" id="kapittel-1-kapittel-2-punkt-9-ledd-1-punkt-46"><article class="legalP" id="kapittel-1-kapittel-2-punkt-9-ledd-1-punkt-46-ledd-1">Ålesund lufthavn, Vigra.</article></article></li></ul></article></article></li></ul></section></section><section class="section" id="kapittel-2" data-lovdata-URL="LTI/forskrift/2007-12-21-1704/KAPITTEL_2"><h2>Forordning (EF) nr. 1794/2006</h2><article class="legalP" id="kapittel-2-ledd-1">Se her for å lese forordning (EF) nr. 1794/2006:<p class="leddfortsettelse">(pdf)</p></article></section></main></body></html>