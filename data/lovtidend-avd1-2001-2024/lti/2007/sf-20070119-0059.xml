<!DOCTYPE html><html lang="no"><head><title>Forskrift om tekniske krav mv. til luftfartøy som er unntatt fra EASA-forskriften (BSL B 2-6).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-01-19-59</dd><dt class="dokid">DokumentID</dt><dd class="dokid">LTI/forskrift/2007-01-19-59</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 1 s 146</dd><dt class="dateInForce">I kraft fra</dt><dd class="dateInForce">2007-02-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§4-1</li><li>lov/1993-06-11-101/§15-4</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2007-01-23</dd><dt class="journalNumber">Journalnummer</dt><dd class="journalNumber">2007-0062</dd><dt class="titleShort">Korttittel</dt><dd class="titleShort">Forskrift om krav til luftfartøy</dd><dt class="title">Tittel</dt><dd class="title">Forskrift om tekniske krav mv. til luftfartøy som er unntatt fra EASA-forskriften (BSL B 2-6).</dd><dt class="miscInformation">Annet om dokumentet</dt><dd class="miscInformation">Fastsatt av Luftfartstilsynet 19. januar 2007 med hjemmel i lov 11. juni 1993 nr. 101 om luftfart (luftfartsloven) § 4-1 og § 15-4, jf. delegeringsvedtak 10. desember 1999 nr. 1273.</dd><dt class="refid">RefID</dt><dd class="refid">forskrift/2007-01-19-59</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tekniske krav mv. til luftfartøy som er unntatt fra EASA-forskriften (BSL B 2-6).<ul class="tocSubUl"><li>§ 1. (Formål)</li><li>§ 2. (Definisjoner)</li><li>§ 3. (Virkeområde)</li><li>§ 4. (Søknad om luft- og miljødyktighetsbevis)</li><li>§ 5. (Klassifisering)</li><li>§ 6. (Flygehåndbok)</li><li>§ 7. (Masse og balanse)</li><li>§ 8. (Konstruksjon knyttet til modifikasjon og reparasjon av flymateriell)</li><li>§ 9. (Produksjon knyttet til modifikasjon og reparasjon av flymateriell)</li><li>§ 10. (Vedlikehold av flymateriell)</li><li>§ 11. (Dispensasjon)</li><li>§ 12. (Ikrafttredelse)</li></ul></li></ul></dd></dl></header><main class="documentBody" data-lovdata-URL="LTI/forskrift/2007-01-19-59" id="dokument"><h1>Forskrift om tekniske krav mv. til luftfartøy som er unntatt fra EASA-forskriften (BSL B 2-6).</h1><article class="legalArticle" data-lovdata-URL="LTI/forskrift/2007-01-19-59/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">(Formål)</span></h2><article class="legalP" id="paragraf-1-ledd-1">Formålet med denne forskriften er å fastsette tekniske krav mv. for luftfartøy som er unntatt fra EASA-forskriften.</article></article><article class="legalArticle" data-lovdata-URL="LTI/forskrift/2007-01-19-59/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">(Definisjoner)</span></h2><article class="legalP" id="paragraf-2-ledd-1">Med hovedforordningen menes forordning (EF) nr. 1592/2002 av 15. juli 2002. Definisjonene i vedlegg 1 til dokumentasjonsforskriften gjelder tilsvarende.</article></article><article class="legalArticle" data-lovdata-URL="LTI/forskrift/2007-01-19-59/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">(Virkeområde)</span></h2><article class="legalP" id="paragraf-3-ledd-1">Denne forskriften gjelder luftfartøy som nevnt i hovedforordningen artikkel 1 nr. 2, og luftfartøy som nevnt i vedlegg 2 til hovedforordningen bokstavene a, b og d. Forskriften gjelder ikke militære luftfartøy.</article></article><article class="legalArticle" data-lovdata-URL="LTI/forskrift/2007-01-19-59/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">(Søknad om luft- og miljødyktighetsbevis)</span></h2><article class="legalP" id="paragraf-4-ledd-1">Luftfartstilsynet utsteder luft- og miljødyktighetsbevis etter søknad. Søknadsskjema NF 0349 skal benyttes.</article><article class="legalP" id="paragraf-4-ledd-2">Søknaden skal inneholde dokumentasjon av utførte modifikasjoner og luftdyktighetspåbud. Flygehåndbok, vedlikeholdshåndbok, tekniske journaler, oppgave over avionikkutstyr, vekt og balanseoppgave samt luftdyktighetsbevis eller eksportbevis fra eksportland skal vedlegges søknaden. Det skal også vedlegges opplysninger som viser at luftfartøyet tilfredsstiller miljøkravene i BSL B 2-2.</article><article class="legalP" id="paragraf-4-ledd-3">Søknad med tilhørende dokumentasjon skal være på engelsk eller et skandinavisk språk.</article></article><article class="legalArticle" data-lovdata-URL="LTI/forskrift/2007-01-19-59/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">(Klassifisering)</span></h2><article class="legalP" id="paragraf-5-ledd-1">Luftfartstilsynet klassifiserer luftfartøy i klassene Normal, Spesial eller Eksperimental.</article></article><article class="legalArticle" data-lovdata-URL="LTI/forskrift/2007-01-19-59/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">(Flygehåndbok)</span></h2><article class="legalP" id="paragraf-6-ledd-1">Flygehåndbok som følger luftfartøyet og tilhørende dokumentasjon samt endring av og supplement til håndbok eller dokumentasjon skal godkjennes av Luftfartstilsynet.</article><article class="legalP" id="paragraf-6-ledd-2">I tilfelle flygehåndbok og tilhørende dokumentasjon ikke følger luftfartøyet kan dette utarbeides av eier eller bruker.</article><article class="legalP" id="paragraf-6-ledd-3">Eier eller bruker kan endre eller legge til supplementer til godkjent flygehåndbok og dokumentasjon.</article><article class="legalP" id="paragraf-6-ledd-4">Flygehåndbok og tilhørende dokumentasjon skal medbringes under flyging.</article></article><article class="legalArticle" data-lovdata-URL="LTI/forskrift/2007-01-19-59/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">(Masse og balanse)</span></h2><article class="legalP" id="paragraf-7-ledd-1">Masseforskriften gjelder tilsvarende.</article><article class="legalP" id="paragraf-7-ledd-2">For å sikre at luftfartøy holdes i kontinuerlig luftdyktig stand kan Luftfartstilsynet fastsette ytterligere krav til masse og balanse.</article></article><article class="legalArticle" data-lovdata-URL="LTI/forskrift/2007-01-19-59/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">(Konstruksjon knyttet til modifikasjon og reparasjon av flymateriell)</span></h2><article class="legalP" id="paragraf-8-ledd-1">Ved større modifikasjoner og større reparasjoner skal Luftfartstilsynet på forhånd godkjenne både den organisasjon eller person som utarbeider dokumentasjonen og selve dokumentasjonen.</article><article class="legalP" id="paragraf-8-ledd-2">Ved mindre modifikasjoner og mindre reparasjoner skal Luftfartstilsynet enten godkjenne dokumentasjonen eller den organisasjon eller person som skal utarbeide dokumentasjonen.</article><article class="legalP" id="paragraf-8-ledd-3">Ved konstruksjon knyttet til modifikasjon og reparasjon av flymateriell gis Part 21 kapittel A, D, E, J og M tilsvarende anvendelse.</article><article class="legalP" id="paragraf-8-ledd-4">For å sikre at flymateriell holder designstandard kan Luftfartstilsynet fastsette ytterligere krav til konstruksjon knyttet til modifikasjon og reparasjon av flymateriell.</article></article><article class="legalArticle" data-lovdata-URL="LTI/forskrift/2007-01-19-59/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">(Produksjon knyttet til modifikasjon og reparasjon av flymateriell)</span></h2><article class="legalP" id="paragraf-9-ledd-1">Ved produksjon knyttet til modifikasjon og reparasjon av flymateriell gjelder Part 21 kapittel A, F og G tilsvarende.</article><article class="legalP" id="paragraf-9-ledd-2">Produksjon av flymateriell kan bare utføres av organisasjon eller person godkjent av Luftfartstilsynet.</article><article class="legalP" id="paragraf-9-ledd-3">Det skal brukes materiell i henhold til typesertifikatholders spesifikasjoner. I tilfelle slike spesifikasjoner ikke finnes skal det brukes materiell av godkjent flykvalitet.</article><article class="legalP" id="paragraf-9-ledd-4">For å sikre at flymateriell holder produksjonsstandard kan Luftfartstilsynet fastsette ytterligere krav til produksjon av flymateriell.</article></article><article class="legalArticle" data-lovdata-URL="LTI/forskrift/2007-01-19-59/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">(Vedlikehold av flymateriell)</span></h2><article class="legalP" id="paragraf-10-ledd-1">Luftfartøy med bruksområde privat skal vedlikeholdes i henhold til vedlikeholdsforskriften – privat.</article><article class="legalP" id="paragraf-10-ledd-2">Luftfartøy med bruksområde erverv og Luftfartøy som nevnt i hovedforordningen artikkel 1 nr. 2 skal vedlikeholdes i henhold til vedlikeholdsforskriften – erverv.</article><article class="legalP" id="paragraf-10-ledd-3">For å sikre at flymateriell holdes i kontinuerlig luftdyktig stand kan Luftfartstilsynet fastsette ytterligere krav til vedlikehold og vedlikeholdsorganisasjon.</article></article><article class="legalArticle" data-lovdata-URL="LTI/forskrift/2007-01-19-59/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">(Dispensasjon)</span></h2><article class="legalP" id="paragraf-11-ledd-1">Luftfartstilsynet kan, når særlige grunner tilsier det, dispensere fra bestemmelsene i denne forskrift.</article></article><article class="legalArticle" data-lovdata-URL="LTI/forskrift/2007-01-19-59/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">(Ikrafttredelse)</span></h2><article class="legalP" id="paragraf-12-ledd-1">Forskriften trer i kraft 1. februar 2007.</article></article></main></body></html>