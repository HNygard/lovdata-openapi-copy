<!DOCTYPE html><html lang="no"><head><title>Forskrift om endring i forskrift om registrering og krav til innførsel og omsetning av radio- og teleterminalutstyr</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-09-06-1027</dd><dt class="dokid">DokumentID</dt><dd class="dokid">LTI/forskrift/2007-09-06-1027</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 9 s 1345</dd><dt class="dateInForce">I kraft fra</dt><dd class="dateInForce">2007-09-06</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-03-15-276</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-07-04-83/§1-4</li><li>lov/2003-07-04-83/§8-1</li><li>forskrift/2003-07-04-881</li></ul></dd><dt class="dateOfPublication">Kunngjort</dt><dd class="dateOfPublication">2007-09-07 13:10</dd><dt class="journalNumber">Journalnummer</dt><dd class="journalNumber">2007-0824</dd><dt class="titleShort">Korttittel</dt><dd class="titleShort">Endr forskrift om registrering av teleutstyr mv.</dd><dt class="title">Tittel</dt><dd class="title">Forskrift om endring i forskrift om registrering og krav til innførsel og omsetning av radio- og teleterminalutstyr</dd><dt class="miscInformation">Annet om dokumentet</dt><dd class="miscInformation">Fastsatt av Post- og teletilsynet 6. september 2007 med hjemmel i lov 4. juli 2003 nr. 83 om elektronisk kommunikasjon (ekomloven) § 1-4 og § 8-1, jf. Kronprinsreg.res. 4. juli 2003 nr. 881 om funksjonsfordeling innen myndigheten etter lov om elektronisk kommunikasjon del I punkt 2.</dd><dt class="refid">RefID</dt><dd class="refid">forskrift/2007-09-06-1027</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om registrering og krav til innførsel og omsetning av radio- og teleterminalutstyr<ul class="tocSubUl"><li>I<ul class="tocSubUl"><li>§ 4a. Unntak fra registreringsplikt for utstyr som ikke skal omsettes</li><li>§ 5. Rettigheter og krav til leverandør</li><li>§ 6. Krav til radioforhandlere</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-09-06-1027" id="dokument"><h1>Forskrift om endring i forskrift om registrering og krav til innførsel og omsetning av radio- og teleterminalutstyr</h1><section class="section" data-name="kapI" id="kapittel-1" data-lovdata-URL="LTI/forskrift/2007-09-06-1027/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. mars 2002 nr. 276 om registrering og krav til innførsel og omsetning av radio- og teleterminalutstyr gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om registrering og krav til innførsel og omsetning av radio-, teleterminal- og nettutstyr</i></article> <article class="defaultP" margin-top="true">§ 1 bokstav a og ny bokstav b skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">å gi adgang til å innføre utstyr som ikke har utstyrstillatelse fra myndigheten,</article></article></li><li data-li-identifier="b)" data-name="b)"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">å gi adgang til å innføre utstyr som ikke tilfredsstiller gjeldende krav etter <ul class="defaultList"><li data-li-identifier="-" data-name="-"><article class="listArticle" id="kapittel-1-ledd-1-punkt-2-ledd-1-punkt-1"><article class="legalP" id="kapittel-1-ledd-1-punkt-2-ledd-1-punkt-1-ledd-1">forskrift 20. juni 2000 nr. 628 om EØS-krav til radio- og teleterminalutstyr (R&amp;TTE-forskriften),</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-2-ledd-1-punkt-2"><article class="legalP" id="kapittel-1-ledd-1-punkt-2-ledd-1-punkt-2-ledd-1">forskrift 15. juni 1999 nr. 709 om EØS-godkjenning av maritimt radioutstyr (forskrift om maritimt radioutstyr),</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-2-ledd-1-punkt-3"><article class="legalP" id="kapittel-1-ledd-1-punkt-2-ledd-1-punkt-3-ledd-1">forskrift 2. januar 1996 nr. 3 om elektronisk kompatibilitet (EMC) for elektronisk kommunikasjon (EMC-forskriften),</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-2-ledd-1-punkt-4"><article class="legalP" id="kapittel-1-ledd-1-punkt-2-ledd-1-punkt-4-ledd-1">forskrift 27. september 2005 nr. 1094 om elsikkerhet i elektronisk kommunikasjonsnett (elsikkerhetsforskriften) eller</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-2-ledd-1-punkt-5"><article class="legalP" id="kapittel-1-ledd-1-punkt-2-ledd-1-punkt-5-ledd-1">forskrift 21. desember 2001 nr. 1612 om tillatelse for radioutstyr i norskregistrert luftfartøy (aeromobil forskrift),</article></article></li></ul></article></article></li></ul></article> <article class="defaultP" margin-top="true">§ 1 nåværende bokstaver b og c blir nye bokstaver c og d.</article> <article class="defaultP" margin-top="true">I § 1 bokstav c skal «radio- og teleterminalutstyr» erstattes med «radio-, teleterminal- og nettutstyr».</article> <article class="defaultP" margin-top="true">I § 2 skal «radio- og teleterminalutstyr» erstattes med «radio-, teleterminal- og nettutstyr».</article> <article class="defaultP" margin-top="true">§ 3 nye bokstaver a-d skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1"><i>elektronisk kommunikasjonsnett:</i> system for elektronisk kommunikasjon der radioutstyr, svitsjer, annet koplings- og dirigeringsutstyr, tilhørende utstyr eller funksjoner inngår.</article></article></li><li data-li-identifier="b)" data-name="b)"><article class="listArticle" id="kapittel-1-ledd-1-punkt-4"><article class="legalP" id="kapittel-1-ledd-1-punkt-4-ledd-1"><i>radioutstyr:</i> produkt, eller deler av produkt som tilsiktet utstråler eller mottar elektromagnetiske bølger overført i fritt rom med unntak av utstyr som bare mottar analoge kringkastingsprogram.</article></article></li><li data-li-identifier="c)" data-name="c)"><article class="listArticle" id="kapittel-1-ledd-1-punkt-5"><article class="legalP" id="kapittel-1-ledd-1-punkt-5-ledd-1"><i>teleterminalutstyr:</i> produkt eller deler av produkt som kan nyttes til elektronisk kommunikasjon og som er beregnet for direkte eller indirekte tilknytning til grensesnitt i elektronisk kommunikasjonsnett.</article></article></li><li data-li-identifier="d)" data-name="d)"><article class="listArticle" id="kapittel-1-ledd-1-punkt-6"><article class="legalP" id="kapittel-1-ledd-1-punkt-6-ledd-1"><i>nettutstyr:</i> produkt eller deler av produkt som kan nyttes til elektronisk kommunikasjon og som inngår som en integrert del av elektronisk kommunikasjonsnett.</article></article></li></ul></article> <article class="defaultP" margin-top="true">§ 3 nåværende bokstav a blir ny bokstav e og skal lyde:<ul class="defaultList"><li data-li-identifier="e)" data-name="e)"><article class="listArticle" id="kapittel-1-ledd-1-punkt-7"><article class="legalP" id="kapittel-1-ledd-1-punkt-7-ledd-1"><i>leverandør:</i> den som driver virksomhet for å innføre eller produsere radio-, teleterminal- og nettutstyr for å omsette eller på annen måte overlate det til andre.</article></article></li></ul></article> <article class="defaultP" margin-top="true">§ 3 nåværende bokstav b blir ny bokstav f og skal lyde:<ul class="defaultList"><li data-li-identifier="f)" data-name="f)"><article class="listArticle" id="kapittel-1-ledd-1-punkt-8"><article class="legalP" id="kapittel-1-ledd-1-punkt-8-ledd-1"><i>radioforhandler:</i> den som driver virksomhet for å omsette eller på annen måte overlate til andre radioutstyr som krever tillatelse til bruk av frekvenser.</article></article></li></ul></article> <article class="defaultP" margin-top="true">§ 4 første ledd nytt annet punktum skal lyde:</article><article class="legalP" id="kapittel-1-ledd-2">Leverandør behøver ikke å registrere seg som radioforhandler.</article> <article class="defaultP" margin-top="true">Ny § 4a skal lyde:</article><article class="futureLegalArticle" data-name="§4a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4a</span>. <span class="legalArticleTitle">Unntak fra registreringsplikt for utstyr som ikke skal omsettes</span></span><article class="legalP" id="kapittel-1-foreslåttparagraf-1-ledd-1">Det kreves ikke registrering for å innføre utstyr som har tillatelse fra myndigheten eller tilfredsstiller gjeldende krav etter R&amp;TTE-forskriften, forskrift om maritimt radioutstyr, EMC-forskriften, elsikkerhetsforskriften eller aeromobil forskrift, dersom det ikke omsettes eller overlates til andre.</article></article> <article class="defaultP" margin-top="true">§ 5 og § 6 skal lyde:</article><article class="futureLegalArticle" data-name="§5" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Rettigheter og krav til leverandør</span></span><article class="legalP" id="kapittel-1-foreslåttparagraf-2-ledd-1">Leverandør kan innføre radio-, teleterminal- og nettutstyr selv om utstyret ikke tilfredsstiller alle gjeldende krav.</article><article class="legalP" id="kapittel-1-foreslåttparagraf-2-ledd-2">Før leverandør omsetter eller på annen måte overlater til andre radio-, teleterminal- og nettutstyr, skal utstyret ha tillatelse fra myndigheten eller tilfredsstille gjeldende krav etter R&amp;TTE-forskriften, forskrift om maritimt radioutstyr, EMC-forskriften, elsikkerhetsforskriften eller aeromobil forskrift.</article><article class="legalP" id="kapittel-1-foreslåttparagraf-2-ledd-3">Leverandør som omsetter eller på annen måte overlater radioutstyr til andre skal ha kunnskap om de regler som gjelder for radioutstyr som omsettes, kjenne utstyrets virkemåte og gi veiledning om dette. For å demonstrere radioutstyr skal leverandør ha tillatelse til bruk av frekvenser og operatørsertifikat dersom det kreves.</article><article class="legalP" id="kapittel-1-foreslåttparagraf-2-ledd-4">Før leverandør omsetter eller på annen måte overlater til andre radioutstyr som skal ha tillatelse til bruk av frekvenser, skal leverandøren gi brukerveiledning og informere om tillatt frekvensbruk og nødvendige sertifikater.</article><article class="legalP" id="kapittel-1-foreslåttparagraf-2-ledd-5">Leverandør kan uten hensyn til kravene i annet ledd overlate til statlig organ utstyr som bare kan brukes for å ivareta rikets eller annen offentlig sikkerhet, bare brukes av Forsvaret eller bare brukes for statens tiltak på det strafferettslige området.</article></article><article class="futureLegalArticle" data-name="§6" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Krav til radioforhandlere</span></span><article class="legalP" id="kapittel-1-foreslåttparagraf-3-ledd-1">Før radioforhandler omsetter eller på annen måte overlater radio-, teleterminal- og nettutstyr til andre skal utstyret ha tillatelse fra myndigheten eller tilfredsstille gjeldende krav etter R&amp;TTE-forskriften, forskrift om maritimt radioutstyr, EMC-forskriften, elsikkerhetsforskriften eller aeromobil forskrift.</article><article class="legalP" id="kapittel-1-foreslåttparagraf-3-ledd-2">Radioforhandler skal ha kunnskap om de regler som gjelder for radioutstyr som omsettes, kjenne utstyrets virkemåte og gi veiledning om dette. For å demonstrere radioutstyr, skal radioforhandler ha tillatelse til bruk av frekvenser og operatørsertifikat dersom det kreves.</article><article class="legalP" id="kapittel-1-foreslåttparagraf-3-ledd-3">Før radioforhandler overlater til andre radioutstyr som skal ha tillatelse til bruk av frekvenser, skal leverandøren gi brukerveiledning og informere om tillatt frekvensbruk og nødvendige sertifikater.</article><article class="legalP" id="kapittel-1-foreslåttparagraf-3-ledd-4">Radioforhandler kan uten hensyn til kravene i første ledd overlate til statlig organ radioutstyr som bare kan brukes for å ivareta rikets eller annen offentlig sikkerhet, bare brukes av Forsvaret eller bare brukes for statens tiltak på det strafferettslige området.</article></article> <article class="defaultP" margin-top="true">I § 7 tredje ledd skal «teleloven kapittel 7» erstattes med «lov 4. juli 2003 nr. 83 om elektronisk kommunikasjon (ekomloven) kapittel 10.»</article> <article class="defaultP" margin-top="true">I § 7 fjerde ledd skal «teleloven § 9-1» erstattes med «ekomloven § 10-4».</article> <article class="defaultP" margin-top="true">I § 9 skal «teleloven kapittel 7» og «teleloven § 10-3» erstattes med «ekomloven kapittel 10» henholdsvis «ekomloven § 10-7».</article> <article class="defaultP" margin-top="true">I § 10 skal «teleloven § 10-4» erstattes med «ekomloven § 12-4».</article></section><section class="section" data-name="kapII" id="kapittel-2" data-lovdata-URL="LTI/forskrift/2007-09-06-1027/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>