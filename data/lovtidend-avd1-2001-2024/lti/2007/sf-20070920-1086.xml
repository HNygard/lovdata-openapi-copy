<!DOCTYPE html><html lang="no"><head><title>Forskrift om endring i forskrift om gjenvinning og behandling av avfall (avfallsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-09-20-1086</dd><dt class="dokid">DokumentID</dt><dd class="dokid">LTI/forskrift/2007-09-20-1086</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 10 s 1370</dd><dt class="dateInForce">I kraft fra</dt><dd class="dateInForce">2008-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-06-01-930</li><li>forskrift/2002-04-22-1906</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§31</li><li>lov/1981-03-13-6/§32</li><li>lov/1981-03-13-6/§33</li><li>lov/1981-03-13-6/§49</li><li>lov/1981-03-13-6/§51</li><li>lov/1981-03-13-6/§52</li></ul></dd><dt class="dateOfPublication">Kunngjort</dt><dd class="dateOfPublication">2007-09-28 15:15</dd><dt class="journalNumber">Journalnummer</dt><dd class="journalNumber">2007-0856</dd><dt class="titleShort">Korttittel</dt><dd class="titleShort">Endr. i avfallsforskriften</dd><dt class="title">Tittel</dt><dd class="title">Forskrift om endring i forskrift om gjenvinning og behandling av avfall (avfallsforskriften)</dd><dt class="miscInformation">Annet om dokumentet</dt><dd class="miscInformation">Fastsatt av Miljøverndepartementet 20. september 2007 med hjemmel i lov 13. mars 1981 nr. 6 om vern mot forurensninger og om avfall (Forurensningsloven) § 31, § 32, § 33, § 49, § 51 og § 52a.</dd><dt class="refid">RefID</dt><dd class="refid">forskrift/2007-09-20-1086</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om gjenvinning og behandling av avfall (avfallsforskriften)<ul class="tocSubUl"><li>I<ul class="tocSubUl"><li>§ 15-1. Formål</li><li>§ 15-2. Virkeområde</li><li>§ 15-3. Definisjoner</li><li>§ 15-4. Opplysninger om planlagt håndtering av byggavfall</li><li>§ 15-5. Krav om miljøkartlegging av farlig avfall</li><li>§ 15-6. Om kommunens godkjenning av avfallsplan og miljøkartlegging</li><li>§ 15-7. Opplysninger om faktisk håndtering av byggavfall</li><li>§ 15-8. Krav til sortering av avfall</li><li>§ 15-9. Saksbehandlingsgebyr</li><li>§ 15-10. Forholdet til lokale forskrifter og igangsatte tiltak</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-09-20-1086" id="dokument"><h1>Forskrift om endring i forskrift om gjenvinning og behandling av avfall (avfallsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2007-09-20-1086/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. juni 2004 nr. 930 om gjenvinning og behandling av avfall (avfallsforskriften) gjøres følgende endring:</article> <article class="defaultP" margin-top="true">Nytt kapittel 15 skal lyde:</article><span class="futuretitle" id="kapittel-1-foreslåttittel-1">Kapittel 15. Om byggavfall</span><article class="defaultP" data-text-size="small">Fastsatt med hjemmel i lov 13. mars 1981 nr. 6 om vern mot forurensninger og om avfall (Forurensningsloven) § 31, § 32, § 33, § 49, § 51 og § 52a.</article><article class="futureLegalArticle" data-name="§15-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 15-1</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-1-ledd-1">Formålet med bestemmelsene i dette kapitlet er å fremme en miljømessig og samfunnsøkonomisk forsvarlig håndtering av avfall fra bygge- og rivingsvirksomhet, samt forebygge ulovlig disponering av slikt avfall.</article></article><article class="futureLegalArticle" data-name="§15-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 15-2</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-2-ledd-1">Bestemmelsene i dette kapitlet gjelder følgende tiltak:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">oppføring, tilbygging, påbygging og underbygging av bygning dersom tiltaket overskrider 300 m<sup>2</sup> bruksareal,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">rehabilitering i form av fasadeendring, vesentlig endring eller vesentlig reparasjon av bygning dersom tiltaket berører del av bygning som overskrider 100 m<sup>2</sup> bruksareal,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">riving av bygning eller del av bygning som overskrider 100 m<sup>2</sup> bruksareal,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1">oppføring, tilbygging, påbygging, underbygging, rehabilitering eller riving av konstruksjoner og anlegg dersom tiltaket genererer over 10 tonn bygge- og rivningsavfall.</article></article></li></ul></article><article class="legalP" id="kapittel-1-foreslåttparagraf-2-ledd-2">Ved vurderingen av om areal- eller vektgrensen i første ledd er overskredet, skal tiltak som berører flere bygninger, konstruksjoner eller anlegg vurderes under ett.</article></article><article class="futureLegalArticle" data-name="§15-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 15-3</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-3-ledd-1">I dette kapitlet menes med:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1"><i>byggavfall</i>: materialer og gjenstander fra bygging, rehabilitering eller riving av bygninger, konstruksjoner og anlegg, men ikke avfall som består i gravemasser fra byggevirksomhet,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1"><i>avfallsprodusent</i>: fellesbetegnelse på tiltakshaver og ansvarlig utførende i henhold til plan- og bygningsloven.</article></article></li></ul></article></article><article class="futureLegalArticle" data-name="§15-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 15-4</span>. <span class="legalArticleTitle">Opplysninger om planlagt håndtering av byggavfall</span></span><article class="legalP" id="kapittel-1-foreslåttparagraf-4-ledd-1">Avfallsprodusenten skal sørge for at det utarbeides en oversikt over byggavfall som forventes å oppstå i forbindelse med tiltak som nevnt i § 15-2, og gjøre rede for planlagt håndtering og disponering av byggavfallet fordelt på ulike avfallstyper.</article><article class="legalP" id="kapittel-1-foreslåttparagraf-4-ledd-2">Statens forurensningstilsyn kan i forskrift eller enkeltvedtak bestemme at opplysninger og dokumentasjon som skal sendes kommunen må fremsettes i en nærmere bestemt form.</article></article><article class="futureLegalArticle" data-name="§15-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 15-5</span>. <span class="legalArticleTitle">Krav om miljøkartlegging av farlig avfall</span></span><article class="legalP" id="kapittel-1-foreslåttparagraf-5-ledd-1">I forbindelse med rehabilitering og riving skal avfallsprodusenten sørge for kartlegging av bygningsdeler, byggtekniske installasjoner, inventar og lignende som vil utgjøre farlig avfall som nevnt i § 11-4 og at det utarbeides en egen miljøsaneringsbeskrivelse. Miljøkartlegging og miljøsanering skal utføres av personell med relevant utdanning og praksis. Beskrivelsen skal som et minimum inneholde opplysninger om:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-ledd-1-punkt-1"><article class="legalP" id="kapittel-1-foreslåttparagraf-5-ledd-1-punkt-1-ledd-1">hvem kartleggingen er utført av,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-ledd-1-punkt-2"><article class="legalP" id="kapittel-1-foreslåttparagraf-5-ledd-1-punkt-2-ledd-1">dato for kartleggingen,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-5-ledd-1-punkt-3"><article class="legalP" id="kapittel-1-foreslåttparagraf-5-ledd-1-punkt-3-ledd-1">resultatet av representative materialprøver og analyser,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-5-ledd-1-punkt-4"><article class="legalP" id="kapittel-1-foreslåttparagraf-5-ledd-1-punkt-4-ledd-1">forekomsten og mengden av farlig avfall fordelt på type,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-5-ledd-1-punkt-5"><article class="legalP" id="kapittel-1-foreslåttparagraf-5-ledd-1-punkt-5-ledd-1">plasseringen av farlig avfall i bygget, angitt med bilde eller tegning der det kan være tvil,</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-5-ledd-1-punkt-6"><article class="legalP" id="kapittel-1-foreslåttparagraf-5-ledd-1-punkt-6-ledd-1">hvordan farlig avfall gjennom merking, skilting eller andre tiltak er identifisert,</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-5-ledd-1-punkt-7"><article class="legalP" id="kapittel-1-foreslåttparagraf-5-ledd-1-punkt-7-ledd-1">hvordan det farlige avfallet er planlagt fjernet,</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-5-ledd-1-punkt-8"><article class="legalP" id="kapittel-1-foreslåttparagraf-5-ledd-1-punkt-8-ledd-1">hvor det farlige avfallet er planlagt levert,</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-5-ledd-1-punkt-9"><article class="legalP" id="kapittel-1-foreslåttparagraf-5-ledd-1-punkt-9-ledd-1">alle funn av farlig avfall, sammenstilt i en tabell,</article></article></li><li data-li-identifier="j)" data-name="j)"><article class="listArticle" id="kapittel-1-foreslåttparagraf-5-ledd-1-punkt-10"><article class="legalP" id="kapittel-1-foreslåttparagraf-5-ledd-1-punkt-10-ledd-1">byggeår og tidligere bruk hvis dette er kjent.</article></article></li></ul></article><article class="legalP" id="kapittel-1-foreslåttparagraf-5-ledd-2">Ved rehabilitering og riving av bolig- og fritidsbebyggelse som ikke overstiger 400 m<sup>2</sup> bruksareal, kan miljøsaneringsbeskrivelsen utarbeides ved å bruke de to forenklete skjemaene for miljøsaneringsbeskrivelse i vedlegg 1 til dette kapittel.</article></article><article class="futureLegalArticle" data-name="§15-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 15-6</span>. <span class="legalArticleTitle">Om kommunens godkjenning av avfallsplan og miljøkartlegging</span></span><article class="legalP" id="kapittel-1-foreslåttparagraf-6-ledd-1">Avfallsplan og miljøsaneringsbeskrivelse skal oversendes kommunen for godkjenning. Kommunen skal påse at planene for håndtering og disponering av byggavfallet er i tråd med krav gitt i eller i medhold av forurensningsloven. Igangsettingstillatelse etter plan- og bygningsloven skal ikke gis før avfallsplan og miljøsaneringsbeskrivelse er godkjent.</article></article><article class="futureLegalArticle" data-name="§15-7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 15-7</span>. <span class="legalArticleTitle">Opplysninger om faktisk håndtering av byggavfall</span></span><article class="legalP" id="kapittel-1-foreslåttparagraf-7-ledd-1">Avfallsprodusent skal levere sluttrapport til kommunen. Rapporten skal beskrive hvordan byggavfall som har oppstått i forbindelse med tiltaket har blitt disponert. Skjema for avfallsplan og sluttrapport i vedlegg 1 skal benyttes. Dokumentasjon på leverte mengder avfall til gjenvinning eller lovlig avfallsanlegg skal vedlegges. Dersom avfallsmengder eller disponering avviker vesentlig fra det som er oppgitt i samsvar med § 15-4, skal dette grunngis og dokumenteres særskilt.</article></article><article class="futureLegalArticle" data-name="§15-8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 15-8</span>. <span class="legalArticleTitle">Krav til sortering av avfall</span></span><article class="legalP" id="kapittel-1-foreslåttparagraf-8-ledd-1">Avfallsprodusenten skal sørge for at minst 60 vektprosent av avfallet sorteres på byggeplass. Kommunen kan i særlige tilfeller tillate at sorteringen skjer sentralt på sorteringsanlegg.</article></article><article class="futureLegalArticle" data-name="§15-9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 15-9</span>. <span class="legalArticleTitle">Saksbehandlingsgebyr</span></span><article class="legalP" id="kapittel-1-foreslåttparagraf-9-ledd-1">Kommunen kan i forskrift bestemme at avfallsprodusenten skal betale gebyrer for kommunens saksbehandling og kontrolltiltak. Gebyrene skal ikke overstige kommunens kostnader ved saksbehandlingen eller kontrollen.</article></article><article class="futureLegalArticle" data-name="§15-10" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 15-10</span>. <span class="legalArticleTitle">Forholdet til lokale forskrifter og igangsatte tiltak</span></span><article class="legalP" id="kapittel-1-foreslåttparagraf-10-ledd-1">I kommuner med lokale forskrifter med krav om avfallsplan gjelder kapitlet for tiltak der avfallsplan ikke er sendt kommunen innen 1. januar 2008.</article><article class="legalP" id="kapittel-1-foreslåttparagraf-10-ledd-2">I øvrige kommuner gjelder kapitlet tiltak som det i henhold til plan- og bygningsloven § 93 sendes søknad om etter 31. desember 2007. For øvrige tiltak gjelder kapitlet ved igangsetting etter 31. desember 2007.</article></article><span class="futuretitle" id="kapittel-1-foreslåttittel-2">Vedlegg 1.</span><article class="legalP" id="kapittel-1-ledd-2">(pdf)</article><article class="legalP" id="kapittel-1-ledd-3">(pdf)</article></section><section class="section" data-name="kapII" id="kapittel-2" data-lovdata-URL="LTI/forskrift/2007-09-20-1086/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft 1. januar 2008. Fra samme tidspunkt oppheves Miljøverndepartementets vedtak 22. april 2002 nr. 1906 om delegering av myndighet til kommunene etter forurensningsloven § 81 samt delegeringsvedtak 8. januar 1990<sup class="footnotereference" data-footnotereferencevalue="1" data-unique-footnote-counter="1">1</sup>, delegeringsvedtak 16. april 1991<sup class="footnotereference" data-footnotereferencevalue="1" data-unique-footnote-counter="1">1</sup> punkt 3 og delegeringsvedtak 11. september 1998<sup class="footnotereference" data-footnotereferencevalue="1" data-unique-footnote-counter="1">1</sup> som gir henholdsvis Oslo, Gran, Gjøvik, Ringebu, Surnadal, Tingvoll, Ålesund, Horten (Borre), Larvik og Tønsberg og kommunene i Akershus myndighet til å treffe vedtak om å føre tilsyn med håndtering av produksjonsavfall.</article><article class="legalP" id="kapittel-2-ledd-2">Alle lokale forskrifter fastsatt i medhold av disse delegeringsvedtakene opphører å gjelde fra samme tidspunkt.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Ikke kunngjort i Norsk Lovtidend.</article></footer></section></main></body></html>