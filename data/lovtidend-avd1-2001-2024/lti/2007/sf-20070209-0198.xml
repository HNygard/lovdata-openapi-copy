<!DOCTYPE html><html lang="no"><head><title>Forskrift om regulering av fisket etter brosme, lange og blålange i Islands økonomiske sone i 2007.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-02-09-198</dd><dt class="dokid">DokumentID</dt><dd class="dokid">LTI/forskrift/2007-02-09-198</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 3 s 375</dd><dt class="dateInForce">I kraft fra</dt><dd class="dateInForce">2007-02-09 – 2007-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1999-03-26-15/§20</li><li>lov/1999-03-26-15/§21</li><li>forskrift/2000-02-11-99</li><li>forskrift/2000-10-16-1670</li></ul></dd><dt class="dateOfPublication">Kunngjort</dt><dd class="dateOfPublication">2007-02-27</dd><dt class="journalNumber">Journalnummer</dt><dd class="journalNumber">2007-0191</dd><dt class="titleShort">Korttittel</dt><dd class="titleShort">Forskrift om brosmefisket mv., Island i 2007</dd><dt class="title">Tittel</dt><dd class="title">Forskrift om regulering av fisket etter brosme, lange og blålange i Islands økonomiske sone i 2007.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridirektoratet 9. februar 2007 med hjemmel i lov 3. juni 1983 nr. 40 om saltvannsfiske m.v. § 4 og § 5 og lov 26. mars 1999 nr. 15 om retten til å delta i fiske og fangst (deltakerloven) § 20 og § 21, jf. delegeringsvedtak 11. februar 2000 nr. 99, jf. delegeringsvedtak 16. oktober 2000 nr. 1670.</dd><dt class="refid">RefID</dt><dd class="refid">forskrift/2007-02-09-198</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter brosme, lange og blålange i Islands økonomiske sone i 2007.<ul class="tocSubUl"><li>§ 1. Forbud</li><li>§ 2. Kvote</li><li>§ 3. Bifangst</li><li>§ 4. Beregning av fangstkvanta</li><li>§ 5. Fartøykvote</li><li>§ 6. Påmelding</li><li>§ 7. Utseilingsfrist</li><li>§ 8. Forbud mot fiske i internasjonalt farvann</li><li>§ 9. Refordeling</li><li>§ 10. Stopp i fisket</li><li>§ 11. Straff</li><li>§ 12. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2007-02-09-198" id="dokument"><h1>Forskrift om regulering av fisket etter brosme, lange og blålange i Islands økonomiske sone i 2007.</h1><article class="legalArticle" data-lovdata-URL="LTI/forskrift/2007-02-09-198/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forbud</span></h2><article class="legalP" id="paragraf-1-ledd-1">Det er forbudt for norske fartøy å drive fiske i Islands økonomiske sone i 2007.</article></article><article class="legalArticle" data-lovdata-URL="LTI/forskrift/2007-02-09-198/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Kvote</span></h2><article class="legalP" id="paragraf-2-ledd-1">Uten hensyn til forbudet i § 1 kan norske fartøy fiske inntil 500 tonn brosme, lange og blålange med line i Islands økonomiske sone sør for 64° N utenfor 12 nautiske mil fra grunnlinjene.</article></article><article class="legalArticle" data-lovdata-URL="LTI/forskrift/2007-02-09-198/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Bifangst</span></h2><article class="legalP" id="paragraf-3-ledd-1">Ved fiske etter brosme, lange og blålange er det adgang til å ha bifangst av andre arter. Det totale kvantum av andre arter kan ikke overstige 25% regnet av kvoten nevnt i § 2.</article><article class="legalP" id="paragraf-3-ledd-2">Som bifangst er det tillatt å ha inntil:<ul class="defaultList"><li data-li-identifier="1." data-name="1."><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">5% bifangst av kveite</article></article></li><li data-li-identifier="2." data-name="2."><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">10% bifangst av blåkveite</article></article></li><li data-li-identifier="3." data-name="3."><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">10% bifangst av snabeluer.</article></article></li></ul></article><article class="legalP" id="paragraf-3-ledd-3">Bifangsten i andre ledd skal regnes i vekt av de enkelte fangster og av landet fangst.</article></article><article class="legalArticle" data-lovdata-URL="LTI/forskrift/2007-02-09-198/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Beregning av fangstkvanta</span></h2><article class="legalP" id="paragraf-4-ledd-1">Alle fangstkvanta skal beregnes i rund vekt.</article></article><article class="legalArticle" data-lovdata-URL="LTI/forskrift/2007-02-09-198/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fartøykvote</span></h2><article class="legalP" id="paragraf-5-ledd-1">Den norske totalkvoten fordeles likt mellom de deltakende fartøyene.</article></article><article class="legalArticle" data-lovdata-URL="LTI/forskrift/2007-02-09-198/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Påmelding</span></h2><article class="legalP" id="paragraf-6-ledd-1">Fartøy som ønsker å delta i fisket må sende skriftlig melding til Fiskeridirektoratet innen 16. februar 2007. Dersom det er påmeldt flere fartøy enn det antall lisenser gir rom for, vil deltakelsen bli begrenset ved loddtrekning.</article></article><article class="legalArticle" data-lovdata-URL="LTI/forskrift/2007-02-09-198/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utseilingsfrist</span></h2><article class="legalP" id="paragraf-7-ledd-1">Frist for utseiling er 9. august. Fartøy som ikke overholder fristen, mister adgangen til å delta i fisket.</article></article><article class="legalArticle" data-lovdata-URL="LTI/forskrift/2007-02-09-198/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Forbud mot fiske i internasjonalt farvann</span></h2><article class="legalP" id="paragraf-8-ledd-1">Norske fartøy som fisker i Islands økonomiske sone kan ikke fiske i internasjonalt farvann på samme tur.</article></article><article class="legalArticle" data-lovdata-URL="LTI/forskrift/2007-02-09-198/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Refordeling</span></h2><article class="legalP" id="paragraf-9-ledd-1">For å sikre at totalkvoten blir tatt kan fartøykvotene oppheves.</article></article><article class="legalArticle" data-lovdata-URL="LTI/forskrift/2007-02-09-198/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Stopp i fisket</span></h2><article class="legalP" id="paragraf-10-ledd-1">Fisket vil bli stoppet når totalkvoten er beregnet oppfisket.</article></article><article class="legalArticle" data-lovdata-URL="LTI/forskrift/2007-02-09-198/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Straff</span></h2><article class="legalP" id="paragraf-11-ledd-1">Den som forsettlig eller uaktsomt overtrer bestemmelser gitt i eller i medhold av denne forskriften straffes i henhold til lov 3. juni 1983 nr. 40 om saltvannsfiske m.v. § 53 og lov 26. mars 1999 nr. 15 om retten til å delta i fiske og fangst § 29. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2007-02-09-198/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" id="paragraf-12-ledd-1">Denne forskriften trer i kraft straks og gjelder til og med 31. desember 2007.</article></article></main></body></html>