<!DOCTYPE html><html lang="no"><head><title>Forskrift om endring i forskrift om forvaltning av hjortevilt og bever</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-09-15-1061</dd><dt class="dokid">DokumentID</dt><dd class="dokid">LTI/forskrift/2007-09-15-1061</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 9 s 1356</dd><dt class="dateInForce">I kraft fra</dt><dd class="dateInForce">2007-09-15</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-03-22-314</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-05-29-38/§4</li><li>lov/1981-05-29-38/§6</li><li>lov/1981-05-29-38/§16</li><li>lov/1981-05-29-38/§17</li><li>lov/1981-05-29-38/§18</li><li>lov/1981-05-29-38/§50</li><li>lov/1981-05-29-38/§56</li><li>forskrift/1982-04-02-592</li></ul></dd><dt class="dateOfPublication">Kunngjort</dt><dd class="dateOfPublication">2007-09-19 13:10</dd><dt class="lastupdated">Rettet</dt><dd class="lastupdated">2008-01-18 (§ 15)</dd><dt class="journalNumber">Journalnummer</dt><dd class="journalNumber">2007-0843</dd><dt class="titleShort">Korttittel</dt><dd class="titleShort">Endr. i forskrift om hjortevilt og bever</dd><dt class="title">Tittel</dt><dd class="title">Forskrift om endring i forskrift om forvaltning av hjortevilt og bever</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for naturforvaltning 15. september 2007 med hjemmel i lov 29. mai 1981 nr. 38 om viltet § 4, § 6, § 16, § 17, § 18, § 50 og § 56, jf. delegeringsvedtak 2. april 1982 nr. 592.</dd><dt class="refid">RefID</dt><dd class="refid">forskrift/2007-09-15-1061</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om forvaltning av hjortevilt og bever<ul class="tocSubUl"><li>I<ul class="tocSubUl"><li>§ 14. Bestandsplan og fellingstillatelse</li><li>§ 14a. Bestandsplan for villrein</li><li>§ 15. Målrettet avskytning</li></ul></li><li>II</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2007-09-15-1061" id="dokument"><h1>Forskrift om endring i forskrift om forvaltning av hjortevilt og bever</h1><section class="section" data-name="kapI" id="kapittel-1" data-lovdata-URL="LTI/forskrift/2007-09-15-1061/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. mars 2002 nr. 314 om forvaltning av hjortevilt og bever gjøres følgende endringer:</article> <article class="defaultP" margin-top="true">§ 3 skal lyde:</article><article class="legalP" id="kapittel-1-ledd-2">Villreinen i alle villreinområder med areal i to eller flere kommuner skal forvaltes av en villreinnemnd. Det skal være 9 villreinnemnder.<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Villreinnemnda for Setesdalsområdet.</article><article class="legalP" id="kapittel-1-ledd-2-punkt-1-ledd-2">(Omfatter villreinområdene Setesdal-Ryfylke, Setesdal Austhei og Våmur-Roan.)</article></article></li><li data-li-identifier="2)" data-name="2)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Villreinnemnda for Brattfjell-Vindeggen, Blefjell og Norefjell-Reinsjøfjell.</article><article class="legalP" id="kapittel-1-ledd-2-punkt-2-ledd-2">(Omfatter villreinområdene Brattfjell-Vindeggen, Blefjell, og Norefjell-Reinsjøfjell.)</article></article></li><li data-li-identifier="3)" data-name="3)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">Villreinnemnda for Hardangerviddaområdet.</article><article class="legalP" id="kapittel-1-ledd-2-punkt-3-ledd-2">(Omfatter villreinområdene Hardangervidda, Skaulen-Etnefjell og Oksenhalvøya.)</article></article></li><li data-li-identifier="4)" data-name="4)"><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">Villreinnemnda for Nordfjella og Fjellheimen.</article><article class="legalP" id="kapittel-1-ledd-2-punkt-4-ledd-2">(Omfatter villreinområdene Nordfjella og Fjellheimen.)</article></article></li><li data-li-identifier="5)" data-name="5)"><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">Villreinnemnda for Sogn og Fjordane.</article><article class="legalP" id="kapittel-1-ledd-2-punkt-5-ledd-2">(Omfatter villreinområdene Lærdal-Årdal, Vest-Jotunheimen, Sunnfjord, Førdefjella og Svartebotnen.)</article></article></li><li data-li-identifier="6)" data-name="6)"><article class="listArticle" id="kapittel-1-ledd-2-punkt-6"><article class="legalP" id="kapittel-1-ledd-2-punkt-6-ledd-1">Villreinnemnda for Ottadalen.</article><article class="legalP" id="kapittel-1-ledd-2-punkt-6-ledd-2">(Omfatter villreinområdet Ottadalen.)</article></article></li><li data-li-identifier="7)" data-name="7)"><article class="listArticle" id="kapittel-1-ledd-2-punkt-7"><article class="legalP" id="kapittel-1-ledd-2-punkt-7-ledd-1">Villreinnemnda for Rondane og Sølnkletten.</article><article class="legalP" id="kapittel-1-ledd-2-punkt-7-ledd-2">(Omfatter villreinområdene Rondane og Sølnkletten.)</article></article></li><li data-li-identifier="8)" data-name="8)"><article class="listArticle" id="kapittel-1-ledd-2-punkt-8"><article class="legalP" id="kapittel-1-ledd-2-punkt-8-ledd-1">Villreinnemnda for Snøhetta og Knutshø.</article><article class="legalP" id="kapittel-1-ledd-2-punkt-8-ledd-2">(Omfatter villreinområdene Snøhetta og Knutshø.)</article></article></li><li data-li-identifier="9)" data-name="9)"><article class="listArticle" id="kapittel-1-ledd-2-punkt-9"><article class="legalP" id="kapittel-1-ledd-2-punkt-9-ledd-1">Villreinnemnda for Forollhogna.</article><article class="legalP" id="kapittel-1-ledd-2-punkt-9-ledd-2">(Omfatter villreinområdet Forollhogna.)</article></article></li></ul></article><article class="legalP" id="kapittel-1-ledd-3">Tolga kommune fungerer som villreinnemnd for Tolga Østfjell villreinområde.</article><article class="legalP" id="kapittel-1-ledd-4">Villreinnemndas medlemmer og personlige varamedlemmer oppnevnes av Direktoratet for naturforvaltning etter forslag om en kvinnelig og en mannlig kandidat fra hver kommune som har villreinareal innenfor den enkelte nemnds virkeområde. Oppnevningsperioden for medlemmene følger valgperioden for kommunevalget. Villreinnemnda velger selv leder og nestleder.</article><article class="legalP" id="kapittel-1-ledd-5">Direktoratet gir nærmere veiledning og retningslinjer om villreinnemndas virksomhet og om sekretariatsordning, herunder om samarbeid over regiongrenser.</article> <article class="defaultP" margin-top="true">§ 14 og ny § 14a skal lyde:</article><article class="futureLegalArticle" data-name="§14" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Bestandsplan og fellingstillatelse</span></span><article class="legalP" id="kapittel-1-foreslåttparagraf-1-ledd-1">Kommunene skal stimulere og legge til rette for jaktrettshavernes bestandsplanlegging.</article><article class="legalP" id="kapittel-1-foreslåttparagraf-1-ledd-2">Kommunene kan godkjenne en flerårig, maksimalt 5-årig, bestandsplan for vald godkjent for jakt etter elg og/eller hjort. Planen skal inneholde målsetting for bestandsutviklingen og plan for den årlige avskytningen i antall, fordelt på alder og kjønn. Planens målsetting skal ta hensyn til offentlige målsettinger for å bli godkjent. Når godkjent bestandsplan for vald foreligger, skal kommunen gi en samlet fellingstillatelse for hele planperioden som valgfrie dyr.</article><article class="legalP" id="kapittel-1-foreslåttparagraf-1-ledd-3">Ved fastsetting av nytt minsteareal i løpet av planperioden, skal kommunen tildele ny fellingstillatelse. Ved vesentlige avvik fra godkjent bestandsplan, eller ved vesentlige, uforutsette endringer i bestanden i området i løpet av planperioden, kan kommunen vedta å trekke godkjenningen tilbake og tildele ny fellingstillatelse.</article></article><article class="futureLegalArticle" data-name="§14a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 14a</span>. <span class="legalArticleTitle">Bestandsplan for villrein</span></span><article class="legalP" id="kapittel-1-foreslåttparagraf-2-ledd-1">Villreinnemnda skal stimulere og legge til rette for at jaktrettshaverne utarbeider en helhetlig bestandsplan for hvert villreinområde.</article><article class="legalP" id="kapittel-1-foreslåttparagraf-2-ledd-2">Villreinnemnda kan godkjenne en flerårig, maksimalt 5-årig, bestandsplan for villreinområdet. Bestandsplanen skal for hele planperioden inneholde målsettinger for bestandsstørrelse og -utvikling, årlig avskytningsplan fordelt på alder og kjønn, oversikt over hvilke bestandsdata som skal samles inn og hvilke tiltak som er planlagt gjennomført.</article><article class="legalP" id="kapittel-1-foreslåttparagraf-2-ledd-3">Når godkjent bestandsplan for villreinområdet foreligger, skal villreinnemnda legge denne til grunn for sitt årlige vedtak om fellingskvote sammen med en vurdering av bestandsutviklingen. Vald som har gitt skriftlig tilslutning til den godkjente bestandsplanen kan få tildelt den årlige fellingstillatelsen som valgfrie dyr. Øvrige vald tildeles fellingstillatelse etter § 15.</article><article class="legalP" id="kapittel-1-foreslåttparagraf-2-ledd-4">Ved vesentlige avvik fra godkjent bestandsplan, eller ved vesentlige, uforutsette endringer i bestanden i løpet av planperioden, kan villreinnemnda beslutte at ny bestandsplan må utarbeides.</article></article> <article class="defaultP" margin-top="true">§ 15 skal lyde:</article><article class="futureLegalArticle" data-name="§15" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Målrettet avskytning</span></span><article class="legalP" id="kapittel-1-foreslåttparagraf-3-ledd-1">Som alternativ til bestemmelsene i § 14 og § 14a kan kommunen eller villreinnemnda pålegge målrettet avskytning ved å fordele fellingskvoten på et bestemt antall av definerte kjønns- og aldersgrupper. Fellingstillatelsen skal da være utfylt etter ett av følgende alternativer:<p class="leddfortsettelse">For elg:</p><ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">Kalv (½ år), voksne hunndyr (1 ½ år og eldre), voksne hanndyr (1 ½ år og eldre).</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">Kalv (½ år), voksne hanndyr (1 ½ år og eldre), frie dyr.</article></article></li></ul><p class="leddfortsettelse">For hjort:</p><ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">Kalv (½ år), voksne hunndyr (1 ½ år og eldre), voksne hanndyr (1 ½ år og eldre).</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1">Kalv (½ år), voksne hanndyr (1 ½ år og eldre), frie dyr.</article></article></li></ul><p class="leddfortsettelse">For villrein:</p><ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-1-punkt-5"><article class="legalP" id="kapittel-1-foreslåttparagraf-3-ledd-1-punkt-5-ledd-1">Kalv (½ år), simle (1 ½ år og eldre), simle/ungdyr (simle 1 ½ år og eldre eller bukk 1 ½ år), frie dyr.</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2007-09-15-1061/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section><section class="section" id="kapittel-3" data-lovdata-URL="LTI/forskrift/2007-09-15-1061/KAPITTEL_3"><h2>Rettelser</h2><article class="defaultP" data-text-size="small"><strong>Publisert:</strong> I 2008 hefte 1 (Rettelse)</article><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">§ 15 skal lyde:</article><article class="legalP" id="kapittel-3-ledd-1">Som alternativ til bestemmelsene i § 14 og § 14a kan kommunen eller villreinnemnda pålegge målrettet avskytning ved å fordele fellingskvoten på et bestemt antall av definerte kjønns- og aldersgrupper. Fellingstillatelsen skal da være utfylt etter ett av følgende alternativer:<p class="leddfortsettelse">For elg:</p><ul class="defaultList"><li data-li-identifier="a)" data-name="a)"><article class="listArticle" id="kapittel-3-ledd-1-punkt-1"><article class="legalP" id="kapittel-3-ledd-1-punkt-1-ledd-1">Kalv (½ år), voksne hunndyr (1 ½ år og eldre), voksne hanndyr (1 ½ år og eldre).</article></article></li><li data-li-identifier="b)" data-name="b)"><article class="listArticle" id="kapittel-3-ledd-1-punkt-2"><article class="legalP" id="kapittel-3-ledd-1-punkt-2-ledd-1">Kalv (½ år), voksne hanndyr (1 ½ år og eldre), frie dyr.</article></article></li></ul><p class="leddfortsettelse">For hjort:</p><ul class="defaultList"><li data-li-identifier="a)" data-name="a)"><article class="listArticle" id="kapittel-3-ledd-1-punkt-3"><article class="legalP" id="kapittel-3-ledd-1-punkt-3-ledd-1">Kalv (½ år), voksne hunndyr (1 ½ år og eldre), voksne hanndyr (1 ½ år og eldre).</article></article></li><li data-li-identifier="b)" data-name="b)"><article class="listArticle" id="kapittel-3-ledd-1-punkt-4"><article class="legalP" id="kapittel-3-ledd-1-punkt-4-ledd-1">Kalv (½ år), voksne hanndyr (1 ½ år og eldre), frie dyr.</article></article></li></ul><p class="leddfortsettelse">For villrein:</p><ul class="defaultList"><li data-li-identifier="a)" data-name="a)"><article class="listArticle" id="kapittel-3-ledd-1-punkt-5"><article class="legalP" id="kapittel-3-ledd-1-punkt-5-ledd-1">Kalv (½ år), simle (1 ½ år og eldre), simle/ungdyr (simle 1 ½ år og eldre eller bukk 1 ½ år), frie dyr.</article></article></li></ul></article><article class="legalP" id="kapittel-3-ledd-2"><i>For alle artene gjelder at kalv kan felles i stedet for voksne dyr av begge kjønn. Kommunene kan ikke pålegge målrettet avskytning av rådyr og bever ved å fordele fellingskvoten på definerte kjønns- og aldersgrupper.</i></article></section></main></body></html>