<!DOCTYPE html><html lang="no"><head><title>Forskrift om endring i forskrift til lov om straffegjennomføring</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-07-02-878</dd><dt class="dokid">DokumentID</dt><dd class="dokid">LTI/forskrift/2007-07-02-878</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 7 s 1126</dd><dt class="dateInForce">I kraft fra</dt><dd class="dateInForce">2007-07-02</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-02-22-183</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2001-05-18-21/§5</li><li>forskrift/2002-02-22-182</li></ul></dd><dt class="dateOfPublication">Kunngjort</dt><dd class="dateOfPublication">2007-07-13</dd><dt class="journalNumber">Journalnummer</dt><dd class="journalNumber">2007-0737</dd><dt class="titleShort">Korttittel</dt><dd class="titleShort">Endr. forskrift til straffegjennomføringsloven</dd><dt class="title">Tittel</dt><dd class="title">Forskrift om endring i forskrift til lov om straffegjennomføring</dd><dt class="miscInformation">Annet om dokumentet</dt><dd class="miscInformation">Fastsatt av Justis- og politidepartementet 2. juli 2007 med hjemmel i lov 18. mai 2001 nr. 21 om gjennomføring av straff mv. (straffegjennomføringsloven) § 5 fjerde ledd, jf. delegeringsvedtak 22. februar 2002 nr. 182.</dd><dt class="refid">RefID</dt><dd class="refid">forskrift/2007-07-02-878</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til lov om straffegjennomføring<ul class="tocSubUl"><li>I<ul class="tocSubUl"><li>§ 4-1. Plassering av varetektsinnsatte og personer som politiet har pågrepet. Overføring</li><li>§ 7-1. Endring av forskriften og utfyllende retningslinjer</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-07-02-878" id="dokument"><h1>Forskrift om endring i forskrift til lov om straffegjennomføring</h1><section class="section" data-name="kapI" id="kapittel-1" data-lovdata-URL="LTI/forskrift/2007-07-02-878/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. februar 2002 nr. 183 til lov om straffegjennomføring gjøres følgende endringer:</article> <article class="defaultP" margin-top="true">§ 1-1 første punktum skal lyde:</article><article class="legalP" id="kapittel-1-ledd-2">Forskriften gjelder for fengselsstraff, varetekt, personer som politiet har pågrepet og samfunnsstraff.</article> <article class="defaultP" margin-top="true">§ 1-4 andre punktum skal lyde:</article><article class="legalP" id="kapittel-1-ledd-3">Varetektsinnsatte og personer som politiet har pågrepet har ikke aktivitetsplikt, men skal gis tilbud om aktiviteter så langt det passer med varetektskjennelsen og påtalemyndighetens bestemmelser.</article> <article class="defaultP" margin-top="true">§ 2-3 første ledd skal lyde:</article><article class="legalP" id="kapittel-1-ledd-4">Justisdepartementet oppnevner tilsynsrådets leder, nestleder og minst to medlemmer med varamedlemmer. Oppnevnelsen gjelder for to år.</article> <article class="defaultP" margin-top="true">§ 4-1 skal lyde:</article><article class="futureLegalArticle" data-name="§4-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4-1</span>. <span class="legalArticleTitle">Plassering av varetektsinnsatte og personer som politiet har pågrepet. Overføring</span></span><article class="legalP" id="kapittel-1-foreslåttparagraf-1-ledd-1">Kriminalomsorgen skal stille fengselsplass til disposisjon for varetektsinnsatte og personer som politiet har pågrepet innen to døgn etter pågripelsen, med mindre dette av praktiske grunner ikke er mulig. Kriminalomsorgen og politiet plikter sammen å sørge for at slik overføring fra politiarrest til fengsel finner sted.</article><article class="legalP" id="kapittel-1-foreslåttparagraf-1-ledd-2">I særlige unntakstilfelle kan varetektsinnsatte og personer som politiet har pågrepet, overføres fra fengsel til politiarrest i forbindelse med fengslingsmøte eller hovedforhandling i straffesaken. Dette gjelder bare dersom det ikke er mulig å finne ledig fengselsplass i nærheten av domstolen og avstanden mellom fengselet og domstolen er så lang at det er praktisk umulig å fremstille den pågrepede eller varetektsinnsatte hver dag. Slikt opphold skal være av meget kort varighet og det skal fortløpende arbeides for å skaffe egnet rom i fengsel i nærheten av rettslokalene.</article><article class="legalP" id="kapittel-1-foreslåttparagraf-1-ledd-3">Varetektsinnsatte og personer som politiet har pågrepet kan overføres til et annet fengsel etter anmodnings fra politi- eller påtalemyndighet dersom det anses påkrevd av etterforskningsmessige hensyn.</article><article class="legalP" id="kapittel-1-foreslåttparagraf-1-ledd-4">Før varetektsinnsatte og personer som politiet har pågrepet, overføres til annet fengsel, skal det konfereres med vedkommende politi- eller påtalemyndighet.</article></article> <article class="defaultP" margin-top="true">§ 4-4 annet ledd skal lyde:</article><article class="legalP" id="kapittel-1-ledd-5">Varetektsinnsatte og personer som politiet har pågrepet skal løslates uten opphold når retten eller påtalemyndigheten har gitt ordre om det.</article> <article class="defaultP" margin-top="true">§ 7-1 ny overskrift og nytt første ledd skal lyde:</article><article class="futureLegalArticle" data-name="§7-1" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7-1</span>. <span class="legalArticleTitle">Endring av forskriften og utfyllende retningslinjer</span></span><article class="legalP" id="kapittel-1-foreslåttparagraf-2-ledd-1">Kongens myndighet til å gi nærmere regler etter straffegjennomføringsloven § 5, fjerde ledd er delegert til Justisdepartementet ved Kronprinsreg.res. 22. februar 2002 nr. 182.</article></article> <article class="defaultP" margin-top="true">§ 7-1 nåværende første ledd blir nytt annet ledd.</article></section><section class="section" data-name="kapII" id="kapittel-2" data-lovdata-URL="LTI/forskrift/2007-07-02-878/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>