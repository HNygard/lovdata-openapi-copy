<!DOCTYPE html><html lang="no"><head><title>Forskrift om endring i tjenesteordning for biskoper.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-02-23-202</dd><dt class="dokid">DokumentID</dt><dd class="dokid">LTI/forskrift/2007-02-23-202</dd><dt class="ministry">Departement</dt><dd class="ministry"><ul><li>Kultur- og kirkedepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 3 s 380</dd><dt class="dateInForce">I kraft fra</dt><dd class="dateInForce">2007-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-06-06-1055</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-06-07-31/§34</li><li>forskrift/1997-06-06-1540</li></ul></dd><dt class="dateOfPublication">Kunngjort</dt><dd class="dateOfPublication">2007-02-27</dd><dt class="journalNumber">Journalnummer</dt><dd class="journalNumber">2007-0185</dd><dt class="titleShort">Korttittel</dt><dd class="titleShort">Endr. i tjenesteordning for biskoper</dd><dt class="title">Tittel</dt><dd class="title">Forskrift om endring i tjenesteordning for biskoper.</dd><dt class="miscInformation">Annet om dokumentet</dt><dd class="miscInformation">Fastsatt av Kultur- og kirkedepartementet 23. februar 2007 med hjemmel i lov 7. juni 1996 nr. 31 om Den norske kirke (kirkeloven) § 34, jf. delegeringsvedtak 6. juni 1997 nr. 1540.</dd><dt class="refid">RefID</dt><dd class="refid">forskrift/2007-02-23-202</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i tjenesteordning for biskoper.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-02-23-202" id="dokument"><h1>Forskrift om endring i tjenesteordning for biskoper.</h1><section class="section" data-name="kapI" id="kapittel-1" data-lovdata-URL="LTI/forskrift/2007-02-23-202/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I tjenesteordning 6. juni 1997 nr. 1055 for biskoper gjøres følgende endringer:</article> <article class="defaultP" margin-top="true">§ 2 første ledd skal lyde:</article><article class="legalP" id="kapittel-1-ledd-2">Biskopen er den øverste leder av prestetjenesten i bispedømmet og sørger for den nødvendige samordning med de kirkelige rådenes virksomhet.</article> <article class="defaultP" margin-top="true">§ 3 skal lyde:</article><article class="legalP" id="kapittel-1-ledd-3">Biskopen forordner gudstjenester i bispedømmets prestegjeld, og beslutter hvor mange gudstjenester det skal holdes i den enkelte kirke eller annet gudstjenestested.</article> <article class="defaultP" margin-top="true">§ 5 annet ledd skal lyde:</article><article class="legalP" id="kapittel-1-ledd-4">Biskopen fører tilsyn med bruk av kirkene og avgjør klager på bruk og utlån av kirkene etter nærmere regler fastsatt av Kirkemøtet.</article> <article class="defaultP" margin-top="true">10 første ledd skal lyde:</article><article class="legalP" id="kapittel-1-ledd-5">Biskopen kan samtykke i at ordinert prest i Den norske kirke holder gudstjenester og forretter kirkelige handlinger i et prosti hvor vedkommende ikke er ansatt i offentlig kirkelig prestestilling.</article> <article class="defaultP" margin-top="true">§ 13 annet ledd skal lyde:</article><article class="legalP" id="kapittel-1-ledd-6">Biskopen kan gi tillatelse til at forsamlingslokaler som skal tjene som kirkelokaler for et distrikt, og lokaler i institusjoner vigsles til kirkelig bruk.</article> <article class="defaultP" margin-top="true">§ 16 skal lyde:</article><article class="legalP" id="kapittel-1-ledd-7">Biskopen er medlem av Den norske kirkes lærenemnd og kan reise læresak etter gjeldende regler.</article> <article class="defaultP" margin-top="true">§ 18 første ledd skal lyde:</article><article class="legalP" id="kapittel-1-ledd-8">Biskopen er geistlig embetsmann og er med hensyn til rettigheter og plikter undergitt de regler som til enhver tid gjelder for statens embetsmenn og for den kirkelige forvaltning.</article> <article class="defaultP" margin-top="true">§ 21 skal lyde:</article><article class="legalP" id="kapittel-1-ledd-9">Som biskop kan utnevnes person som har de kvalifikasjoner som kreves for å bli tilsatt som prest, og for øvrig oppfyller Grunnlovens vilkår for å bli utnevnt til embetsmann.</article> <article class="defaultP" margin-top="true">§ 28 skal lyde:</article><article class="legalP" id="kapittel-1-ledd-10">Biskopen utfører de gjøremål som til enhver tid er pålagt ved lov, i medhold av lov eller ved bestemmelse av Kongen eller departementet.</article></section><section class="section" data-name="kapII" id="kapittel-2" data-lovdata-URL="LTI/forskrift/2007-02-23-202/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. mars 2007.</article></section></main></body></html>