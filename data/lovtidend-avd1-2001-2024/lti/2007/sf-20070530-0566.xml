<!DOCTYPE html><html lang="no"><head><title>Forskrift om et avgrenset pilotprosjekt om plikt til å offentliggjøre resultater av utført tilsyn i serveringsvirksomheter (smilefjesordning).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-05-30-566</dd><dt class="dokid">DokumentID</dt><dd class="dokid">LTI/forskrift/2007-05-30-566</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 5 s 628</dd><dt class="dateInForce">I kraft fra</dt><dd class="dateInForce">2007-06-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§14</li><li>lov/2003-12-19-124/§27</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2007-06-01</dd><dt class="journalNumber">Journalnummer</dt><dd class="journalNumber">2007-0430</dd><dt class="titleShort">Korttittel</dt><dd class="titleShort">Forskrift om smilefjesordning</dd><dt class="title">Tittel</dt><dd class="title">Forskrift om et avgrenset pilotprosjekt om plikt til å offentliggjøre resultater av utført tilsyn i serveringsvirksomheter (smilefjesordning).</dd><dt class="miscInformation">Annet om dokumentet</dt><dd class="miscInformation">Fastsatt av Helse- og omsorgsdepartementet 30. mai 2007 med hjemmel i lov 19. desember 2003 nr. 124 om matproduksjon og mattrygghet mv. (matloven) § 14 tredje ledd og § 27 tredje ledd, jf. delegeringsvedtak 19. desember 2003 nr. 1790.</dd><dt class="refid">RefID</dt><dd class="refid">forskrift/2007-05-30-566</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om et avgrenset pilotprosjekt om plikt til å offentliggjøre resultater av utført tilsyn i serveringsvirksomheter (smilefjesordning).<ul class="tocSubUl"><li>Kapittel I. Formål, virkeområde og definisjoner<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li></ul></li><li>Kapittel II. Klassifisering og offentliggjøring<ul class="tocSubUl"><li>§ 4. Klassifisering i symbolgrupper</li><li>§ 5. Offentliggjøring i serveringsvirksomheten</li><li>§ 6. Offentliggjøring på internett</li><li>§ 7. Oppfølgingsinspeksjon</li><li>§ 8. Inspeksjon ved skifte av eier eller ansvarlig</li></ul></li><li>Kapittel III. Administrative bestemmelser<ul class="tocSubUl"><li>§ 9. Tilsyn og vedtak</li><li>§ 10. Ikrafttredelse og virketid</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2007-05-30-566" id="dokument"><h1>Forskrift om et avgrenset pilotprosjekt om plikt til å offentliggjøre resultater av utført tilsyn i serveringsvirksomheter (smilefjesordning).</h1><section class="section" data-name="kapI" id="kapittel-1" data-lovdata-URL="LTI/forskrift/2007-05-30-566/KAPITTEL_1"><h2>Kapittel I. Formål, virkeområde og definisjoner</h2><article class="legalArticle" data-lovdata-URL="LTI/forskrift/2007-05-30-566/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med denne forskriften er å gi rettslig grunnlag for å gjennomføre et avgrenset pilotprosjekt med sikte på å gi allmennheten særskilt tilrettelagt informasjon om resultater av utført tilsyn i serveringsvirksomheter med etterlevelsen av bestemmelser fastsatt i forskrift 12. november 1997 nr. 1239 om næringsmiddelhygiene, forskrift 15. desember 1994 nr. 1187 om internkontroll for å oppfylle næringsmiddellovgivningen, forskrift 21. desember 1993 nr. 1385 om merking mv. av næringsmidler og forskrift 23. desember 2004 nr. 1809 om sporbarhet av næringsmidler og fôr.</article></article><article class="legalArticle" data-lovdata-URL="LTI/forskrift/2007-05-30-566/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften gjelder for serveringsvirksomheter i kommunene Trondheim, Malvik, Klæbu, Tydal, Selbu, Meråker, Stjørdal, Frosta, Levanger, Verdal, Kristiansund, Aure, Smøla, Frei og Averøy.</article></article><article class="legalArticle" data-lovdata-URL="LTI/forskrift/2007-05-30-566/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">I denne forskriften forstås med<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1"><i>serveringsvirksomhet:</i> virksomhet som serverer næringsmidler til sluttforbruker i kommersielt øyemed, og der næringsmidlene inntas på stedet (restaurant, kafé mv.). Ved tvil avgjør Mattilsynet om en virksomhet omfattes.</article></article></li><li data-li-identifier="2." data-name="2."><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1"><i>tilsynsrapport:</i> et særskilt skjema med en skriftlig oppsummering etter utført tilsyn med en oversikt over hva som er kontrollert, en kort beskrivelse av de faktiske funn, begrunnelse og angivelse av hvilke virkemidler Mattilsynet har funnet det nødvendig å benytte, samt opplysninger om klassifisering av virksomheten i en symbolgruppe.</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2007-05-30-566/KAPITTEL_2"><h2>Kapittel II. Klassifisering og offentliggjøring</h2><article class="legalArticle" data-lovdata-URL="LTI/forskrift/2007-05-30-566/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Klassifisering i symbolgrupper</span></h3><article class="legalP" id="kapittel-2-paragraf-1-ledd-1">Serveringsvirksomhetene klassifiseres i en av fire symbolgrupper, avhengig av hvilke virkemidler Mattilsynet har funnet det nødvendig å benytte etter utført tilsyn:<ul class="defaultList"><li><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1"><img height="19" src="static/LTI/sf-20070530-0566-01-01.gif" width="19" /> 1: Det er ikke påvist brudd på regelverket.</article></article></li><li><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1"><img height="19" src="static/LTI/sf-20070530-0566-02-01.gif" width="19" /> 2: Det er påvist mindre vesentlige brudd på regelverket, og pekt på virksomhetens plikt til å etterleve regelverket.</article></article></li><li><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1"><img height="19" src="static/LTI/sf-20070530-0566-03-01.gif" width="19" /> 3: Det er påvist brudd på regelverket, og gitt forhåndsvarsel eller fattet vedtak med pålegg om retting.</article></article></li><li><article class="listArticle" id="kapittel-2-paragraf-1-ledd-1-punkt-4"><article class="legalP" id="kapittel-2-paragraf-1-ledd-1-punkt-4-ledd-1"><img height="19" src="static/LTI/sf-20070530-0566-04-01.gif" width="19" /> 4: Det er påvist vesentlige eller gjentatte brudd på regelverket, og gitt forhåndsvarsel eller fattet vedtak om forbud mot omsetning, pålegg om tilbaketrekning eller destruksjon, stenging, virksomhetskarantene eller tvangsmulkt, eller virksomheten er politianmeldt.</article></article></li></ul></article></article><article class="legalArticle" data-lovdata-URL="LTI/forskrift/2007-05-30-566/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Offentliggjøring i serveringsvirksomheten</span></h3><article class="legalP" id="kapittel-2-paragraf-2-ledd-1">Virksomheten skal henge opp tilsynsrapporten straks den er mottatt.</article><article class="legalP" id="kapittel-2-paragraf-2-ledd-2">Hele tilsynsrapporten skal henges opp i umiddelbar nærhet av inngangspartiet på et sted som er lett tilgjengelig og godt synlig for sluttforbrukeren.</article><article class="legalP" id="kapittel-2-paragraf-2-ledd-3">Virksomheten skal ikke foreta endringer i eller gjøre tilføyelser til tilsynsrapporten.</article><article class="legalP" id="kapittel-2-paragraf-2-ledd-4">Dersom tilsynsrapporten skades eller blir tatt bort fra virksomheten, skal virksomheten uten opphold be Mattilsynet om en kopi av den siste tilsynsrapporten.</article><article class="legalP" id="kapittel-2-paragraf-2-ledd-5">Ved skifte av eier eller ansvarlig for virksomheten skal tilsynsrapporten fra sist utførte tilsyn før overdragelsen bli hengende i virksomheten inntil det foreligger ny tilsynsrapport.</article><article class="legalP" id="kapittel-2-paragraf-2-ledd-6">Klage gir ikke oppsettende virkning på plikten til å henge opp tilsynsrapporten.</article></article><article class="legalArticle" data-lovdata-URL="LTI/forskrift/2007-05-30-566/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Offentliggjøring på internett</span></h3><article class="legalP" id="kapittel-2-paragraf-3-ledd-1">Mattilsynet offentliggjør tilsynsrapporten på sine internettsider med navn og adresse på serveringsvirksomheten tre dager etter at tilsynsrapporten er sendt til virksomheten.</article><article class="legalP" id="kapittel-2-paragraf-3-ledd-2">Virksomheten kan kreve at Mattilsynet skal offentliggjøre dens skriftlige svar til en tilsynsrapport på sine internettsider på samme sted som tilsynsrapporten.</article></article><article class="legalArticle" data-lovdata-URL="LTI/forskrift/2007-05-30-566/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Oppfølgingsinspeksjon</span></h3><article class="legalP" id="kapittel-2-paragraf-4-ledd-1">Virksomhet som har blitt klassifisert i symbolgruppe 3 eller 4, kan kreve en oppfølgingsinspeksjon fra Mattilsynet. Kravet kan fremmes når som helst etter at forhåndsvarsel eller vedtak med pålegg om retting er etterkommet.</article><article class="legalP" id="kapittel-2-paragraf-4-ledd-2">Mattilsynet skal gjennomføre inspeksjon innen 5 virkedager etter at kravet er mottatt.</article><article class="legalP" id="kapittel-2-paragraf-4-ledd-3">Dersom Mattilsynet ikke overholder denne fristen, kan gjeldende tilsynsrapport tas ned i virksomheten, og Mattilsynet skal fjerne den fra sine internettsider.</article></article><article class="legalArticle" data-lovdata-URL="LTI/forskrift/2007-05-30-566/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Inspeksjon ved skifte av eier eller ansvarlig</span></h3><article class="legalP" id="kapittel-2-paragraf-5-ledd-1">Ved skifte av eier eller ansvarlig kan virksomheten kreve inspeksjon uavhengig av klassifiseringen i gjeldende tilsynsrapport.</article><article class="legalP" id="kapittel-2-paragraf-5-ledd-2">Mattilsynet skal gjennomføre inspeksjon innen 5 virkedager etter at kravet er mottatt.</article><article class="legalP" id="kapittel-2-paragraf-5-ledd-3">Dersom Mattilsynet ikke overholder denne fristen, kan gjeldende tilsynsrapport tas ned i virksomheten, og Mattilsynet skal fjerne den fra sine internettsider.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2007-05-30-566/KAPITTEL_3"><h2>Kapittel III. Administrative bestemmelser</h2><article class="legalArticle" data-lovdata-URL="LTI/forskrift/2007-05-30-566/§9" data-name="§9" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Tilsyn og vedtak</span></h3><article class="legalP" id="kapittel-3-paragraf-1-ledd-1">Mattilsynet fører tilsyn og fatter nødvendige vedtak for å gjennomføre bestemmelsene gitt i denne forskrift i samsvar med matloven kapittel V.</article><article class="legalP" id="kapittel-3-paragraf-1-ledd-2">Forsettlig eller uaktsom overtredelse av bestemmelsene straffes etter matlovens § 28.</article></article><article class="legalArticle" data-lovdata-URL="LTI/forskrift/2007-05-30-566/§10" data-name="§10" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse og virketid</span></h3><article class="legalP" id="kapittel-3-paragraf-2-ledd-1">Denne forskriften trer i kraft 1. juni 2007, og skal gjelde i den tiden Mattilsynet gjennomfører et avgrenset pilotprosjekt.</article></article></section></main></body></html>