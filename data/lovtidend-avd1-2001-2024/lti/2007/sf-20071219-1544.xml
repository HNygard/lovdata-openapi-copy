<!DOCTYPE html><html lang="no"><head><title>Forskrift om fastsetting av forskudd på skatt</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-12-19-1544</dd><dt class="dokid">DokumentID</dt><dd class="dokid">LTI/forskrift/2007-12-19-1544</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 13 s 1902</dd><dt class="dateInForce">I kraft fra</dt><dd class="dateInForce">2008-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1956-11-20-9827</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1952-11-21-2/§8</li><li>lov/1952-11-21-2/§56</li><li>forskrift/1958-03-13-1</li></ul></dd><dt class="dateOfPublication">Kunngjort</dt><dd class="dateOfPublication">2007-12-21 15:45</dd><dt class="journalNumber">Journalnummer</dt><dd class="journalNumber">2007-1253</dd><dt class="titleShort">Korttittel</dt><dd class="titleShort">Forskrift om fastsetting av forskudd på skatt</dd><dt class="title">Tittel</dt><dd class="title">Forskrift om fastsetting av forskudd på skatt</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Skattedirektoratet 19. desember 2007 med hjemmel i lov 21. november 1952 nr. 2 om betaling og innkreving av skatt § 8 og § 56, jf. delegeringsvedtak 13. mars 1958 nr. 1.</dd><dt class="refid">RefID</dt><dd class="refid">forskrift/2007-12-19-1544</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fastsetting av forskudd på skatt<ul class="tocSubUl"><li>I<ul class="tocSubUl"><li>§ 1. Virkeområdet for reglene mv.</li></ul></li><li>A. Generelt om skattekort<ul class="tocSubUl"><li>§ 2. Skattekort</li><li>§ 3. Skattekorttyper</li><li>§ 4. Utsending av skattekort</li></ul></li><li>B. Tabellkort og prosentkort<ul class="tocSubUl"><li>§ 5. Tabellkort</li><li>§ 6. Prosentkort</li><li>§ 7. Særlig om kombinasjon av prosentkort og forskuddsskatt</li></ul></li><li>C. Fastsetting av forskudd for ektefeller<ul class="tocSubUl"><li>§ 8. Spesielt om fordeling av forskudd for ektefeller som blir helt eller delvis lignet under ett</li></ul></li><li>D. Fritak for forskuddstrekk<ul class="tocSubUl"><li>§ 9. Frikort</li><li>§ 10. Fribeløpskort</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-12-19-1544" id="dokument"><h1>Forskrift om fastsetting av forskudd på skatt</h1><section class="section" data-name="kapI" id="kapittel-1" data-lovdata-URL="LTI/forskrift/2007-12-19-1544/KAPITTEL_1"><h2 data-text-align="center">I</h2><article class="legalArticle" data-lovdata-URL="LTI/forskrift/2007-12-19-1544/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområdet for reglene mv.</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Disse reglene gjelder for fastsetting av forskuddstrekk og forskuddsskatt etter skattebetalingsloven 21. november 1952 nr. 2 med seinere endringer.</article><article class="numberedLegalP" data-numerator="2" id="kapittel-1-paragraf-1-nummer-2">(2) Med lønnsinntekt menes det i disse reglene lønn og andre godtgjørelser og ytelser som det skal foretas forskuddstrekk i.</article></article></section><section class="section" data-name="kapA" id="kapittel-2" data-lovdata-URL="LTI/forskrift/2007-12-19-1544/KAPITTEL_2"><h2>A. Generelt om skattekort</h2><article class="legalArticle" data-lovdata-URL="LTI/forskrift/2007-12-19-1544/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Skattekort</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Før inntektsårets begynnelse skal skattekontoret skrive ut skattekort som angir forskuddstrekkets størrelse og hvordan forskuddstrekk skal gjennomføres, for alle skattytere som må forutsettes å få trekkpliktig inntekt av betydning. Skattekontoret kan når som helst i løpet av inntektsåret skrive ut nytt skattekort når det er gjort feil ved utskrivingen, eller når andre særlige grunner gjør det urimelig å ikke skrive ut nytt skattekort.</article><article class="numberedLegalP" data-numerator="2" id="kapittel-2-paragraf-1-nummer-2">(2) Skattekontoret kan kreve at skattekort som kontoret har skrevet ut, skal leveres tilbake.</article><article class="numberedLegalP" data-numerator="3" id="kapittel-2-paragraf-1-nummer-3">(3) Trekktabeller og skjema for skattekort fastsettes av Skattedirektoratet.</article></article><article class="legalArticle" data-lovdata-URL="LTI/forskrift/2007-12-19-1544/§3" data-name="§3" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Skattekorttyper</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Skjema for skattekort består av tre deler. Del 1 og Del 2 gjelder hver for seg som skattekort. Del 3 er en opplysningsdel som bl.a. kan inneholde opplysning om utskrevet forskuddsskatt.</article><article class="numberedLegalP" data-numerator="2" id="kapittel-2-paragraf-2-nummer-2">(2) Det er fire typer skattekort:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-2-nummer-2-punkt-1"><article class="legalP" id="kapittel-2-paragraf-2-nummer-2-punkt-1-ledd-1">Tabellkort som viser hvilken tabell det skal trekkes etter og hvilken prosentsats som skal brukes ved forskuddstrekk i ytelser som det ikke kan trekkes i etter tabell. Del 2 av tabellkortet gjelder som prosentkort.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-2-nummer-2-punkt-2"><article class="legalP" id="kapittel-2-paragraf-2-nummer-2-punkt-2-ledd-1">Prosentkort som viser hvilken prosentsats det skal trekkes etter.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-2-nummer-2-punkt-3"><article class="legalP" id="kapittel-2-paragraf-2-nummer-2-punkt-3-ledd-1">Frikort som bekrefter at skattyteren er fritatt for forskuddstrekk hele året eller i en bestemt del av året.</article></article></li><li data-li-identifier="d)" data-name="d)"><article class="listArticle" id="kapittel-2-paragraf-2-nummer-2-punkt-4"><article class="legalP" id="kapittel-2-paragraf-2-nummer-2-punkt-4-ledd-1">Fribeløpskort (frikort med beløpsgrense) som bekrefter at skattyteren er fritatt for forskuddstrekk inntil fastsatt beløpsgrense.</article></article></li></ul></article></article><article class="legalArticle" data-lovdata-URL="LTI/forskrift/2007-12-19-1544/§4" data-name="§4" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Utsending av skattekort</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Skattekort skal sendes til skattyteren før inntektsårets begynnelse, jf. § 2.</article><article class="numberedLegalP" data-numerator="2" id="kapittel-2-paragraf-3-nummer-2">(2) Ved utskriving av nytt skattekort i løpet av inntektsåret skal skattekortet sendes til skattyteren så snart som mulig.</article><article class="numberedLegalP" data-numerator="3" id="kapittel-2-paragraf-3-nummer-3">(3) Når det er grunn til det, kan skattekortet sendes direkte til skattyters arbeidsgiver med melding til skattyteren om hvem det er sendt til og hva slags skattekort det er. Samtidig kan det bestemmes at kortet ikke må utleveres til skattyteren.</article><article class="numberedLegalP" data-numerator="4" id="kapittel-2-paragraf-3-nummer-4">(4) Skatteoppkreveren skal gis melding om utskriving og endring av skattekort og forskuddsskatt. Skatteoppkreveren skal også gis melding om påbud som nevnt i tredje ledd siste punktum.</article></article></section><section class="section" data-name="kapB" id="kapittel-3" data-lovdata-URL="LTI/forskrift/2007-12-19-1544/KAPITTEL_3"><h2>B. Tabellkort og prosentkort</h2><article class="legalArticle" data-lovdata-URL="LTI/forskrift/2007-12-19-1544/§5" data-name="§5" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Tabellkort</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Tabellkort skal skrives ut til alle skattytere med unntak for skattytere som får utskrevet prosentkort, frikort eller fribeløpskort. Tabellkortet er ment for bruk hos hovedarbeidsgiveren.</article><article class="numberedLegalP" data-numerator="2" id="kapittel-3-paragraf-1-nummer-2">(2) Trekkprosenten for bruk hos hovedarbeidsgiver i inntekt som det ikke kan trekkes i etter tabell, jf. forskrift 14. september 1956 nr. 9866 om gjennomføring av forskuddstrekk § 10, § 11 og § 12, eller for bruk hos biarbeidsgivere, fastsettes slik at prosenttrekket svarer til forventet skatt og trygdeavgift av annen trekkpliktig inntekt på toppen av den inntekten som det blir trukket i etter tabell. Foreligger ikke opplysninger om skattyters forventede skatt og trygdeavgift og trekkpliktige inntekt, fastsettes trekkprosenten i samsvar med satsene i skattebetalingsloven § 10 nr. 1.</article></article><article class="legalArticle" data-lovdata-URL="LTI/forskrift/2007-12-19-1544/§6" data-name="§6" id="kapittel-3-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Prosentkort</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Prosentkort skal skrives ut når skattyteren har slike inntekts- og formuesforhold at prosenttrekk vil gi vesentlig bedre samsvar mellom forskudd og forventet utlignet skatt og trygdeavgift enn tabelltrekk. Det gjelder for eksempel når:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-2-nummer-1-punkt-1"><article class="legalP" id="kapittel-3-paragraf-2-nummer-1-punkt-1-ledd-1">Skattyteren har betydelig inntekt hos flere arbeidsgivere.</article></article></li><li data-li-identifier="b)" data-name="b)"><article class="listArticle" id="kapittel-3-paragraf-2-nummer-1-punkt-2"><article class="legalP" id="kapittel-3-paragraf-2-nummer-1-punkt-2-ledd-1">Det ikke er utarbeidet trekktabeller som i tilstrekkelig grad kan ta hensyn til summen av skattyters øvrige økonomiske forhold. Forhold som alene eller sammen kan føre til at det skal utskrives prosentkort, kan være: <ul class="defaultList"><li data-li-identifier="-" data-name="-"><article class="listArticle" id="kapittel-3-paragraf-2-nummer-1-punkt-2-ledd-1-punkt-1"><article class="legalP" id="kapittel-3-paragraf-2-nummer-1-punkt-2-ledd-1-punkt-1-ledd-1">betydelige fradrag i alminnelig inntekt</article></article></li><li data-li-identifier="-" data-name="-"><article class="listArticle" id="kapittel-3-paragraf-2-nummer-1-punkt-2-ledd-1-punkt-2"><article class="legalP" id="kapittel-3-paragraf-2-nummer-1-punkt-2-ledd-1-punkt-2-ledd-1">betydelige skattepliktige, men ikke trekkpliktige inntekter</article></article></li><li data-li-identifier="-" data-name="-"><article class="listArticle" id="kapittel-3-paragraf-2-nummer-1-punkt-2-ledd-1-punkt-3"><article class="legalP" id="kapittel-3-paragraf-2-nummer-1-punkt-2-ledd-1-punkt-3-ledd-1">betydelig formue</article></article></li><li data-li-identifier="-" data-name="-"><article class="listArticle" id="kapittel-3-paragraf-2-nummer-1-punkt-2-ledd-1-punkt-4"><article class="legalP" id="kapittel-3-paragraf-2-nummer-1-punkt-2-ledd-1-punkt-4-ledd-1">skattebegrensning etter skatteloven § 17-1</article></article></li><li data-li-identifier="-" data-name="-"><article class="listArticle" id="kapittel-3-paragraf-2-nummer-1-punkt-2-ledd-1-punkt-5"><article class="legalP" id="kapittel-3-paragraf-2-nummer-1-punkt-2-ledd-1-punkt-5-ledd-1">ligning av ektefeller under ett etter skatteloven § 2-10, jf. § 2-13 første ledd.</article></article></li></ul></article></article></li><li data-li-identifier="c)" data-name="c)"><article class="listArticle" id="kapittel-3-paragraf-2-nummer-1-punkt-3"><article class="legalP" id="kapittel-3-paragraf-2-nummer-1-punkt-3-ledd-1">Skattyter i inntektsåret i lang tid vil bli uten trekkpliktig inntekt av betydning.</article></article></li><li data-li-identifier="d)" data-name="d)"><article class="listArticle" id="kapittel-3-paragraf-2-nummer-1-punkt-4"><article class="legalP" id="kapittel-3-paragraf-2-nummer-1-punkt-4-ledd-1">Skattyter i inntektsåret vil få trekkpliktig inntekt av betydning som deltaker i fiske eller fangstvirksomhet, herunder hvalfangst (hyre, lott, prosenter).</article></article></li><li data-li-identifier="e)" data-name="e)"><article class="listArticle" id="kapittel-3-paragraf-2-nummer-1-punkt-5"><article class="legalP" id="kapittel-3-paragraf-2-nummer-1-punkt-5-ledd-1">Skattytere omfattet av § 7.</article></article></li></ul></article><article class="numberedLegalP" data-numerator="2" id="kapittel-3-paragraf-2-nummer-2">(2) For barn som skal lignes under ett med foreldrene, jf. skatteloven § 2-14 første ledd, og som antas å få trekkpliktig inntekt høyere enn beløpsgrensen i fribeløpskortet skal det utskrives prosentkort. Prosentsatsen fastsettes slik at forskuddstrekket svarer til skatten av barnets inntekt beregnet på toppen av foreldrenes inntekt.</article><article class="numberedLegalP" data-numerator="3" id="kapittel-3-paragraf-2-nummer-3">(3) Også i andre tilfeller kan det skrives ut prosentkort når ligningsmyndighetene på grunn av særlige forhold anser det lite tjenlig å skrive ut tabellkort.</article><article class="numberedLegalP" data-numerator="4" id="kapittel-3-paragraf-2-nummer-4">(4) Prosentsatsen på skattekortet skal fastsettes uten desimaler.</article></article><article class="legalArticle" data-lovdata-URL="LTI/forskrift/2007-12-19-1544/§7" data-name="§7" id="kapittel-3-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Særlig om kombinasjon av prosentkort og forskuddsskatt</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) For skattyter med både trekkpliktig inntekt og annen inntekt eller formue, kan det skrives ut forskuddstrekk etter skattebetalingsloven § 7 nr. 2 og forskuddsskatt etter skattebetalingsloven § 14 nr. 1.</article><article class="numberedLegalP" data-numerator="2" id="kapittel-3-paragraf-3-nummer-2">(2) For skattytere som nevnt i første ledd, skal det som hovedregel velges prosentkort. Når ikke særlige forhold gjør seg gjeldende, skal trekkprosenten i skattekortet fastsettes slik at forskuddstrekket tilsvarer den skatten som etter en forholdsmessig fordeling vil falle på den trekkpliktige inntekten.</article></article></section><section class="section" data-name="kapC" id="kapittel-4" data-lovdata-URL="LTI/forskrift/2007-12-19-1544/KAPITTEL_4"><h2>C. Fastsetting av forskudd for ektefeller</h2><article class="legalArticle" data-lovdata-URL="LTI/forskrift/2007-12-19-1544/§8" data-name="§8" id="kapittel-4-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Spesielt om fordeling av forskudd for ektefeller som blir helt eller delvis lignet under ett</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) For ektefeller som skal lignes under ett, jf. skatteloven § 2-10, og får samlet skatt fordelt etter skatteloven § 2-13, settes forskuddet til det beløpet som ventes å falle på hver av dem.</article><article class="numberedLegalP" data-numerator="2" id="kapittel-4-paragraf-1-nummer-2">(2) For ektefeller som ventes å bli lignet særskilt, jf. skatteloven § 2-11, legges andel formuesskatt fordelt etter skatteloven § 2-13 annet ledd bokstav c sammen med skatt av inntekt som skal lignes særskilt.</article></article></section><section class="section" data-name="kapD" id="kapittel-5" data-lovdata-URL="LTI/forskrift/2007-12-19-1544/KAPITTEL_5"><h2>D. Fritak for forskuddstrekk</h2><article class="legalArticle" data-lovdata-URL="LTI/forskrift/2007-12-19-1544/§9" data-name="§9" id="kapittel-5-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Frikort</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) Frikort kan skrives ut for skattyter som fritas for forskuddstrekk.</article><article class="numberedLegalP" data-numerator="2" id="kapittel-5-paragraf-1-nummer-2">(2) Har arbeidsgiveren mottatt eller fått fremlagt frikort, skal det ikke foretas forskuddstrekk i fritaksperioden. Dette gjelder selv om arbeidsgiveren tidligere har mottatt eller fått fremlagt tabellkort eller prosentkort for skattyteren for samme inntektsår.</article></article><article class="legalArticle" data-lovdata-URL="LTI/forskrift/2007-12-19-1544/§10" data-name="§10" id="kapittel-5-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Fribeløpskort</span></h3><article class="numberedLegalP" data-numerator="1" id="kapittel-5-paragraf-2-nummer-1">(1) Fribeløpskort skrives ut for skattyter som ikke ventes å få så høy inntekt at vedkommende vil bli ilignet skatt og trygdeavgift.</article><article class="numberedLegalP" data-numerator="2" id="kapittel-5-paragraf-2-nummer-2">(2) Beløpsgrensen settes slik at inntekt opp til beløpsgrensen ikke medfører restskatt som skal kreves inn.</article><article class="numberedLegalP" data-numerator="3" id="kapittel-5-paragraf-2-nummer-3">(3) For barn som lignes sammen med foreldrene, jf. skatteloven § 2-14 første ledd, kan Skattedirektoratet fastsette beløpsgrensen.</article><article class="numberedLegalP" data-numerator="4" id="kapittel-5-paragraf-2-nummer-4">(4) Fribeløpskort kan også skrives ut til skattytere som ventes å bli lignet under ett med ektefellen etter skatteloven § 2-10 med fordeling av skatten etter skatteloven § 2-13. Beløpsgrensen fastsettes individuelt etter reglene i annet ledd.</article><article class="numberedLegalP" data-numerator="5" id="kapittel-5-paragraf-2-nummer-5">(5) Når skattyteren har fribeløpskort skal arbeidsgiveren føre all lønn og godtgjørelse som det ikke blir foretatt forskuddstrekk i, på fribeløpskortet inntil fastsatt beløpsgrense. Beløpene skal være påført fribeløpskortet før det utleveres.</article></article></section><section class="section" data-name="kapII" id="kapittel-6" data-lovdata-URL="LTI/forskrift/2007-12-19-1544/KAPITTEL_6"><h2 data-text-align="center">II</h2><article class="legalP" id="kapittel-6-ledd-1">Forskriften trer i kraft med virkning fra 1. januar 2008. Fra samme tidspunkt oppheves forskrift 20. november 1956 nr. 9827 om fastsetting av forskudd på skatt.</article></section></main></body></html>