<!DOCTYPE html><html lang="no"><head><title>Lov om endringer i lov 19. juni 1969 nr. 66 om merverdiavgift</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2007-12-14-100</dd><dt class="dokid">DokumentID</dt><dd class="dokid">LTI/lov/2007-12-14-100</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 12 s 1610</dd><dt class="dateInForce">I kraft fra</dt><dd class="dateInForce">2007-12-14, 2008-01-01</dd><dt class="changesToDocuments">Endrer</dt><dd class="changesToDocuments"><ul><li>lov/1969-06-19-66</li></ul></dd><dt class="dateOfPublication">Kunngjort</dt><dd class="dateOfPublication">2007-12-14 15:30</dd><dt class="journalNumber">Journalnummer</dt><dd class="journalNumber">2007-1064</dd><dt class="titleShort">Korttittel</dt><dd class="titleShort">Endringslov til merverdiavgiftsloven</dd><dt class="title">Tittel</dt><dd class="title">Lov om endringer i lov 19. juni 1969 nr. 66 om merverdiavgift</dd><dt class="miscInformation">Annet om dokumentet</dt><dd class="miscInformation">Ot.prp.nr.1 (2007–2008), Innst.O.nr.1 (2007–2008) og Besl.O.nr.7 (2007–2008). Odels- og lagtingsvedtak hhv. 29. november og 6. desember 2007. Fremmet av Finansdepartementet.</dd><dt class="refid">RefID</dt><dd class="refid">lov/2007-12-14-100</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 19. juni 1969 nr. 66 om merverdiavgift<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2007-12-14-100" id="dokument"><h1>Lov om endringer i lov 19. juni 1969 nr. 66 om merverdiavgift</h1><article class="legalP" id="ledd-1">I lov 19. juni 1969 nr. 66 om merverdiavgift gjøres følgende endringer:</article><section class="section" data-name="kapI" id="kapittel-1" data-lovdata-URL="LTI/lov/2007-12-14-100/KAPITTEL_1"><h2 data-text-align="center">I</h2><article class="defaultP">§ 46 første ledd tredje punktum skal lyde:</article><article class="legalP" id="kapittel-1-ledd-1">Det samme gjelder den som er pålagt bokføringsplikt etter bokføringsloven § 2 tredje ledd.</article> <article class="defaultP" margin-top="true">§ 46 annet ledd annet punktum skal lyde:</article><article class="legalP" id="kapittel-1-ledd-2">Det samme gjelder den som er pålagt bokføringsplikt etter bokføringsloven § 2 tredje ledd.</article> <article class="defaultP" margin-top="true">Ny § 46 a skal lyde:</article><article class="legalP" id="kapittel-1-ledd-3">Avgiftsmyndighetene kan pålegge bokføringspliktige som plikter å sende oppgave over omsetning mv. etter denne lov eller i henhold til bestemmelser gitt med hjemmel i denne lov, å oppfylle sin plikt til å innrette bokføringen, spesifikasjonen, dokumentasjonen og oppbevaringen av regnskapsopplysninger i samsvar med regler gitt i eller i medhold av lov 19. november 2004 nr. 73 om bokføring. Bokføringspålegg rettes til styret i selskap, samvirkeforetak, forening, innretning eller organisasjon og sendes hvert medlem. Det skal fastsettes en frist for oppfyllelse. Fristen skal være minimum fire uker og ikke lengre enn ett år.</article> <article class="defaultP" margin-top="true">§ 52 annet ledd skal lyde:</article><article class="legalP" id="kapittel-1-ledd-4">Avgiftsmyndighetene kan ilegge den som ikke har etterkommet bokføringspålegg etter § 46 a innen den fastsatte fristen, en daglig løpende tvangsmulkt frem til utbedring skjer. Tvangsmulkten skal normalt utgjøre ett rettsgebyr per dag, jf. lov 17. desember 1982 nr. 86 om rettsgebyr § 1 annet ledd. I særlige tilfeller kan tvangsmulkten settes lavere eller høyere, men oppad begrenset til 10 rettsgebyr per dag. Samlet tvangsmulkt kan ikke overstige en million kroner.</article> <article class="defaultP" margin-top="true">§ 52 annet ledd blir tredje ledd og skal lyde:</article><article class="legalP" id="kapittel-1-ledd-5">Pålegg til selskap, samvirkeforetak, forening, innretning eller organisasjon rettes til styret og sendes hvert medlem i rekommandert brev. Tvangsmulkten kan inndrives så vel hos medlemmene av styret som hos selskapet, samvirkeforetaket, foreningen, innretningen eller organisasjonen.</article> <article class="defaultP" margin-top="true">Merverdiavgiftsloven § 54 annet og tredje ledd oppheves. Merverdiavgiftsloven § 54 fjerde ledd blir annet ledd.</article></section><section class="section" data-name="kapII" id="kapittel-2" data-lovdata-URL="LTI/lov/2007-12-14-100/KAPITTEL_2"><h2 data-text-align="center">II</h2><article class="defaultP">§ 5 a annet ledd nr. 2 skal lyde:</article><article class="legalP" id="kapittel-2-ledd-1">omsetning av romutleie i hotellvirksomhet og lignende virksomhet, utleie av fast eiendom til camping samt utleie av hytter, ferieleiligheter og annen fritidseiendom,</article> <article class="defaultP" margin-top="true">§ 5 a tredje ledd skal lyde:</article><article class="legalP" id="kapittel-2-ledd-2">Tjenester som nevnt i annet ledd nr. 2 omfatter ytelser som etter sin art er unntatt fra loven når ytelsen utgjør et naturlig ledd i hovedytelsen og det ikke kreves særskilt vederlag for ytelsen.</article> <article class="defaultP" margin-top="true">§ 5 b første ledd nr. 10 oppheves.</article> <article class="defaultP" margin-top="true">§ 11 tredje ledd skal lyde:</article><article class="legalP" id="kapittel-2-ledd-3">Statlige enheter anses ikke avgiftspliktige når de omsetter tjenester til andre statlige enheter. Det er et vilkår at leverandøren ikke driver økonomisk aktivitet. Unntaket omfatter også omsetning av varer som leveres som naturlig ledd i ytelsen av tjenesten.</article> <article class="defaultP" margin-top="true">Nåværende tredje ledd blir nytt fjerde ledd.</article> <article class="defaultP" margin-top="true">§ 14 annet ledd nr. 2 skal lyde:</article><article class="legalP" id="kapittel-2-ledd-4">Ved arbeid på, drift eller innleie av fast eiendom som skal dekke boligbehov, fritids-, ferie- eller andre velferdsbehov, herunder løsøre og utstyr til slike eiendommer. Avgiftsplikten etter denne bestemmelse gjelder ikke oppføring og vedlikehold av bedriftskantiner.</article></section><section class="section" data-name="kapIII" id="kapittel-3" data-lovdata-URL="LTI/lov/2007-12-14-100/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene under I trer i kraft straks.</article><article class="legalP" id="kapittel-3-ledd-2">Endringene under II trer i kraft 1. januar 2008.</article></section></main></body></html>