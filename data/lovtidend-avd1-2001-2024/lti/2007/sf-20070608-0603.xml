<!DOCTYPE html><html lang="no"><head><title>Forskrift om kontroll med Salmonella i fjørfe, fjørfefôr, fjørfekjøtt og egg</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-06-08-603</dd><dt class="dokid">DokumentID</dt><dd class="dokid">LTI/forskrift/2007-06-08-603</dd><dt class="ministry">Departement</dt><dd class="ministry"><ul><li>Landbruks- og matdepartementet</li><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 6 s 867</dd><dt class="dateInForce">I kraft fra</dt><dd class="dateInForce">2007-06-08</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-05-09-489</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§5</li><li>lov/2003-12-19-124/§6</li><li>lov/2003-12-19-124/§7</li><li>lov/2003-12-19-124/§12</li><li>lov/2003-12-19-124/§13</li><li>lov/2003-12-19-124/§14</li><li>lov/2003-12-19-124/§15</li><li>lov/2003-12-19-124/§16</li><li>lov/2003-12-19-124/§17</li><li>lov/2003-12-19-124/§19</li><li>lov/2003-12-19-124/§22</li><li>lov/2003-12-19-124/§23</li><li>lov/2003-12-19-124/§24</li><li>lov/2003-12-19-124/§25</li><li>lov/2003-12-19-124/§26</li><li>lov/2003-12-19-124/§28</li><li>lov/2003-12-19-124/§29</li><li>lov/2003-12-19-124/§33</li><li>forskrift/2003-12-19-1790</li><li>forskrift/2005-12-23-1703/§1</li></ul></dd><dt class="dateOfPublication">Kunngjort</dt><dd class="dateOfPublication">2007-06-15</dd><dt class="journalNumber">Journalnummer</dt><dd class="journalNumber">2007-0501</dd><dt class="titleShort">Korttittel</dt><dd class="titleShort">Forskrift om kontroll med Salmonella i fjørfe</dd><dt class="title">Tittel</dt><dd class="title">Forskrift om kontroll med Salmonella i fjørfe, fjørfefôr, fjørfekjøtt og egg</dd><dt class="miscInformation">Annet om dokumentet</dt><dd class="miscInformation">Fastsatt av Helse- og omsorgsdepartementet og Landbruks- og matdepartementet 8. juni 2007 med hjemmel i lov 19. desember 2003 nr. 124 om matproduksjon og mattrygghet mv. (matloven) § 5, § 6, § 7, § 12, § 13, § 14, § 15, § 16, § 17, § 19, § 22, § 23, § 24, § 25, § 26, § 28, § 29 og § 33, jf. delegeringsvedtak 19. desember 2003 nr. 1790 og forskrift 23. desember 2005 nr. 1703 om gjennomføring av forordning (EF) nr. 2160/2003 av 17. november 2003 om kontroll av salmonella og visse andre matbårne zoonotiske smittestoff § 1.</dd><dt class="refid">RefID</dt><dd class="refid">forskrift/2007-06-08-603</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kontroll med Salmonella i fjørfe, fjørfefôr, fjørfekjøtt og egg<ul class="tocSubUl"><li>Kapittel I. Formål, virkeområde og definisjoner<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li></ul></li><li>Kapittel II. Generelle bestemmelser<ul class="tocSubUl"><li>§ 4. Generelle plikter for virksomhet</li><li>§ 5. Informasjonsplikt</li><li>§ 6. Opplysninger til husdyrregisteret om hold av levende fjørfe</li></ul></li><li>Kapittel III. Bestemmelser om prøvetaking<ul class="tocSubUl"><li>§ 7. Krav til prøvetaking, oppbevaring og transport av prøver til laboratoriet</li><li>§ 8. Avlsfjørfe</li><li>§ 9. Slaktefjørfe</li><li>§ 10. Egg til konsum</li><li>§ 11. Fjørfefôr</li></ul></li><li>Kapittel IV. Tiltak<ul class="tocSubUl"><li>§ 12. Plikt til å iverksette tiltak</li><li>§ 13. Forbud mot vaksinasjon og bruk av antibakterielle midler som tiltak</li><li>§ 14. Tiltak i flokker</li><li>§ 15. Tiltak i rugerier</li><li>§ 16. Tiltak i eggpakkerier</li><li>§ 17. Tiltak i slakterier ved mistanke om eller påvist Salmonella hos dyr som skal slaktes</li></ul></li><li>Kapittel V. Bestemmelser om laboratorier<ul class="tocSubUl"><li>§ 18. Nasjonalt referanselaboratorium</li><li>§ 19. Behandling av prøver og referansemetoder for bruk i laboratorier og nasjonalt referanselaboratorium</li><li>§ 20. Innsending av isolater m.m.</li><li>§ 21. Overgangsordning for offisielle laboratorier</li></ul></li><li>Kapittel VI. Avsluttende bestemmelser<ul class="tocSubUl"><li>§ 22. Tilsyn og vedtak</li><li>§ 23. Dispensasjon</li><li>§ 24. Dekning av kostnader</li><li>§ 25. Straff</li><li>§ 26. Ikrafttredelse</li></ul></li><li>Vedlegg 1 – Prøver av flokker av avlsfjørfe</li><li>Vedlegg 2 – Prøver av flokker av slaktefjørfe</li><li>Vedlegg 3 – Prøver av flokker av eggproduserende fjørfe</li><li>Vedlegg 4 – Prøvetaking og transport av prøver til laboratoriet m.m.<ul class="tocSubUl"><li>Prøvetaking:</li><li>Detaljer om oppbevaring og transport av prøver:</li></ul></li><li>Vedlegg 5 – Krav til behandling av prøver<ul class="tocSubUl"><li>Forbehandling av mottatte prøver på laboratoriet:</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2007-06-08-603" id="dokument"><h1>Forskrift om kontroll med Salmonella i fjørfe, fjørfefôr, fjørfekjøtt og egg</h1><section class="section" data-name="kapI" id="kapittel-1" data-lovdata-URL="LTI/forskrift/2007-06-08-603/KAPITTEL_1"><h2>Kapittel I. Formål, virkeområde og definisjoner</h2><article class="legalArticle" data-lovdata-URL="LTI/forskrift/2007-06-08-603/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med denne forskriften er å kartlegge og kontrollere forekomsten av <i>Salmonella</i> i flokker av fjørfe, fjørfefôr, ferskt fjørfekjøtt og egg for å forebygge smitte til dyr og mennesker, samt spredning til miljøet.</article></article><article class="legalArticle" data-lovdata-URL="LTI/forskrift/2007-06-08-603/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften gir bestemmelser om kartlegging av og kontroll med <i>Salmonella</i> i virksomhet hvor fjørfe klekkes, holdes eller slaktes, i virksomhet som tilvirker fjørfefôr, samt i virksomhet som mottar, sorterer, pakker og distribuerer egg.</article><article class="legalP" id="kapittel-1-paragraf-2-ledd-2">Forskriften gjelder i tillegg for laboratorier som analyserer prøver tatt som ledd i kartleggingen og kontrollen.</article><article class="legalP" id="kapittel-1-paragraf-2-ledd-3">Forskriften gjelder ikke for:<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-2-ledd-3-punkt-1"><article class="legalP" id="kapittel-1-paragraf-2-ledd-3-punkt-1-ledd-1">virksomhet som holder fjørfe på hobbybasis der eventuelle produkter fra besetningen kun benyttes i egen husholdning,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-3-punkt-2"><article class="legalP" id="kapittel-1-paragraf-2-ledd-3-punkt-2-ledd-1">virksomhet som holder fjørfe for direkte levering av små mengder primærprodukter direkte til den endelige forbruker eller til lokal detaljist som igjen leverer direkte til den endelige forbruker,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-3-punkt-3"><article class="legalP" id="kapittel-1-paragraf-2-ledd-3-punkt-3-ledd-1">virksomhet for nedskjæring, pakking, kjøle- og fryselagring av ferskt fjørfekjøtt.</article></article></li></ul></article></article><article class="legalArticle" data-lovdata-URL="LTI/forskrift/2007-06-08-603/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">I denne forskrift menes med:</article> <article class="defaultP" margin-top="true"><i>Fjørfe</i>: høns, kalkuner, perlehøns, ender og gjess som oppdrettes eller holdes i fangenskap for produksjon av kjøtt eller egg samt avl av høns, kalkuner, ender og gjess for slik produksjon.</article> <article class="defaultP" margin-top="true"><i>Flokk:</i> alt fjørfe med samme helsestatus som holdes innen samme inngjerding eller i samme rom. For fjørfe holdt i hus, gjelder dette alle fugler som deler felles luftrom. For fjørfe som går ute, gjelder dette alle fugler innenfor den samme fysiske avgrensning.</article> <article class="defaultP" margin-top="true"><i>Nasjonalt referanselaboratorium:</i> laboratorium oppnevnt av Mattilsynet i henhold til forskrift 23. desember 2005 nr. 1703 om gjennomføring av forordning (EF) nr. 2160/2003 av 17. november 2003 om kontroll av salmonella og visse andre matbårne zoonotiske smittestoff, jf. forordningen artikkel 11(3).</article> <article class="defaultP" margin-top="true"><i>Nasjonalt Salmonella kontrollprogram</i>: program for kartlegging av og kontroll med <i>Salmonella</i> basert på forskrift 23. desember 2005 nr. 1703 om gjennomføring av forordning (EF) nr. 2160/2003 av 17. november 2003 om kontroll av salmonella og visse andre matbårne zoonotiske smittestoff.</article> <article class="defaultP" margin-top="true"><i>Offisielt laboratorium</i>: laboratorium godkjent av Mattilsynet for å utføre analyser i regi av nasjonalt <i>Salmonella</i> kontrollprogram.</article> <article class="defaultP" margin-top="true"><i>Positiv prøve</i>: prøve der <i>Salmonella</i> er påvist etter analyse ved en metode spesifisert i § 19, og bekreftet positiv av nasjonalt referanselaboratorium.</article> <article class="defaultP" margin-top="true"><i>Salmonella</i>: alle serovar av <i>Salmonella enterica.</i></article></article></section><section class="section" data-name="kapII" id="kapittel-2" data-lovdata-URL="LTI/forskrift/2007-06-08-603/KAPITTEL_2"><h2>Kapittel II. Generelle bestemmelser</h2><article class="legalArticle" data-lovdata-URL="LTI/forskrift/2007-06-08-603/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Generelle plikter for virksomhet</span></h3><article class="legalP" id="kapittel-2-paragraf-1-ledd-1">Det er forbudt for virksomhet som omfattes av denne forskriften, å ta inn levende fjørfe som ikke er undersøkt for <i>Salmonella</i> med negativt resultat eller som ikke stammer fra virksomhet som er omfattet av nasjonalt <i>Salmonella</i> kontrollprogram eller av tilsvarende kontrollprogram. Forbudet gjelder ikke for virksomhet som skal foreta sanitetsslakting.</article><article class="legalP" id="kapittel-2-paragraf-1-ledd-2">Det er forbudt for virksomhet som omfattes av denne forskriften, å ta inn egg som ikke stammer fra virksomhet som er omfattet av nasjonalt <i>Salmonella</i> kontrollprogram eller av tilsvarende kontrollprogram. Forbudet gjelder ikke for virksomhet som tar inn egg for produksjon av eggprodukt der produksjonsmetoden sikrer fjerning av <i>Salmonella</i>.</article><article class="legalP" id="kapittel-2-paragraf-1-ledd-3">Egg og avlivede fjørfe, som etter bestemmelsene i denne forskriften ikke skal gå til humant konsum, skal behandles i samsvar med forskrift 5. november 1999 nr. 1148 om transport og behandling av animalsk avfall.</article></article><article class="legalArticle" data-lovdata-URL="LTI/forskrift/2007-06-08-603/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Informasjonsplikt</span></h3><article class="legalP" id="kapittel-2-paragraf-2-ledd-1">Ved mistanke om eller påvist <i>Salmonella</i> har virksomheten plikt til å informere andre virksomheter som det er levert levende fjørfe, fjørfefôr, fjørfekjøtt eller egg til. Likeledes skal virksomheten informere virksomheter som det er mottatt levende fjørfe, fjørfefôr, fjørfekjøtt eller egg fra.</article></article><article class="legalArticle" data-lovdata-URL="LTI/forskrift/2007-06-08-603/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Opplysninger til husdyrregisteret om hold av levende fjørfe</span></h3><article class="legalP" id="kapittel-2-paragraf-3-ledd-1">Virksomhet der fjørfe holdes, plikter å gi opplysninger om fjørfeholdet til Mattilsynet, herunder opplysninger om virksomhetens adresse, produksjonsform og produksjonskapasitet, samt navn og adresse til driftsansvarlig for virksomheten.</article><article class="legalP" id="kapittel-2-paragraf-3-ledd-2">Endringer i opplysninger om hold av fjørfe og om opphør eller oppstart av hold av fjørfe skal meldes Mattilsynet innen én måned.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2007-06-08-603/KAPITTEL_3"><h2>Kapittel III. Bestemmelser om prøvetaking</h2><article class="legalArticle" data-lovdata-URL="LTI/forskrift/2007-06-08-603/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Krav til prøvetaking, oppbevaring og transport av prøver til laboratoriet</span></h3><article class="legalP" id="kapittel-3-paragraf-1-ledd-1">Krav til prøvetaking, oppbevaring og transport av prøver til laboratoriet fremgår av vedlegg 4.</article><article class="legalP" id="kapittel-3-paragraf-1-ledd-2">Prøvene skal sendes til offisielt laboratorium for undersøkelse. Sammen med prøvene skal det sendes opplysninger om dato og sted prøvene ble tatt, samt identifikasjon av flokken. Driftsansvarlig for virksomhet skal dessuten sende andre opplysninger om prøvene eller om flokken prøvene stammer fra, når nasjonalt referanselaboratorium eller Mattilsynet krever det.</article><article class="legalP" id="kapittel-3-paragraf-1-ledd-3">Dersom virksomhet er pålagt å ta prøve samtidig som Mattilsynet tar ut offisiell prøve i henhold til nasjonalt <i>Salmonella</i> kontrollprogram, kan prøve tatt av Mattilsynet erstatte virksomhetens prøve.</article></article><article class="legalArticle" data-lovdata-URL="LTI/forskrift/2007-06-08-603/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Avlsfjørfe</span></h3><article class="legalP" id="kapittel-3-paragraf-2-ledd-1">Den løpende kartleggingen av forekomsten av <i>Salmonella</i> hos avlsfjørfe og rugeegg skal skje ved uttak av prøver henhold til vedlegg 1.</article></article><article class="legalArticle" data-lovdata-URL="LTI/forskrift/2007-06-08-603/§9" data-name="§9" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Slaktefjørfe</span></h3><article class="legalP" id="kapittel-3-paragraf-3-ledd-1">Den løpende kartleggingen av forekomsten av <i>Salmonella</i> hos levende fjørfe som skal slaktes til humant konsum, skal skje ved uttak av prøver i henhold til vedlegg 2. Resultat av prøvene skal foreligge før dyrene sendes til slakt.</article></article><article class="legalArticle" data-lovdata-URL="LTI/forskrift/2007-06-08-603/§10" data-name="§10" id="kapittel-3-paragraf-4"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Egg til konsum</span></h3><article class="legalP" id="kapittel-3-paragraf-4-ledd-1">Den løpende kartleggingen av forekomsten av <i>Salmonella</i> i egg til konsum skal skje ved uttak av prøver hos eggproduserende fjørfe i henhold til vedlegg 3.</article></article><article class="legalArticle" data-lovdata-URL="LTI/forskrift/2007-06-08-603/§11" data-name="§11" id="kapittel-3-paragraf-5"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Fjørfefôr</span></h3><article class="legalP" id="kapittel-3-paragraf-5-ledd-1">Den løpende kartleggingen av forekomsten av <i>Salmonella</i> i fjørfefôr skal skje ved uttak av prøver i fôrvarevirksomhet i henhold til forskrift 7. november 2002 nr. 1290 om fôrvarer.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2007-06-08-603/KAPITTEL_4"><h2>Kapittel IV. Tiltak</h2><article class="legalArticle" data-lovdata-URL="LTI/forskrift/2007-06-08-603/§12" data-name="§12" id="kapittel-4-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Plikt til å iverksette tiltak</span></h3><article class="legalP" id="kapittel-4-paragraf-1-ledd-1">Ved mistanke om eller påvisning av <i>Salmonella</i> i en flokk av fjørfe eller i lokalet der flokken holdes og i rugeri, gjelder bestemmelsene for B-sykdom i forskrift 27. juni 2002 nr. 732 om bekjempelse av dyresjukdommer.</article></article><article class="legalArticle" data-lovdata-URL="LTI/forskrift/2007-06-08-603/§13" data-name="§13" id="kapittel-4-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Forbud mot vaksinasjon og bruk av antibakterielle midler som tiltak</span></h3><article class="legalP" id="kapittel-4-paragraf-2-ledd-1">Forbud mot vaksinasjon mot <i>Salmonella</i> og bruk av antibakterielle midler som tiltak følger av forskrift 11. mai 2007 nr. 539 om gjennomføring av forordning (EF) nr. 1091/2005 av 12. juli 2005 om implementering av forordning (EF) nr. 2160/2003 for så vidt angår krav vedrørende anvendelse av særlige bekjempelsesmetoder som ledd i de nasjonale Salmonella kontrollprogrammer og forskrift 20. desember 1999 nr. 1310 om vaksinasjon av husdyr, vilt, fisk og andre akvatiske dyr (vaksinasjonsforskriften) § 5.</article></article><article class="legalArticle" data-lovdata-URL="LTI/forskrift/2007-06-08-603/§14" data-name="§14" id="kapittel-4-paragraf-3"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Tiltak i flokker</span></h3><article class="legalP" id="kapittel-4-paragraf-3-ledd-1">Egg fra flokker der det er mistanke om eller påvist <i>Salmonella</i>, skal enten brukes til humant konsum etter behandling som sikrer fjerning av <i>Salmonella</i> eller behandles etter § 4 tredje ledd.</article><article class="legalP" id="kapittel-4-paragraf-3-ledd-2">Fjørfe fra flokker der det er mistanke om eller påvist <i>Salmonella</i>, skal enten slaktes og behandles etter § 17 eller avlives og behandles etter § 4 tredje ledd.</article></article><article class="legalArticle" data-lovdata-URL="LTI/forskrift/2007-06-08-603/§15" data-name="§15" id="kapittel-4-paragraf-4"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Tiltak i rugerier</span></h3><article class="legalP" id="kapittel-4-paragraf-4-ledd-1">Ved påvisning av <i>Salmonella</i> Enteritidis eller <i>Salmonella</i> Typhimurium i en flokk på rugeriet, eller ute i flokk som har levert egg til rugeriet, skal rugeegg og daggamle kyllinger fra flokken avlives og behandles etter § 4 tredje ledd.</article><article class="legalP" id="kapittel-4-paragraf-4-ledd-2">Ved påvisning av andre typer <i>Salmonella</i> enn <i>Salmonella</i> Enteritidis eller <i>Salmonella</i> Typhimurium i en flokk på rugeriet, eller ute i flokk som har levert egg til rugeriet, skal rugeegg fra flokken enten brukes til humant konsum etter behandling som sikrer fjerning av <i>Salmonella</i> eller behandles etter § 4 tredje ledd. Daggamle kyllinger fra flokken skal avlives og behandles etter § 4 tredje ledd.</article><article class="legalP" id="kapittel-4-paragraf-4-ledd-3">Ved påvisning av <i>Salmonella</i> skal alle kyllinger som har vært samtidig i klekkemaskinen, avlives og behandles etter § 4 tredje ledd. De besetningene som har mottatt slike kyllinger, skal betraktes som smittede besetninger.</article></article><article class="legalArticle" data-lovdata-URL="LTI/forskrift/2007-06-08-603/§16" data-name="§16" id="kapittel-4-paragraf-5"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Tiltak i eggpakkerier</span></h3><article class="legalP" id="kapittel-4-paragraf-5-ledd-1">Egg fra partier eller flokker der det er påvist <i>Salmonella</i>, skal enten brukes til humant konsum etter behandling som sikrer fjerning av <i>Salmonella</i> eller behandles etter § 4 tredje ledd.</article><article class="legalP" id="kapittel-4-paragraf-5-ledd-2">Egg fra partier eller flokker der det er mistanke om <i>Salmonella</i>, skal merkes og lagres adskilt fra øvrige egg i virksomheten til mistanken er avklart.</article></article><article class="legalArticle" data-lovdata-URL="LTI/forskrift/2007-06-08-603/§17" data-name="§17" id="kapittel-4-paragraf-6"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Tiltak i slakterier ved mistanke om eller påvist Salmonella hos dyr som skal slaktes</span></h3><article class="legalP" id="kapittel-4-paragraf-6-ledd-1">Slakting av fjørfe fra flokk der det er mistanke om eller bekreftet forekomst av <i>Salmonella</i>, skal først skje etter at Mattilsynet har gitt særskilt tillatelse.</article><article class="legalP" id="kapittel-4-paragraf-6-ledd-2">Slakt skal holdes tilbake inntil <i>Salmonella</i> undersøkelse er foretatt og resultatene foreligger.</article><article class="legalP" id="kapittel-4-paragraf-6-ledd-3">Ved påvisning av <i>Salmonella</i> skal hele partiet av fjørfeslakt enten brukes til humant konsum etter behandling som sikrer fjerning av <i>Salmonella</i> eller behandles etter § 4 tredje ledd.</article></article></section><section class="section" data-name="kapV" id="kapittel-5" data-lovdata-URL="LTI/forskrift/2007-06-08-603/KAPITTEL_5"><h2>Kapittel V. Bestemmelser om laboratorier</h2><article class="legalArticle" data-lovdata-URL="LTI/forskrift/2007-06-08-603/§18" data-name="§18" id="kapittel-5-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Nasjonalt referanselaboratorium</span></h3><article class="legalP" id="kapittel-5-paragraf-1-ledd-1">Nasjonalt referanselaboratorium i nasjonalt kontrollprogram for <i>Salmonella</i> i fjørfe, fjørfefôr, fjørfekjøtt og egg er Veterinærinstituttet.</article><article class="legalP" id="kapittel-5-paragraf-1-ledd-2">Oppgavene til nasjonalt referanselaboratorium framgår av forskrift 23. desember 2005 nr. 1703 om gjennomføring av forordning (EF) nr. 2160/2003 av 17. november 2003 om kontroll av salmonella og visse andre matbårne zoonotiske smittestoff, jf. forordningen artikkel 11 og 12.</article></article><article class="legalArticle" data-lovdata-URL="LTI/forskrift/2007-06-08-603/§19" data-name="§19" id="kapittel-5-paragraf-2"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Behandling av prøver og referansemetoder for bruk i laboratorier og nasjonalt referanselaboratorium</span></h3><article class="legalP" id="kapittel-5-paragraf-2-ledd-1">Prøver tatt ut i henhold til forskriftens vedlegg, skal oppbevares og forbehandles i henhold til vedlegg 5.</article><article class="legalP" id="kapittel-5-paragraf-2-ledd-2">For prøver tatt ut i henhold til vedlegg 1, 2 og 3 skal metode anbefalt av EUs referanselaboratorium i Bilthoven, Nederland, modifisert ISO 6579 (2002) Annex D, benyttes.</article><article class="legalP" id="kapittel-5-paragraf-2-ledd-3">Alternative analysemetoder kan likevel benyttes dersom:<ul class="defaultList"><li data-li-identifier="-" data-name="-"><article class="listArticle" id="kapittel-5-paragraf-2-ledd-3-punkt-1"><article class="legalP" id="kapittel-5-paragraf-2-ledd-3-punkt-1-ledd-1">metoden er validert i henhold til internasjonalt anerkjente valideringsprotokoller,</article></article></li><li data-li-identifier="-" data-name="-"><article class="listArticle" id="kapittel-5-paragraf-2-ledd-3-punkt-2"><article class="legalP" id="kapittel-5-paragraf-2-ledd-3-punkt-2-ledd-1">metoden gir resultat ekvivalent til metode i andre ledd,</article></article></li><li data-li-identifier="-" data-name="-"><article class="listArticle" id="kapittel-5-paragraf-2-ledd-3-punkt-3"><article class="legalP" id="kapittel-5-paragraf-2-ledd-3-punkt-3-ledd-1">metoden har en relativ sensitivitet på minimum 95&#xa0;% i forhold til metoden i andre ledd, og</article></article></li><li data-li-identifier="-" data-name="-"><article class="listArticle" id="kapittel-5-paragraf-2-ledd-3-punkt-4"><article class="legalP" id="kapittel-5-paragraf-2-ledd-3-punkt-4-ledd-1">metoden ikke utelukker at positiv test kan verifiseres ved dyrkningsmetode for isolering av bakterien.</article></article></li></ul></article></article><article class="legalArticle" data-lovdata-URL="LTI/forskrift/2007-06-08-603/§20" data-name="§20" id="kapittel-5-paragraf-3"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Innsending av isolater m.m.</span></h3><article class="legalP" id="kapittel-5-paragraf-3-ledd-1">Etter rendyrking skal offisielt laboratorium sende isolat av positive funn, sammen med samtlige opplysninger om prøven, til nasjonalt referanselaboratorium for verifikasjon. Ett isolat med tilhørende opplysninger skal samtidig også sendes til Nasjonalt folkehelseinstitutt.</article><article class="legalP" id="kapittel-5-paragraf-3-ledd-2">Resultater av prøver skal sendes fortløpende til Mattilsynet sammen med opplysningene om dato og sted prøven ble tatt, samt identifikasjon av flokken og eventuelle andre opplysninger som det er bestemt skal følge prøven.</article><article class="legalP" id="kapittel-5-paragraf-3-ledd-3">Resultatet av prøven skal også sendes virksomheten prøven stammer fra.</article></article><article class="legalArticle" data-lovdata-URL="LTI/forskrift/2007-06-08-603/§21" data-name="§21" id="kapittel-5-paragraf-4"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Overgangsordning for offisielle laboratorier</span></h3><article class="legalP" id="kapittel-5-paragraf-4-ledd-1">Kravet om deltakelse i kollaborative tester, oppfølging av slike tester og koordinering av andre aktiviteter som angår programmet i regi av nasjonalt referanselaboratorium for å bli godkjent av Mattilsynet for å utføre analyser i det nasjonale <i>Salmonella</i> kontrollprogrammet, trer i kraft 31. desember 2009. Laboratorier må likevel inntil 31. desember 2009 ha kvalitetssikringssystem og være akkrediterte for angitt analysemetode.</article></article></section><section class="section" data-name="kapVI" id="kapittel-6" data-lovdata-URL="LTI/forskrift/2007-06-08-603/KAPITTEL_6"><h2>Kapittel VI. Avsluttende bestemmelser</h2><article class="legalArticle" data-lovdata-URL="LTI/forskrift/2007-06-08-603/§22" data-name="§22" id="kapittel-6-paragraf-1"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Tilsyn og vedtak</span></h3><article class="legalP" id="kapittel-6-paragraf-1-ledd-1">Mattilsynet fører tilsyn og fatter vedtak for å gjennomføre bestemmelsene gitt i eller i medhold av denne forskriften i samsvar med matloven § 23 om tilsyn og vedtak og kan herunder treffe vedtak etter § 24 om særskilt smittesanering, § 25 om stenging og virksomhetskarantene og § 26 om tvangsmulkt.</article></article><article class="legalArticle" data-lovdata-URL="LTI/forskrift/2007-06-08-603/§23" data-name="§23" id="kapittel-6-paragraf-2"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Dispensasjon</span></h3><article class="legalP" id="kapittel-6-paragraf-2-ledd-1">Mattilsynet kan i særlige tilfeller dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="LTI/forskrift/2007-06-08-603/§24" data-name="§24" id="kapittel-6-paragraf-3"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Dekning av kostnader</span></h3><article class="legalP" id="kapittel-6-paragraf-3-ledd-1">Kostnader forbundet med virksomhetens prøvetaking, restriksjoner og tiltak som følger av denne forskriften, dekkes av virksomheten.</article><article class="legalP" id="kapittel-6-paragraf-3-ledd-2">Kostnader forbundet med offisiell prøvetaking dekkes av Mattilsynet.</article><article class="legalP" id="kapittel-6-paragraf-3-ledd-3">Kostnader forbundet med analyser i kontrollprogrammet dekkes av Mattilsynet, med unntak av prøver tatt av fôrvarer eller råstoff til fôrvarer.</article><article class="legalP" id="kapittel-6-paragraf-3-ledd-4">Erstatning for husdyr etter pålagte tiltak kan gis i henhold til matloven § 22.</article></article><article class="legalArticle" data-lovdata-URL="LTI/forskrift/2007-06-08-603/§25" data-name="§25" id="kapittel-6-paragraf-4"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Straff</span></h3><article class="legalP" id="kapittel-6-paragraf-4-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til matloven § 28.</article></article><article class="legalArticle" data-lovdata-URL="LTI/forskrift/2007-06-08-603/§26" data-name="§26" id="kapittel-6-paragraf-5"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Ikrafttredelse</span></h3><article class="legalP" id="kapittel-6-paragraf-5-ledd-1">Denne forskriften trer i kraft straks.</article><article class="legalP" id="kapittel-6-paragraf-5-ledd-2">Samtidig oppheves forskrift 9. mai 1996 nr. 489 om overvåking og forebygging av salmonella i egg til konsum.</article></article></section><section class="section" data-name="vedlegg1" id="kapittel-7" data-lovdata-URL="LTI/forskrift/2007-06-08-603/KAPITTEL_7"><h2>Vedlegg 1 – Prøver av flokker av avlsfjørfe</h2><article class="defaultP"><table><thead><tr><th data-text-align="left" data-vertical-align="top"><i>Produksjon</i></th><th data-text-align="left" data-vertical-align="top"><i>Prøvetidspunkt</i></th><th data-text-align="left" data-vertical-align="top"><i>Prøvestedet</i></th><th data-text-align="left" data-vertical-align="top"><i>Prøvemateriale</i></th><th data-text-align="left" data-vertical-align="top"><i>Prøven tas av</i></th></tr></thead><tbody><tr><td data-text-align="left" data-vertical-align="top">Avlsfjørfeflokker</td><td data-text-align="left" data-vertical-align="top">Daggamle</td><td data-text-align="left" data-vertical-align="top">Besetning</td><td data-text-align="left" data-vertical-align="top">5 transportkasser fra en leveranse:<br />Kassepapir (&gt;1 m<sup>2</sup> totalt) eller<br />Svaberprøver (&gt;1 m<sup>2</sup> totalt).<br />Analysert som en samleprøve.</td><td data-text-align="left" data-vertical-align="top">Virksomhet</td></tr><tr><td data-text-align="left" data-vertical-align="top">Avlsfjørfeflokker</td><td data-text-align="left" data-vertical-align="top">4 uker gamle</td><td data-text-align="left" data-vertical-align="top">Besetning</td><td data-text-align="left" data-vertical-align="top">2 par svabersokker.<br />Analysert som en samleprøve.</td><td data-text-align="left" data-vertical-align="top">Virksomhet</td></tr><tr><td data-text-align="left" data-vertical-align="top">Avlsfjørfeflokker</td><td data-text-align="left" data-vertical-align="top">2 uker før flytting</td><td data-text-align="left" data-vertical-align="top">Besetning</td><td data-text-align="left" data-vertical-align="top">2 par svabersokker.<br />Analysert som en samleprøve.</td><td data-text-align="left" data-vertical-align="top">Virksomhet</td></tr><tr><td data-text-align="left" data-vertical-align="top">Voksne flokker</td><td data-text-align="left" data-vertical-align="top">Annen hver uke</td><td data-text-align="left" data-vertical-align="top">Besetning</td><td data-text-align="left" data-vertical-align="top">5 par svabersokker.<br />Analysert som en samleprøve.<br />[ 2 avføringsprøver, hver 150 g, ved bursystem. Analysert enkeltvis. ]</td><td data-text-align="left" data-vertical-align="top">Virksomhet</td></tr></tbody></table></article></section><section class="section" data-name="vedlegg2" id="kapittel-8" data-lovdata-URL="LTI/forskrift/2007-06-08-603/KAPITTEL_8"><h2>Vedlegg 2 – Prøver av flokker av slaktefjørfe</h2><article class="defaultP"><table><thead><tr><th data-text-align="left" data-vertical-align="top"><i>Prøvetidspunktet</i></th><th data-text-align="left" data-vertical-align="top"><i>Prøvestedet</i></th><th data-text-align="left" data-vertical-align="top"><i>Prøvemateriale</i></th><th data-text-align="left" data-vertical-align="top"><i>Prøven tas av</i></th></tr></thead><tbody><tr><td data-text-align="left" data-vertical-align="top">1-2 uker før slakt<sup class="footnotereference" data-footnotereferencevalue="*" data-unique-footnote-counter="1">*</sup></td><td data-text-align="left" data-vertical-align="top">Besetning</td><td data-text-align="left" data-vertical-align="top">2 par svabersokker.<br />Analysert som en samleprøve.</td><td data-text-align="left" data-vertical-align="top">Virksomhet</td></tr></tbody></table></article><footer class="footnotes"><article class="footnote" data-name="*" data-unique-footnote-counter="1"><span class="footnoteLabel">*</span> Resultater må foreligge før slakt.</article></footer></section><section class="section" data-name="vedlegg3" id="kapittel-9" data-lovdata-URL="LTI/forskrift/2007-06-08-603/KAPITTEL_9"><h2>Vedlegg 3 – Prøver av flokker av eggproduserende fjørfe</h2><article class="defaultP"><table><thead><tr><th data-text-align="left" data-vertical-align="top"><i>Produksjon</i></th><th data-text-align="left" data-vertical-align="top"><i>Prøvetidspunkt</i></th><th data-text-align="left" data-vertical-align="top"><i>Prøvestedet</i></th><th data-text-align="left" data-vertical-align="top"><i>Prøvemateriale</i></th><th data-text-align="left" data-vertical-align="top"><i>Prøven tas av</i></th></tr></thead><tbody><tr><td data-text-align="left" data-vertical-align="top">Livkylling</td><td data-text-align="left" data-vertical-align="top">Daggamle</td><td data-text-align="left" data-vertical-align="top">Besetning</td><td data-text-align="left" data-vertical-align="top">5 transportkasser:<br />Kassepapir (&gt;1 m<sup>2</sup> totalt) eller<br />Svaberprøver (&gt;1 m<sup>2</sup> totalt).<br />Analysert som en samleprøve.</td><td data-text-align="left" data-vertical-align="top">Virksomhet</td></tr><tr><td data-text-align="left" data-vertical-align="top">Livkylling</td><td data-text-align="left" data-vertical-align="top">2 uker før flytting</td><td data-text-align="left" data-vertical-align="top">Besetning</td><td data-text-align="left" data-vertical-align="top">2 par svabersokker.<br />Analysert som en samleprøve.<br />Burhøns: Avføringsprøve (150 g).</td><td data-text-align="left" data-vertical-align="top">Virksomhet</td></tr><tr><td data-text-align="left" data-vertical-align="top">Verpehøns</td><td data-text-align="left" data-vertical-align="top">Hver 15. uke</td><td data-text-align="left" data-vertical-align="top">Besetning</td><td data-text-align="left" data-vertical-align="top">2 par svabersokker.<br />Analysert som en samleprøve.<br />Burhøns: Avføringsprøve (150 g).</td><td data-text-align="left" data-vertical-align="top">Virksomhet</td></tr></tbody></table></article></section><section class="section" data-name="vedlegg4" id="kapittel-10" data-lovdata-URL="LTI/forskrift/2007-06-08-603/KAPITTEL_10"><h2>Vedlegg 4 – Prøvetaking og transport av prøver til laboratoriet m.m.</h2><section class="section" id="kapittel-10-kapittel-1" data-lovdata-URL="LTI/forskrift/2007-06-08-603/KAPITTEL_10-1"><h3>Prøvetaking:</h3><article class="defaultP"><i>Prøver av klekkepapir</i></article><article class="legalP" id="kapittel-10-kapittel-1-ledd-1">For hver flokk skal prøven bestå av minst en samleprøve av klekkepapir med synlig avføring fra fem separate klekkekurver som er valgt vilkårlig. Samleprøven skal være på minst 1 m<sup>2</sup> . Hvis rugeeggene fra en avlsfjørfeflokk holdes i mer enn en inkubator, skal det tas en samleprøve fra hver inkubator.</article> <article class="defaultP" margin-top="true"><i>Prøver av kassepapir fra transportkasser</i></article><article class="legalP" id="kapittel-10-kapittel-1-ledd-2">For hver flokk skal prøven bestå av minst en samleprøve av kassepapir med synlig avføring fra fem separate transportkasser som er valgt vilkårlig. Samleprøven skal være på minst 1 m<sup>2</sup> .</article> <article class="defaultP" margin-top="true"><i>Prøver av knust eggeskall</i></article><article class="legalP" id="kapittel-10-kapittel-1-ledd-3">Dersom klekkepapir ikke er tilgjengelig, skal det tas prøve av 10 g knust eggeskall fra hver av totalt 25 separate klekkekurver. Delprøvene (à 10 g) blandes godt sammen til én samleprøve.</article> <article class="defaultP" margin-top="true"><i>Svaberprøver fra transportkasser</i></article><article class="legalP" id="kapittel-10-kapittel-1-ledd-4">Dersom kassepapir fra transportkasser ikke er tilgjengelig, skal det tas svaberprøver av fem transportkasser eller klekkekurver. Svaberprøven tas med fuktig svaber. Det tas prøver av et område på minst 1 m<sup>2</sup> . Områder med synlig avføring skal prioriteres.</article> <article class="defaultP" margin-top="true"><i>Svabersokker</i></article><article class="legalP" id="kapittel-10-kapittel-1-ledd-5">Avhengig av kategori fjørfe, skal det tas to til fem par svabersokker. Sokker fuktes ved bruk av sterilt vann eller annet befuktningsmiddel godkjent av det nasjonale referanselaboratoriet. Den som tar prøven, skal gå rundt slik at prøven avspeiler alle sektorer, inkludert områder hvor det er strø eller der det er rist. Alle separate binger i et hus inkluderes i prøven. Svabersokkene samles sammen til én eller to samleprøver. I de tilfeller hvor det tas ut 5 par svabersokker, fordeles sokkene slik at de to samleprøvene inneholder fem enkeltsokker hver.</article> <article class="defaultP" margin-top="true"><i>Avføringsprøver fra fjørfe i bur</i></article><article class="legalP" id="kapittel-10-kapittel-1-ledd-6">Avhengig av kategori fjørfe, skal det tas én eller to representative prøver, hver på 150 g, fra samlebånd, gjødselrenne m.m.</article></section><section class="section" id="kapittel-10-kapittel-2" data-lovdata-URL="LTI/forskrift/2007-06-08-603/KAPITTEL_10-2"><h3>Detaljer om oppbevaring og transport av prøver:</h3><article class="defaultP"><i>Oppbevaring av prøver før transport til laboratorium</i></article><article class="legalP" id="kapittel-10-kapittel-2-ledd-1">Prøver skal oppbevares i kjøleskap (ca. 4-8 °C) før transport til laboratoriet, såfremt de ikke transporteres til laboratoriet samme dag som prøven er tatt.</article> <article class="defaultP" margin-top="true"><i>Transport av prøver til laboratorium</i></article><article class="legalP" id="kapittel-10-kapittel-2-ledd-2">Prøven må sendes til laboratoriet innen tre dager etter prøvetaking. Alle prøver skal sendes med A-post eller lignende slik at prøven når laboratoriet innen 24 timer.</article></section></section><section class="section" data-name="vedlegg5" id="kapittel-11" data-lovdata-URL="LTI/forskrift/2007-06-08-603/KAPITTEL_11"><h2>Vedlegg 5 – Krav til behandling av prøver</h2><article class="defaultP"><i>Oppbevaring av prøver på laboratoriet</i></article><article class="legalP" id="kapittel-11-ledd-1">Prøven kan lagres på laboratoriet i kjøleskap i inntil 48 timer før analyse påbegynnes såfremt tiden fra prøvetakingen ikke overstiger én uke.</article><section class="section" id="kapittel-11-kapittel-1" data-lovdata-URL="LTI/forskrift/2007-06-08-603/KAPITTEL_11-1"><h3>Forbehandling av mottatte prøver på laboratoriet:</h3><article class="defaultP"><i>Klekkepapir og kassepapir</i></article><article class="legalP" id="kapittel-11-kapittel-1-ledd-1">Samleprøven tilsettes 1 liter romtemperert bufret peptonvann og blandes godt. Deretter analyseres prøven i henhold til metode angitt i § 19.</article> <article class="defaultP" margin-top="true"><i>Knust eggeskall</i></article><article class="legalP" id="kapittel-11-kapittel-1-ledd-2">Av det innsendte materialet tar man ut en laboratorieprøve på 25 g. Prøven tilsettes 225 ml romtemperert bufret peptonvann og blandes godt. Deretter analyseres prøven i henhold til metode angitt i § 19.</article> <article class="defaultP" margin-top="true"><i>Svabersokker</i></article><article class="legalP" id="kapittel-11-kapittel-1-ledd-3">Samleprøven pakkes forsiktig opp slik at prøvemateriale ikke går tapt. Romtemperert bufret peptonvann tilsettes til sokkene er dekket av væske (minst 225 ml) og prøven blandes godt til sokkene er gjennomvåte. Deretter analyseres prøven i henhold til metode angitt i § 19.</article> <article class="defaultP" margin-top="true"><i>Avføringsprøver</i></article><article class="legalP" id="kapittel-11-kapittel-1-ledd-4">Prøven tilsettes lik mengde (1:1 w/w) romtemperert bufret peptonvann og blandes godt. Prøven skal stå i 10-15 min. før den igjen blandes godt og 50 g av blandingen overføres til 200 ml romtemperert bufret peptonvann. Deretter analyseres prøven i henhold til metode angitt i § 19.</article> <article class="defaultP" margin-top="true"><i>Svaber</i></article><article class="legalP" id="kapittel-11-kapittel-1-ledd-5">Prøven tilsettes minst 225 ml romtemperert bufret peptonvann til svabrene er dekket av væske og blandes godt. Deretter analyseres prøven i henhold til metode angitt i § 19.</article></section></section></main></body></html>