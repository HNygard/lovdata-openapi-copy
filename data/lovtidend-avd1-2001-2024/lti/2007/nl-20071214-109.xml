<!DOCTYPE html><html lang="no"><head><title>Lov om endringer i lov 10. desember 2004 nr. 77 om endringer i skatte- og avgiftslovgivningen mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2007-12-14-109</dd><dt class="dokid">DokumentID</dt><dd class="dokid">LTI/lov/2007-12-14-109</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 12 s 1625</dd><dt class="dateInForce">I kraft fra</dt><dd class="dateInForce">2007-12-14</dd><dt class="changesToDocuments">Endrer</dt><dd class="changesToDocuments"><ul><li>lov/2004-12-10-77</li></ul></dd><dt class="dateOfPublication">Kunngjort</dt><dd class="dateOfPublication">2007-12-14 15:30</dd><dt class="journalNumber">Journalnummer</dt><dd class="journalNumber">2007-1073</dd><dt class="titleShort">Korttittel</dt><dd class="titleShort">Endringslov til skatte- og avgiftsendringslov</dd><dt class="title">Tittel</dt><dd class="title">Lov om endringer i lov 10. desember 2004 nr. 77 om endringer i skatte- og avgiftslovgivningen mv.</dd><dt class="miscInformation">Annet om dokumentet</dt><dd class="miscInformation">Ot.prp.nr.1 (2007–2008), Innst.O.nr.1 (2007–2008) og Besl.O.nr.16 (2007–2008). Odels- og lagtingsvedtak hhv. 29. november og 6. desember 2007. Fremmet av Finansdepartementet.</dd><dt class="refid">RefID</dt><dd class="refid">lov/2007-12-14-109</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 10. desember 2004 nr. 77 om endringer i skatte- og avgiftslovgivningen mv.<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2007-12-14-109" id="dokument"><h1>Lov om endringer i lov 10. desember 2004 nr. 77 om endringer i skatte- og avgiftslovgivningen mv.</h1><article class="legalP" id="ledd-1">I lov 10. desember 2004 nr. 77 om endringer i skatte- og avgiftslovgivningen mv. gjøres følgende endringer:</article><section class="section" data-name="kapI" id="kapittel-1" data-lovdata-URL="LTI/lov/2007-12-14-109/KAPITTEL_1"><h2 data-text-align="center">I</h2><article class="defaultP">XIX. Overgangsregler.</article> <article class="defaultP" margin-top="true"><i>Avvikling av reglene om beregnet personinntekt for aksjonærer:</i></article> <article class="defaultP" margin-top="true">Nytt annet ledd skal lyde:</article><article class="numberedLegalP" data-numerator="2" id="kapittel-1-nummer-1">(2) Skattyter kan kreve at det ikke skal beregnes personinntekt av inntekter fra annet selskap enn aksjeselskap og allmennaksjeselskap, hvor aksjeeie gir grunnlag for identifikasjon etter skatteloven § 12-11 annet ledd, slik denne lød frem til 1. januar 2006. Krav om endring av ligning må fremsettes innen utløpet av 2008.</article> <article class="defaultP" margin-top="true">Under XIX. Overgangsregler. <i>Fastsettelse av aksjens skjermingsgrunnlag og inngangsverdi:</i></article> <article class="defaultP" margin-top="true">Annet ledd skal lyde:</article><article class="numberedLegalP" data-numerator="2" id="kapittel-1-nummer-2">(2) Skattyter kan kreve at utbytte som er utdelt til annen aksjonær, og som er kommet til fradrag ved RISK-reguleringen på skattyters hånd, skal legges til ved fastsettelsen av aksjens skjermingsgrunnlag og inngangsverdi. Fristen for å fremsette krav etter denne bestemmelse er 30. april 2008.</article> <article class="defaultP" margin-top="true">Nåværende annet til femte ledd blir tredje til sjette ledd.</article></section><section class="section" data-name="kapII" id="kapittel-2" data-lovdata-URL="LTI/lov/2007-12-14-109/KAPITTEL_2"><h2 data-text-align="center">II</h2><article class="defaultP">Under XIX. Overgangsregler.</article> <article class="defaultP" margin-top="true"><i>Ved ikrafttredelsen av endringen under XIV § 10-34 gjelder følgende overgangsregel:</i></article> <article class="defaultP" margin-top="true">Nytt annet ledd skal lyde:</article><article class="legalP" id="kapittel-2-ledd-1">Ved endring av aksjeselskapets eller allmennaksjeselskapets ligning for inntektsåret 2005 eller tidligere, der endringen medfører at aksjonærens skattepliktige utbytte endres, kan aksjonæren kreve at aksjenes inngangsverdi og skjermingsgrunnlag oppreguleres med virkning fra 1. januar det året endringsvedtaket treffes. Oppregulering etter denne bestemmelsen kan kun kreves av aksjonærer som har eid aksjen i hele perioden fra og med 1. januar i selskapets ligningsår, til og med 1. januar det året ligningen ble endret. Ved oppregulering av inngangsverdien skal det tas hensyn til samtlige endringer i endringsvedtaket.</article></section><section class="section" data-name="kapIII" id="kapittel-3" data-lovdata-URL="LTI/lov/2007-12-14-109/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene under I trer i kraft straks med virkning fra og med inntektsåret 2005.</article><article class="legalP" id="kapittel-3-ledd-2">Endringen under II trer i kraft straks med virkning fra og med inntektsåret 2006.</article></section></main></body></html>