<!DOCTYPE html><html lang="no"><head><title>Forskrift om endring i forskrift om tildeling av utdanningsstøtte for undervisningsåret 2007–2008</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-07-19-900</dd><dt class="dokid">DokumentID</dt><dd class="dokid">LTI/forskrift/2007-07-19-900</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 7 s 1182</dd><dt class="dateInForce">I kraft fra</dt><dd class="dateInForce">2007-07-19</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-02-25-227</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-03-37/§6</li></ul></dd><dt class="dateOfPublication">Kunngjort</dt><dd class="dateOfPublication">2007-07-20</dd><dt class="journalNumber">Journalnummer</dt><dd class="journalNumber">2007-0748</dd><dt class="titleShort">Korttittel</dt><dd class="titleShort">Endr. i forskrift om utdanningsstøtte</dd><dt class="title">Tittel</dt><dd class="title">Forskrift om endring i forskrift om tildeling av utdanningsstøtte for undervisningsåret 2007–2008</dd><dt class="miscInformation">Annet om dokumentet</dt><dd class="miscInformation">Fastsatt av Kunnskapsdepartementet 19. juli 2007 med hjemmel i lov 3. juni 2005 nr. 37 om utdanningsstøtte § 6.</dd><dt class="refid">RefID</dt><dd class="refid">forskrift/2007-07-19-900</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tildeling av utdanningsstøtte for undervisningsåret 2007–2008<ul class="tocSubUl"><li>I<ul class="tocSubUl"><li>§ 44A-1. Stipend til delvis dekning av skolepenger til elever i videregående opplæring ved noen utenlandske eller internasjonale videregående skoler</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-07-19-900" id="dokument"><h1>Forskrift om endring i forskrift om tildeling av utdanningsstøtte for undervisningsåret 2007–2008</h1><section class="section" data-name="kapI" id="kapittel-1" data-lovdata-URL="LTI/forskrift/2007-07-19-900/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 25. februar 2007 nr. 227 om tildeling av utdanningsstøtte for undervisningsåret 2007–2008 gjøres følgende endringer:</article> <article class="defaultP" margin-top="true">Femte del ny tittel skal lyde:</article><span class="futuretitle" id="kapittel-1-foreslåttittel-1">Femte del. Fødselsstipend, sykestipend, flyktningstipend og stipend til delvis dekning av skolepenger til elever i videregående opplæring</span> <article class="defaultP" margin-top="true">Nytt kapittel 44A skal lyde:</article><span class="futuretitle" id="kapittel-1-foreslåttittel-2">Kapittel 44A. Stipend til delvis dekning av skolepenger til elever i videregående opplæring ved noen utenlandske eller internasjonale videregående skoler</span><article class="futureLegalArticle" data-name="§44A-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 44A-1</span>. <span class="legalArticleTitle">Stipend til delvis dekning av skolepenger til elever i videregående opplæring ved noen utenlandske eller internasjonale videregående skoler</span></span><article class="legalP" id="kapittel-1-foreslåttparagraf-1-ledd-1">Norske statsborgere og statsborgere fra EØS-land som er elever ved utenlandske eller internasjonale videregående skoler i Norge eller utlandet, og som har krav på støtte fra Statens lånekasse for utdanning, får stipend til delvis dekning av dekke skolepenger når skolepengene ikke er dekket av andre. Elever i utdanningstilbud der skolen får offentlig tilskudd, kan likevel ikke få tilskudd etter reglene i dette kapittelet.</article><article class="legalP" id="kapittel-1-foreslåttparagraf-1-ledd-2">Stipendet blir gitt med 85&#xa0;% av skolepengene, avgrenset oppover til 85&#xa0;% av en normalsats regnet ut fra gjennomsnittlige driftsutgifter i den offentlige videregående skole.</article><article class="legalP" id="kapittel-1-foreslåttparagraf-1-ledd-3">Søknaden skal sendes Statens Lånekasse for utdanning på eget skjema der skriftlig bekreftelse fra skolen som viser opptak og størrelsen på skolepengene ligger vedlagt. Søknaden må være kommet til Statens lånekasse for utdanning innen de fristene som er satt for innsending av søknader i denne forskriften, se § 14-1. Utbetaling kommer normalt hvert halvår.</article><article class="legalP" id="kapittel-1-foreslåttparagraf-1-ledd-4">Søkere plikter straks å melde fra om endringer som har betydning for tildeling av stipend, for eksempel avbrudd i utdanningen, se kapittel 12. Stipendet kan kreves tilbakebetalt dersom skolegangen ikke blir fullført som forutsatt, se kapittel 13.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2007-07-19-900/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>