<!DOCTYPE html><html lang="no"><head><title>Forskrift om endring i forskrift om budsjett, rekneskap, kontroll og revisjon for friskolar som får statstilskot etter lov om frittståande skolar (økonomiforskrift til friskolelova)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-06-29-833</dd><dt class="dokid">DokumentID</dt><dd class="dokid">LTI/forskrift/2007-06-29-833</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 7 s 1025</dd><dt class="dateInForce">I kraft fra</dt><dd class="dateInForce">2007-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-12-19-1503</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-07-04-84/§6-1</li><li>lov/2003-07-04-84/§6a-8</li><li>lov/2003-07-04-84/§7-1</li></ul></dd><dt class="dateOfPublication">Kunngjort</dt><dd class="dateOfPublication">2007-07-06</dd><dt class="journalNumber">Journalnummer</dt><dd class="journalNumber">2007-0688</dd><dt class="titleShort">Korttittel</dt><dd class="titleShort">Endr. i økonomiforskrift til friskolelova</dd><dt class="title">Tittel</dt><dd class="title">Forskrift om endring i forskrift om budsjett, rekneskap, kontroll og revisjon for friskolar som får statstilskot etter lov om frittståande skolar (økonomiforskrift til friskolelova)</dd><dt class="miscInformation">Annet om dokumentet</dt><dd class="miscInformation">Fastsett av Kunnskapsdepartementet 29. juni 2007 med heimel i lov 4. juli 2003 nr. 84 om private skolar med rett til statstilskot (privatskolelova) § 6-1 femte ledd, § 6A-8 tredje ledd og § 7-1.</dd><dt class="refid">RefID</dt><dd class="refid">forskrift/2007-06-29-833</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om budsjett, rekneskap, kontroll og revisjon for friskolar som får statstilskot etter lov om frittståande skolar (økonomiforskrift til friskolelova)<ul class="tocSubUl"><li>I<ul class="tocSubUl"><li>§ 3. Krav til rekneskapen</li><li>§ 4. Særskilte krav til rekneskapen</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-06-29-833" id="dokument"><h1>Forskrift om endring i forskrift om budsjett, rekneskap, kontroll og revisjon for friskolar som får statstilskot etter lov om frittståande skolar (økonomiforskrift til friskolelova)</h1><section class="section" data-name="kapI" id="kapittel-1" data-lovdata-URL="LTI/forskrift/2007-06-29-833/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. desember 2006 nr. 1503 om budsjett, rekneskap, kontroll og revisjon for friskolar som får statstilskot etter lov om frittståande skolar (økonomiforskrift til friskolelova) blir det gjort følgjande endringar:</article> <article class="defaultP" margin-top="true">Tittelen på forskriften skal lyde:<p class="leddfortsettelse"><i>Forskrift om budsjett, rekneskap, kontroll og revisjon for skolar med rett til statstilskot etter privatskolelova (økonomiforskrift til privatskolelova)</i></p></article> <article class="defaultP" margin-top="true">Heimelsfeltet til forskriften skal lyde:</article><article class="legalP" id="kapittel-1-ledd-2">Fastsett av Kunnskapsdepartementet 19. desember 2006 med heimel i lov 4. juli 2003 nr. 84 om private skolar med rett til statstilskot (privatskolelova) § 6-1 femte ledd, § 6A-8 tredje ledd og § 7-1.</article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-3">Denne forskrifta gjeld skolar som søkjer om godkjenning etter privatskolelova og skolar som driv verksemd etter privatskolelova.</article><article class="legalP" id="kapittel-1-ledd-4">Forskrifta skal vere med på å sikre at grunnlaget for statstilskot til den enkelte skolen er korrekt, og at skolane brukar det offentlege tilskotet og skolepengane i samsvar med privatskolelova og føresetnadene for godkjenninga.</article> <article class="defaultP" margin-top="true">§ 2 første ledd første punktum skal lyde:</article><article class="legalP" id="kapittel-1-ledd-5">Ein søknad om godkjenning etter privatskolelova skal følgjast av eit realistisk budsjett.</article> <article class="defaultP" margin-top="true">§ 2 andre, tredje og fjerde ledd skal lyde:</article><article class="legalP" id="kapittel-1-ledd-6">Dersom skolen skal drive skolefritidsordning, internat, utleige av tenestebustader ved internatet og/eller tilrettelegging i samband med godkjende samarbeidsprosjekt med utanlandske skolar som er knytte til den enkelte skolen, jf. privatskolelova § 2-2 første ledd andre punktum, må ein søknad om godkjenning etter privatskolelova òg følgjast av eit realistisk budsjett for denne drifta. Skolen skal utarbeide eige budsjett for skoleverksemda, skolefritidsordninga, internatet, utleiga av tenestebustader ved internatet og/eller tilrettelegginga i samband med godkjende samarbeidsprosjekt med utanlandske skolar.</article><article class="legalP" id="kapittel-1-ledd-7">Ved søknad om unntak etter privatskolelova § 2-2 første ledd tredje punktum for anna verksemd som er nært knytt til skoleverksemda, gjeld andre ledd tilsvarande.</article><article class="legalP" id="kapittel-1-ledd-8">Ved søknad om driftsendringar etter privatskolelova, skal skolen sende inn nytt budsjett og rekneskap frå det siste året til Utdanningsdirektoratet.</article> <article class="defaultP" margin-top="true">§ 3 og § 4 skal lyde:</article><article class="futureLegalArticle" data-name="§3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Krav til rekneskapen</span></span><article class="legalP" id="kapittel-1-foreslåttparagraf-1-ledd-1">Alle skolar som driv verksemd etter privatskolelova, skal føre rekneskap. Rekneskapsføringa skal følgje rekneskapsloven og bokføringsloven. Kontoplanen skal byggje på Norsk Standard 4102 med eigne konti for skolepengar og statstilskot.</article><article class="legalP" id="kapittel-1-foreslåttparagraf-1-ledd-2">Alle transaksjonar som gjeld skoledrifta etter privatskolelova, skal førast i rekneskapen. Rekneskapen skal ikkje innehalde transaksjonar som ikkje vedkjem skoledrifta, jf. privatskolelova § 2-2 første ledd første punktum. Rekneskapen kan likevel innehalde kostnader og inntekter knytte til skolefritidsordning, internat, utleige av tenestebustader ved internatet, tilrettelegging i samband med godkjende samarbeidsprosjekt med utanlandske skolar og anna særskild godkjent verksemd, jf. privatskolelova § 2-2 første ledd andre og tredje punktum. Skoledrifta etter privatskolelova skal førast på eiga avdeling. Ein rekneskap som blir ført med bruk av fleire avdelingar, skal vise interne transaksjonar. Desse transaksjonane skal vere tilfredsstillande dokumentert.</article><article class="legalP" id="kapittel-1-foreslåttparagraf-1-ledd-3">Årsrekneskap, årsmelding, jf. rekneskapsloven § 3-1, og revisjonsmelding skal sendast utan oppmoding til fylkesmannen innan 1. juni året etter rekneskapsåret. Norske skolar i utlandet skal sende dokumentasjon som nemnt i første punktum til Fylkesmannen i Oslo og Akershus. Driv skolen anna verksemd etter privatskolelova § 2-2 første ledd andre og tredje punktum, skal skolen også sende inn avdelingsrekneskap.</article><article class="legalP" id="kapittel-1-foreslåttparagraf-1-ledd-4">For norske skolar i utlandet som har plikt til å føre rekneskap etter lovgivinga i vertslandet, kan Fylkesmannen i Oslo og Akershus etter søknad gi dispensasjon frå tidsfristen i tredje ledd.</article></article><article class="futureLegalArticle" data-name="§4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Særskilte krav til rekneskapen</span></span><article class="legalP" id="kapittel-1-foreslåttparagraf-2-ledd-1">I tillegg til dei krava rekneskapsloven stiller til rekneskapsføringa, skal det ved note til årsrekneskapen givast særskilde opplysningar om følgjande:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">Spesifisering av offentlege finansieringskjelder. Spesifiseringa må vise kven som har ytt midlane og formålet med ytinga.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">Skolepengesatsane.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">Kva formål investeringsfondet, jf. kapittel 5, skal nyttast til, og korleis grunnlaget for fondsavsetning er rekna ut. Dersom skolen har brukt av fondsmidlane, skal det stå kva midlane er brukte til i note til rekneskapen. Dersom skolen vil bruke fondsmidlane til eit anna investeringsformål knytt til skoledrifta enn det som opphavleg var vedteke, skal dette omtalast i note.</article></article></li></ul></article><article class="legalP" id="kapittel-1-foreslåttparagraf-2-ledd-2">Driv skolen anna verksemd etter privatskolelova § 2-2 første ledd andre og tredje punktum, skal det ved note til årsrekneskapen givast særskilt opplysning om avdelingsvis fordeling av fellesutgifter.</article></article> <article class="defaultP" margin-top="true">§ 5 første ledd første punktum skal lyde:</article><article class="legalP" id="kapittel-1-ledd-9">Statstilskot og skolepengar frå elevane skal nyttast til å gi opplæring i samsvar med godkjenninga etter privatskolelova.</article> <article class="defaultP" margin-top="true">§ 6 andre ledd første punktum skal lyde:</article><article class="legalP" id="kapittel-1-ledd-10">Dersom det blir teke avgjerd om nedlegging av skoledrifta, skal skolen omgåande og utan oppmoding gi melding til Utdanningsdirektoratet.</article> <article class="defaultP" margin-top="true">§ 6 tredje ledd første punktum skal lyde:</article><article class="legalP" id="kapittel-1-ledd-11">Statstilskot til nye skolar blir ikkje utbetalt før skoleanlegga er godkjende av fylkesmannen, jf. privatskolelova § 2-4, skolen er registrert i Einingsregistret eller i tilsvarande register, jf. privatskolelova § 2-2 andre ledd, og skolen har oppfylt eventuelle andre krav Utdanningsdirektoratet har stilt i vedtaket om godkjenning av skolen.</article> <article class="defaultP" margin-top="true">§ 7 andre punktum skal lyde:</article><article class="legalP" id="kapittel-1-ledd-12">Statstilskot som er overført, må brukast til å dekkje driftsutgifter i det komande rekneskapsåret, og tilskotet må kome elevane til gode, jf. privatskolelova § 6-3 og § 6A-8 første ledd.</article> <article class="defaultP" margin-top="true">§ 11 første ledd tredje punktum skal lyde:</article><article class="legalP" id="kapittel-1-ledd-13">Direktoratet kan også i særskilte tilfelle godkjenne at skolen avviklar fondet og nyttar midlane til skoledrift etter privatskolelova.</article> <article class="defaultP" margin-top="true">§ 11 andre ledd første og andre punktum skal lyde:</article><article class="legalP" id="kapittel-1-ledd-14">Blir investeringsfondet nedlagt fordi skoledrifta blir avskipa, skal dei avsette fondsmidlane inklusiv rente, og aktiva som er finansiert ved slike fondsmidlar, førast attende til Utdanningsdirektoratet, jf. privatskolelova § 7-2 andre ledd. Utdanningsdirektoratet kan i slike tilfelle etter søknad godkjenne at fondsmidlane blir førde over til ei anna skoleverksemd etter privatskolelova.</article> <article class="defaultP" margin-top="true">§ 12 tredje ledd skal lyde:</article><article class="legalP" id="kapittel-1-ledd-15">Utdanningsdirektoratet avgjer i samsvar med privatskolelova § 7-2 første ledd om eit vedtak om skiping av investeringsfond, oppbygging av investeringsfond, bruk av fondsmidlar og nedlegging av investeringsfond er i strid med lov, forskrift eller føresetnadene for godkjenninga.</article> <article class="defaultP" margin-top="true">§ 13 tredje ledd første og andre punktum skal lyde:</article><article class="legalP" id="kapittel-1-ledd-16">Heilårselevar i vidaregåande skolar som er godkjende etter privatskolelova § 2-1, er elevar som minst har eit årstimetal som svarer til det årstimetalet som gjeld for tilsvarande offentlege vidaregåande programområde. Heilårselevar ved vidaregåande skolar godkjende etter privatskolelova § 6A-1, er elevar som følgjer heile årskurs.</article> <article class="defaultP" margin-top="true">§ 15 første ledd fjerde punktum skal lyde:</article><article class="legalP" id="kapittel-1-ledd-17">Det er eit vilkår at elevane har følgt den godkjende opplæringa, jf. privatskolelova § 2-3 og § 6A-2, og at dette kan dokumenterast, jf. § 13.</article> <article class="defaultP" margin-top="true">§ 16 skal lyde:</article><article class="legalP" id="kapittel-1-ledd-18">Revisjonen skal utførast av ein statsautorisert eller registrert revisor i samsvar med revisorloven.</article> <article class="defaultP" margin-top="true">§ 18 skal lyde:</article><article class="legalP" id="kapittel-1-ledd-19">Styret pliktar å gjere revisor kjend med privatskolelova, forskrifter gitt med heimel i lova, føresetnadene for godkjenninga og det årlege tilskotsbrevet frå Utdanningsdirektoratet.</article> <article class="defaultP" margin-top="true">§ 19 første ledd skal lyde:</article><article class="legalP" id="kapittel-1-ledd-20">Styret er ansvarleg for at skolen har tilstrekkeleg dokumentasjon for at privatskolelova, forskrifter gitt med heimel i lova og føresetnadene for godkjenninga er følgde.</article></section><section class="section" data-name="kapII" id="kapittel-2" data-lovdata-URL="LTI/forskrift/2007-06-29-833/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringane trer i kraft frå og med 1. juli 2007.</article></section></main></body></html>