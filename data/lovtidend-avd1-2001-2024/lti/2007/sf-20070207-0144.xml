<!DOCTYPE html><html lang="no"><head><title>Forskrift om endring i forskrift om engangsavgift på motorvogner.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-02-07-144</dd><dt class="dokid">DokumentID</dt><dd class="dokid">LTI/forskrift/2007-02-07-144</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 2 s 325</dd><dt class="dateInForce">I kraft fra</dt><dd class="dateInForce">2007-05-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-03-19-268</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1959-06-19-2</li></ul></dd><dt class="dateOfPublication">Kunngjort</dt><dd class="dateOfPublication">2007-02-09</dd><dt class="journalNumber">Journalnummer</dt><dd class="journalNumber">2007-0122</dd><dt class="titleShort">Korttittel</dt><dd class="titleShort">Endr. i forskrift om motorvognavgift</dd><dt class="title">Tittel</dt><dd class="title">Forskrift om endring i forskrift om engangsavgift på motorvogner.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 7. februar 2007 med hjemmel i lov 19. juni 1959 nr. 2 om avgifter vedrørende motorkjøretøyer og båter og Stortingets vedtak om engangsavgift.</dd><dt class="refid">RefID</dt><dd class="refid">forskrift/2007-02-07-144</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om engangsavgift på motorvogner.<ul class="tocSubUl"><li>I<ul class="tocSubUl"><li>§ 3-4. Alternativ beregning av bruksfradrag</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-02-07-144" id="dokument"><h1>Forskrift om endring i forskrift om engangsavgift på motorvogner.</h1><section class="section" data-name="kapI" id="kapittel-1" data-lovdata-URL="LTI/forskrift/2007-02-07-144/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. mars 2001 nr. 268 om engangsavgift på motorvogner gjøres følgende endring:</article> <article class="defaultP" margin-top="true">Ny § 3-4 skal lyde:</article><article class="futureLegalArticle" data-name="§3-4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-4</span>. <span class="legalArticleTitle">Alternativ beregning av bruksfradrag</span></span><article class="legalP" id="kapittel-1-foreslåttparagraf-1-ledd-1">Virksomheter som er registrert etter bestemmelsene i kapittel 7 kan ved første gangs registrering av en brukt motorvogn i avgiftgruppene a, b nr. 1, f og h, be om at engangsavgiften fastsettes etter tredje ledd i denne paragraf, istedenfor etter § 3-3.</article><article class="legalP" id="kapittel-1-foreslåttparagraf-1-ledd-2">Ansvarlige for avgiften som ikke er registrert etter bestemmelsene i kapittel 7 kan inntil 15 virkedager etter første gangs registrering av en brukt motorvogn i avgiftgruppene a, b nr. 1, f og h, be om at engangsavgiften fastsettes etter tredje ledd i denne paragraf. Dersom avgiften fastsatt etter tredje ledd i denne paragraf avviker fra avgiften beregnet etter § 3-3, skal den ansvarlige for avgiften innbetale eller refunderes differansen. Korrigeringer under kr 200 gjennomføres ikke.</article><article class="legalP" id="kapittel-1-foreslåttparagraf-1-ledd-3">I engangsavgiften som fastsettes etter Stortingets vedtak om engangsavgift § 2, gjøres fradrag for det forholdstall som fremkommer ved å sammenholde motorvognens verdi som ny her i landet (inflasjonsjustert historisk nybilpris) med verdien motorvognen har som brukt. Verdivurderingen skal bygge på tilgjengelige oversikter over bruktbilpriser på det norske markedet. Toll- og avgiftsdirektoratet fastsetter hvilke prislister som skal benyttes, og hvordan de skal benyttes. Det kan gjøres sjablongmessige fradrag/tillegg i bruktverdien for motorvogner med kjørelengder som vesentlig avviker fra det motorvognens alder isolert skulle tilsi.</article><article class="legalP" id="kapittel-1-foreslåttparagraf-1-ledd-4">Dersom forholdstallet ikke kan bestemmes ut fra gjeldende prislister, fastsettes forholdstallet særskilt av en egen enhet organisert av Toll- og avgiftsdirektoratet. Det samme gjelder i tilfelle dersom det må antas at de verdier som oppgis i prislistene ikke er riktige. Fastsettelsen av forholdstallet etter dette ledd kan ikke påklages.</article><article class="legalP" id="kapittel-1-foreslåttparagraf-1-ledd-5">Den ansvarlige for avgiften må legge frem de opplysninger som er nødvendige for fastsettelsen av forholdstallet.</article><article class="legalP" id="kapittel-1-foreslåttparagraf-1-ledd-6">Bestemmelsene i § 3-3 annet og tredje ledd gjelder tilsvarende.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2007-02-07-144/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft 1. mai 2007.</article></section></main></body></html>