<!DOCTYPE html><html lang="no"><head><title>Forskrift om forbod mot bonusprogram i innanriks luftfart</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-06-20-684</dd><dt class="dokid">DokumentID</dt><dd class="dokid">LTI/forskrift/2007-06-20-684</dd><dt class="ministry">Departement</dt><dd class="ministry"><ul><li>Fornyings- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 6 s 930</dd><dt class="dateInForce">I kraft fra</dt><dd class="dateInForce">2007-08-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2004-03-05-12/§14</li><li>forskrift/2004-04-16-631</li></ul></dd><dt class="dateOfPublication">Kunngjort</dt><dd class="dateOfPublication">2007-06-22</dd><dt class="journalNumber">Journalnummer</dt><dd class="journalNumber">2007-0587</dd><dt class="titleShort">Korttittel</dt><dd class="titleShort">Forskrift om forbod mot bonusprogram innanriks</dd><dt class="title">Tittel</dt><dd class="title">Forskrift om forbod mot bonusprogram i innanriks luftfart</dd><dt class="miscInformation">Annet om dokumentet</dt><dd class="miscInformation">Fastsett av Fornyings- og administrasjonsdepartementet 20. juni 2007 med heimel i lov 5. mars 2004 nr. 12 om konkurranse mellom foretak og kontroll med foretakssammenslutninger (konkurranseloven) § 14, jf. delegeringsvedtak 16. april 2004 nr. 631.</dd><dt class="refid">RefID</dt><dd class="refid">forskrift/2007-06-20-684</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forbod mot bonusprogram i innanriks luftfart<ul class="tocSubUl"><li>§ 1. Forbod mot bonusprogram</li><li>§ 2. Definisjonar</li><li>§ 3. Fullmakter</li><li>§ 4. Ikrafttreding</li><li>Merknader til føresegnene i forskrifta</li></ul></li></ul></dd></dl></header><main class="documentBody" data-lovdata-URL="LTI/forskrift/2007-06-20-684" id="dokument"><h1>Forskrift om forbod mot bonusprogram i innanriks luftfart</h1><article class="legalArticle" data-lovdata-URL="LTI/forskrift/2007-06-20-684/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forbod mot bonusprogram</span></h2><article class="legalP" id="paragraf-1-ledd-1">Det er forbode for flyselskap å tilby opptening som del av bonusprogram på ruter i innanriks luftfart.</article></article><article class="legalArticle" data-lovdata-URL="LTI/forskrift/2007-06-20-684/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjonar</span></h2><article class="legalP" id="paragraf-2-ledd-1">I denne forskrifta tyder:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>Bonusprogram:</i> Ordning der flypassasjerar kan tene opp rett til gode gjennom å gjere reiser med eitt eller fleire flyselskap, med unntak av gode som vert gitt ved ein enkelt eller fleire samtidige reisebestillingar og som ikkje er avhengig av framtidig reisebestilling.</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>Gode:</i> Pengesum og einkvar type vare eller teneste, medrekna flyreiser, hotellovernatting, leigebil, auka servicenivå, tilgang til bestemte fasilitetar mv.</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1"><i>Innanriks luftfart:</i> Lufttransport av passasjerar mellom lufthamner i Noreg.</article></article></li><li data-li-identifier="d)" data-name="d)"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1"><i>Rute:</i> Strekninga mellom to lufthamner.</article></article></li></ul></article></article><article class="legalArticle" data-lovdata-URL="LTI/forskrift/2007-06-20-684/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fullmakter</span></h2><article class="legalP" id="paragraf-3-ledd-1">Konkurransetilsynet kan fastsetje nærmare føresegner om gjennomføring og utfylling av forskrifta og kan gjere unntak frå denne.</article></article><article class="legalArticle" data-lovdata-URL="LTI/forskrift/2007-06-20-684/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttreding</span></h2><article class="legalP" id="paragraf-4-ledd-1">Forskrifta trer i kraft 1. august 2007.</article></article><section class="section" id="kapittel-1" data-lovdata-URL="LTI/forskrift/2007-06-20-684/KAPITTEL_1"><h2>Merknader til føresegnene i forskrifta</h2><article class="defaultP"><i>Til § 1 Forbod mot bonusprogram</i></article><article class="legalP" id="kapittel-1-ledd-1">Paragrafen fastset eit generelt forbod mot at flyselskap tilbyr opptening i bonusprogram på ei eller fleire ruter i norsk innanriks luftfart. Det kan elles nemnast at det på anbodsrutene i alle høve er forbode med opptening av bonuspoeng i fylgje konsesjonen.</article><article class="legalP" id="kapittel-1-ledd-2">Forbodet må sjåast i samanheng med definisjonane av omgrepa «bonusprogram», «gode» og «innanriks luftfart» og «rute» i § 2.</article> <article class="defaultP" margin-top="true"><i>Til § 2 Definisjonar</i></article><article class="legalP" id="kapittel-1-ledd-3">I bokstav <i>a</i> vert bonusprogram definert. Av definisjonen går det fram at det er den suksessive oppteninga av gode som er å forstå som opptening under eit bonusprogram. Gode som vert gitte ved ein enkelt eller fleire samtidige reisebestillingar, og som ikkje er knytte til framtidige reiser, vert såleis ikkje omfatta av definisjonen. Forbodet omfattar derfor ikkje auka servicegrad som følgje av billettkategori, kvantumsrabattar, tilleggsytingar mv. Men dette vil ikkje vere tillate dersom desse goda er avhengig av ei eller fleire framtidige reisebestillingar.</article><article class="legalP" id="kapittel-1-ledd-4">I <i>bokstav b</i> vert det gitt ein nærmare definisjon av omgrepet «gode» som vert nytta i bokstav a. Det vert presisert at òg opptening av rett til ein pengesum vil vere å forstå som opptening under eit bonusprogram. I tillegg vil alle typar varer og tenester vere omfatta. Eksemplifiseringa er såleis ikkje uttømmande, men omfattar ytingar som typisk vert tilbodne under bonusprogram.</article><article class="legalP" id="kapittel-1-ledd-5">Omgrepet «innanriks luftfart» vert definert i <i>bokstav c</i>. Dette omfattar alle strekningar mellom lufthamner i Noreg, medrekna ruter til og frå Svalbard. Flyruter frå norske til utanlandske lufthamner vert såleis ikkje omfatta.</article><article class="legalP" id="kapittel-1-ledd-6">«Rute» vert definert i <i>bokstav d</i>. Omgrepet skal forståast i samsvar med vanleg språkbruk som strekninga mellom to lufthamner.</article> <article class="defaultP" margin-top="true"><i>Til § 3 Fullmakter</i></article><article class="legalP" id="kapittel-1-ledd-7">Forskrifta gir Konkurransetilsynet fullmakt til å fastsetje nærmare føresegner om gjennomføring og utfylling av forskrifta og til å gjere unntak frå denne.</article> <article class="defaultP" margin-top="true"><i>Til § 4 Ikrafttreding</i></article><article class="legalP" id="kapittel-1-ledd-8">Forskrifta trer i kraft 1. august 2007.</article></section></main></body></html>