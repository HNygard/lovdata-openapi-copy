<!DOCTYPE html><html lang="no"><head><title>Forskrift om særskilte beskyttelsestiltak i forbindelse med utbrudd av munn- og klauvsjuke i Det forente kongerike</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-08-07-942</dd><dt class="dokid">DokumentID</dt><dd class="dokid">LTI/forskrift/2007-08-07-942</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 8 s 1219</dd><dt class="dateInForce">I kraft fra</dt><dd class="dateInForce">2007-08-07</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§23</li><li>lov/2003-12-19-124/§12</li><li>lov/2003-12-19-124/§15</li><li>lov/2003-12-19-124/§19</li></ul></dd><dt class="dateOfPublication">Kunngjort</dt><dd class="dateOfPublication">2007-08-07</dd><dt class="journalNumber">Journalnummer</dt><dd class="journalNumber">2007-0764</dd><dt class="titleShort">Korttittel</dt><dd class="titleShort">Forskr. om munn- og klauvsjuke, Storbritannia</dd><dt class="title">Tittel</dt><dd class="title">Forskrift om særskilte beskyttelsestiltak i forbindelse med utbrudd av munn- og klauvsjuke i Det forente kongerike</dd><dt class="miscInformation">Annet om dokumentet</dt><dd class="miscInformation">Fastsatt av Det sentrale Mattilsynet ved hovedkontoret 7. august 2007 med hjemmel i lov 19. desember 2003 nr. 124 om matproduksjon og mattrygghet mv. (matloven) § 23 tredje ledd jf. § 12, § 15 og § 19. Jf. EØS-avtalen vedlegg I (vedtak 2007/552/EF).</dd><dt class="refid">RefID</dt><dd class="refid">forskrift/2007-08-07-942</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særskilte beskyttelsestiltak i forbindelse med utbrudd av munn- og klauvsjuke i Det forente kongerike<ul class="tocSubUl"><li>§ 1. Formål og virkeområde</li><li>§ 2. Forbud mot innførsel</li><li>§ 3. Ferskt kjøtt</li><li>§ 4. Kjøttprodukter</li><li>§ 5. Melk</li><li>§ 6. Melkeprodukter</li><li>§ 7. Sæd, ova og embryo</li><li>§ 8. Huder og skinn</li><li>§ 9. Andre produkter av klauvdyr</li><li>§ 10. Unntatt fra forbudet i § 4, § 5, § 6 og § 9</li><li>§ 11. Krav til sertifikat</li><li>§ 12. Forbud mot utførsel av levende klauvdyr</li><li>§ 13. Straffebestemmelser</li><li>§ 14. Ikrafttredelse</li><li>Vedlegg I</li><li>Vedlegg II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-08-07-942" id="dokument"><h1>Forskrift om særskilte beskyttelsestiltak i forbindelse med utbrudd av munn- og klauvsjuke i Det forente kongerike</h1><article class="legalArticle" data-lovdata-URL="LTI/forskrift/2007-08-07-942/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Formålet med denne forskriften er å forebygge spredning av munn- og klauvsjuke.</article><article class="legalP" id="paragraf-1-ledd-2">Forskriften gjelder Norge, herunder Svalbard.</article></article><article class="legalArticle" data-lovdata-URL="LTI/forskrift/2007-08-07-942/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forbud mot innførsel</span></h2><article class="legalP" id="paragraf-2-ledd-1">Det er forbudt å innføre levende klauvdyr, sæd, ova og embryo fra områder i Det forente kongerike som nevnt i vedlegg I og II og ferskt kjøtt, kjøttprodukter (inkludert behandlet mage, blære og innvoller), melk, melkeprodukter, huder, skinn, andre produkter av klauvdyr og animalsk gjødsel fra områder i Det forente kongerike som nevnt i vedlegg I. Forbudet gjelder også innførsel av animalske produkter i små kvanta til eget forbruk.</article><article class="legalP" id="paragraf-2-ledd-2">Det er også forbudt å innføre levende hest fra områder nevnt i vedlegg I og II uten at dyret ledsages av et helsesertifikat som bekrefter at hesten ikke kommer fra en virksomhet som er underlagt offentlige restriksjoner på grunn av munn- og klauvsjuke i henhold til artikkel 4 eller 10 i direktiv 2003/85/EØF.</article></article><article class="legalArticle" data-lovdata-URL="LTI/forskrift/2007-08-07-942/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ferskt kjøtt</span></h2><article class="legalP" id="paragraf-3-ledd-1">Unntatt fra forbudet i § 2 er<ul class="defaultList"><li data-li-identifier="1a)" data-name="1a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Ferskt kjøtt som er nedskåret før 15. juli 2007, forutsatt at kjøttet er klart identifisert og stemplet i henhold til forordning (EF) nr. 854/2004, kapittel III, vedlegg I, og etter produksjonen er transportert og lagret separat fra kjøtt som ikke er ment å skulle sendes ut av områder listet i vedlegg I.</article></article></li><li data-li-identifier="1b)" data-name="1b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Ferskt kjøtt som kommer fra dyr som er oppalet og slaktet utenfor områder listet i vedlegg II. Unntaket gjelder også for kjøtt fra viltlevende dyr som kommer fra dyr som er avlivet utenfor områder listet i vedlegg II.</article></article></li><li data-li-identifier="2)" data-name="2)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Ferskt kjøtt må komme fra godkjent virksomhet som oppfyller kravene i henhold til punkt 1a og 1b i denne paragrafen. Rengjøring og desinfeksjon skal utføres etter enhver produksjon av ferskt kjøtt som ikke oppfyller kravene i denne forskriften. Virksomheten må dessuten være under streng veterinær kontroll.</article></article></li></ul></article></article><article class="legalArticle" data-lovdata-URL="LTI/forskrift/2007-08-07-942/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kjøttprodukter</span></h2><article class="legalP" id="paragraf-4-ledd-1">Unntatt fra forbudet i § 2 er<ul class="defaultList"><li data-li-identifier="1a)" data-name="1a)"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">Kjøttprodukter som er produsert før 15. juli 2007 eller kjøttprodukter som kommer fra dyr som er oppalet og slaktet utenfor områder listet i vedlegg II. Unntaket gjelder også for kjøttprodukter fra viltlevende dyr som kommer fra dyr som er avlivet utenfor områder listet i vedlegg II.</article></article></li><li data-li-identifier="1b)" data-name="1b)"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">Kjøttprodukter som er behandlet i henhold til ett av de relevante alternativene i direktiv 2002/99/EF.</article></article></li><li data-li-identifier="2)" data-name="2)"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">Kjøttprodukter må komme fra godkjent virksomhet, være klart identifisert og stemplet i henhold til forordning (EF) nr. 854/2004, kapittel III, vedlegg I, og etter produksjon være transportert og lagret separat fra kjøttprodukter som ikke er ment å skulle sendes ut av områder listet i vedlegg I. Virksomheten må være under streng veterinær kontroll.</article></article></li></ul></article></article><article class="legalArticle" data-lovdata-URL="LTI/forskrift/2007-08-07-942/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Melk</span></h2><article class="legalP" id="paragraf-5-ledd-1">Unntatt fra forbudet i § 2 er<ul class="defaultList"><li data-li-identifier="1)" data-name="1)"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">Konsummelk som er behandlet i henhold til del A vedlegg IX til direktiv 2003/85/EF.</article></article></li><li data-li-identifier="2)" data-name="2)"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">Melk, som ikke er konsummelk eller melk som skal bruke som fôr til dyrearter som ikke er mottakelige for MKS, som er behandlet i henhold til del B vedlegg IX til direktiv 2003/85/EF.</article></article></li><li data-li-identifier="3)" data-name="3)"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">Melk som er fremstilt i godkjent virksomhet på følgende vilkår: <ul class="defaultList"><li data-li-identifier="a)" data-name="a)"><article class="listArticle" id="paragraf-5-ledd-1-punkt-3-ledd-1-punkt-1"><article class="legalP" id="paragraf-5-ledd-1-punkt-3-ledd-1-punkt-1-ledd-1">All melk som brukes i virksomheten må enten oppfylle vilkårene i nr. 1 eller nr. 2, eller komme fra dyr fra områder utenfor de som er listet i vedlegg I.</article></article></li><li data-li-identifier="b)" data-name="b)"><article class="listArticle" id="paragraf-5-ledd-1-punkt-3-ledd-1-punkt-2"><article class="legalP" id="paragraf-5-ledd-1-punkt-3-ledd-1-punkt-2-ledd-1">Virksomheten må være under streng veterinær kontroll.</article></article></li><li data-li-identifier="c)" data-name="c)"><article class="listArticle" id="paragraf-5-ledd-1-punkt-3-ledd-1-punkt-3"><article class="legalP" id="paragraf-5-ledd-1-punkt-3-ledd-1-punkt-3-ledd-1">Melken må være klart identifisert og transportert og lagret separat fra melk og melkeprodukter som ikke er ment å skulle sendes ut av områder som er listet i vedlegg I.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2007-08-07-942/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Melkeprodukter</span></h2><article class="legalP" id="paragraf-6-ledd-1">Unntatt fra forbudet i § 2 er<ul class="defaultList"><li data-li-identifier="1)" data-name="1)"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">Melkeprodukter som er produsert før 15. juli 2007.</article></article></li><li data-li-identifier="2)" data-name="2)"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">Melkeprodukter som oppfyller kravene i § 5.</article></article></li><li data-li-identifier="3)" data-name="3)"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">Melkeprodukter til konsum som er fremstilt av melk med en pH-verdi på under 7,0 og som har vært varmebehandlet ved en temperatur på minst 72 grader C i minst 15 sek.</article></article></li><li data-li-identifier="4)" data-name="4)"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">Melkeprodukter som er produsert i godkjent virksomhet på følgende vilkår: <ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-1-punkt-4-ledd-1-punkt-1"><article class="legalP" id="paragraf-6-ledd-1-punkt-4-ledd-1-punkt-1-ledd-1">All melk som brukes i virksomheten må enten oppfylle vilkårene i § 5 eller komme fra dyr utenfor områder nevnt i vedlegg I.</article></article></li><li data-li-identifier="b)" data-name="b)"><article class="listArticle" id="paragraf-6-ledd-1-punkt-4-ledd-1-punkt-2"><article class="legalP" id="paragraf-6-ledd-1-punkt-4-ledd-1-punkt-2-ledd-1">Alle melkeprodukter som brukes i det endelige produkt, må enten oppfylle vilkårene i nr. 1, 2 eller 3, eller lages av melk som kommer fra dyr utenfor området nevnt i vedlegg I.</article></article></li><li data-li-identifier="c)" data-name="c)"><article class="listArticle" id="paragraf-6-ledd-1-punkt-4-ledd-1-punkt-3"><article class="legalP" id="paragraf-6-ledd-1-punkt-4-ledd-1-punkt-3-ledd-1">Virksomheten må være under streng veterinær kontroll.</article></article></li><li data-li-identifier="d)" data-name="d)"><article class="listArticle" id="paragraf-6-ledd-1-punkt-4-ledd-1-punkt-4"><article class="legalP" id="paragraf-6-ledd-1-punkt-4-ledd-1-punkt-4-ledd-1">Melkeproduktene må være klart identifisert og transportert og lagret separat fra melk og melkeprodukter som ikke er ment å skulle sendes ut av områder nevnt i vedlegg I.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2007-08-07-942/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Sæd, ova og embryo</span></h2><article class="legalP" id="paragraf-7-ledd-1">Unntatt fra forbudet i § 2 er frossen storfesæd og frosne storfeembryo som er fremstilt før 15. juli 2007.</article></article><article class="legalArticle" data-lovdata-URL="LTI/forskrift/2007-08-07-942/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Huder og skinn</span></h2><article class="legalP" id="paragraf-8-ledd-1">Unntatt fra forbudet i § 2 er huder og skinn produsert før 15. juli 2007 eller som oppfyller kravene i del A i kapittel 6 i vedlegg 8, punkt 2c eller d i forordning (EF) nr. 1774/2002. Behandlet hud og skinn skal holdes atskilt fra ubehandlet hud og skinn.</article></article><article class="legalArticle" data-lovdata-URL="LTI/forskrift/2007-08-07-942/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Andre produkter av klauvdyr</span></h2><article class="legalP" id="paragraf-9-ledd-1">Unntatt fra forbudet i § 2 er<ul class="defaultList"><li data-li-identifier="1)" data-name="1)"><article class="listArticle" id="paragraf-9-ledd-1-punkt-1"><article class="legalP" id="paragraf-9-ledd-1-punkt-1-ledd-1">Blod og blodprodukter som oppfyller kravene i del A i kapittel 4 vedlegg 3, punkt 3a, underpunkt ii i forordning (EF) nr. 1774/2002.</article></article></li><li data-li-identifier="2)" data-name="2)"><article class="listArticle" id="paragraf-9-ledd-1-punkt-2"><article class="legalP" id="paragraf-9-ledd-1-punkt-2-ledd-1">Smult og utsmeltet fett som oppfyller kravene i del B i kapittel 4 vedlegg 7, punkt 2d, underpunkt iv i forordning (EF) nr. 1774/2002.</article></article></li><li data-li-identifier="3)" data-name="3)"><article class="listArticle" id="paragraf-9-ledd-1-punkt-3"><article class="legalP" id="paragraf-9-ledd-1-punkt-3-ledd-1">Tarmer som er renset og skrapt og deretter saltet, bleket eller tørket slik at de er beskyttet mot rekontaminering.</article></article></li><li data-li-identifier="4)" data-name="4)"><article class="listArticle" id="paragraf-9-ledd-1-punkt-4"><article class="legalP" id="paragraf-9-ledd-1-punkt-4-ledd-1">Ubehandlet saueull og hår fra drøvtyggere og svinebust som er blitt vasket eller garvet og ubehandlet saueull, ubehandlet hår fra drøvtyggere og ubehandlet svinebust som er forsvarlig tørket og emballert.</article></article></li><li data-li-identifier="5)" data-name="5)"><article class="listArticle" id="paragraf-9-ledd-1-punkt-5"><article class="legalP" id="paragraf-9-ledd-1-punkt-5-ledd-1">Halvtørt og tørt fôr til selskapsdyr som oppfyller kravene i del B i kapittel 2 vedlegg 8, punkt 2 til 4 i forordning (EF) nr. 1774/2002.</article></article></li><li data-li-identifier="6)" data-name="6)"><article class="listArticle" id="paragraf-9-ledd-1-punkt-6"><article class="legalP" id="paragraf-9-ledd-1-punkt-6-ledd-1">Jakttrofeer som oppfyller kravene i del A i kapittel 7 vedlegg 8, punkt 1, 3 eller 4 i forordning (EF) nr. 1774/2002.</article></article></li><li data-li-identifier="7)" data-name="7)"><article class="listArticle" id="paragraf-9-ledd-1-punkt-7"><article class="legalP" id="paragraf-9-ledd-1-punkt-7-ledd-1">Andre produkter av klauvdyr enn gjødsel, de som er nevnt i nr. 1-6 og de som er nevnt i § 3 – § 8, dersom produktene er varmebehandlet i hermetisk lukket beholder med Fo-verdi på minst 3,00 eller slik at kjernetemperaturen har vært minst 70 °C.</article></article></li><li data-li-identifier="8)" data-name="8)"><article class="listArticle" id="paragraf-9-ledd-1-punkt-8"><article class="legalP" id="paragraf-9-ledd-1-punkt-8-ledd-1">Sammensatte animalske produkter som ikke skal viderebehandles og som oppfyller de dyrehelsemessige betingelsene i denne forskrift.</article></article></li><li data-li-identifier="9)" data-name="9)"><article class="listArticle" id="paragraf-9-ledd-1-punkt-9"><article class="legalP" id="paragraf-9-ledd-1-punkt-9-ledd-1">Ferdigpakkede produkter som skal brukes i in vitro-diagnostikk eller laboratoriereagenser.</article></article></li></ul></article></article><article class="legalArticle" data-lovdata-URL="LTI/forskrift/2007-08-07-942/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Unntatt fra forbudet i § 4, § 5, § 6 og § 9</span></h2><article class="legalP" id="paragraf-10-ledd-1">Det er unntak fra innførselsforbudet for produkter som er nevnt i § 4, § 5, § 6 og § 9 fra de deler av Det forente kongerike som er nevnt i vedlegg I dersom produktene<ul class="defaultList"><li data-li-identifier="a)" data-name="a)"><article class="listArticle" id="paragraf-10-ledd-1-punkt-1"><article class="legalP" id="paragraf-10-ledd-1-punkt-1-ledd-1">ikke er produsert i Det forente kongerike og samtidig blir oppbevart i original emballasje med angivelse av opprinnelseslandet, eller</article></article></li><li data-li-identifier="b)" data-name="b)"><article class="listArticle" id="paragraf-10-ledd-1-punkt-2"><article class="legalP" id="paragraf-10-ledd-1-punkt-2-ledd-1">produsert på en godkjent virksomhet som ligger i de deler av Det forente kongerike som er nevnt i vedlegg I hvor de behandlede produktene ikke stammer fra disse områdene og etter innførsel til Det forente kongerike er blitt transportert, lagret og bearbeidet atskilt fra produktene som ikke skal sendes ut fra områder nevnt i vedlegg I og som er ledsaget av et handelsdokument eller et helsesertifikat i henhold til denne forskrift.</article></article></li></ul></article></article><article class="legalArticle" data-lovdata-URL="LTI/forskrift/2007-08-07-942/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Krav til sertifikat</span></h2><article class="legalP" id="paragraf-11-ledd-1">Ved innførsel etter § 2 til § 9 skal det følge med et helsesertifikat som bekrefter at forsendelsen oppfyller vilkårene i denne forskrift. Helsesertifikatet skal være utstedt av offentlig veterinærmyndighet.</article><article class="legalP" id="paragraf-11-ledd-2">Ved innførsel av<ul class="defaultList"><li data-li-identifier="a)" data-name="a)"><article class="listArticle" id="paragraf-11-ledd-2-punkt-1"><article class="legalP" id="paragraf-11-ledd-2-punkt-1-ledd-1">Kjøttprodukter som oppfyller kravene i § 4, kan helsesertifikatet erstattes av et handelsdokument dersom dokumentet samtidig bekrefter at produktet er produsert i en virksomhet som bruker HACCP. For kjøttprodukter som er hermetisert kan helsesertifikatet erstattes av et handelsdokument dersom kravene i § 4, 1b er oppfylt.</article></article></li><li data-li-identifier="b)" data-name="b)"><article class="listArticle" id="paragraf-11-ledd-2-punkt-2"><article class="legalP" id="paragraf-11-ledd-2-punkt-2-ledd-1">Melk som oppfyller kravene i § 5, kan helsesertifikatet erstattes av et handelsdokument dersom dokumentet samtidig bekrefter at produktet er produsert i en virksomhet som bruker HACCP. For melk som er hermetisert kan helsesertifikatet erstattes av et handelsdokument dersom dokumentet samtidig bekrefter at kravene i § 5 er oppfylt.</article></article></li><li data-li-identifier="c)" data-name="c)"><article class="listArticle" id="paragraf-11-ledd-2-punkt-3"><article class="legalP" id="paragraf-11-ledd-2-punkt-3-ledd-1">Meieriprodukter som oppfyller kravene i § 6, kan helsesertifikatet erstattes av et handelsdokument dersom dokumentet samtidig bekrefter at produktet er produsert i en virksomhet som bruker HACCP. For meieriprodukter som er hermetisert kan helsesertifikatet erstattes av et handelsdokument dersom dokumentet samtidig bekrefter at kravene i § 6 er oppfylt.</article></article></li><li data-li-identifier="d)" data-name="d)"><article class="listArticle" id="paragraf-11-ledd-2-punkt-4"><article class="legalP" id="paragraf-11-ledd-2-punkt-4-ledd-1">Huder og skinn som oppfyller del A i kapittel 6 i vedlegg 8, punkt 1b til e i forordning (EF) nr. 1774/2002 kan helsesertifikatet erstattes av et handelsdokument dersom dokumentet samtidig bekrefter at kravene i forordningen er oppfylt.</article></article></li><li data-li-identifier="e)" data-name="e)"><article class="listArticle" id="paragraf-11-ledd-2-punkt-5"><article class="legalP" id="paragraf-11-ledd-2-punkt-5-ledd-1">Huder og skinn som oppfyller del A i kapittel 6 i vedlegg 8, punkt 2c eller d i forordning (EF) nr. 1774/2002 kan helsesertifikatet erstattes av et handelsdokument dersom dokumentet samtidig bekrefter at kravene i forordningen er oppfylt.</article></article></li><li data-li-identifier="f)" data-name="f)"><article class="listArticle" id="paragraf-11-ledd-2-punkt-6"><article class="legalP" id="paragraf-11-ledd-2-punkt-6-ledd-1">Blod og blodprodukter, smult og utsmeltet fett og tarmer kan helsesertifikatet erstattes av et handelsdokument dersom dokumentet samtidig bekrefter at kravene i § 9 punkt 1, 2 eller 3 er oppfylt.</article></article></li><li data-li-identifier="g)" data-name="g)"><article class="listArticle" id="paragraf-11-ledd-2-punkt-7"><article class="legalP" id="paragraf-11-ledd-2-punkt-7-ledd-1">Ubehandlet saueull og hår fra drøvtyggere og svinebust som er blitt vasket eller garvet og ubehandlet saueull, ubehandlet hår fra drøvtyggere og ubehandlet svinebust som er forsvarlig tørket og emballert som er vasket på virksomheten eller stammer fra garving eller oppfyller kapittel 8 i vedlegg 8, punkt 1 og 4 i forordning (EF) nr. 1774/2002 kan helsesertifikatet erstattes av et handelsdokument dersom dokumentet samtidig bekrefter at kravene i forordningen er oppfylt.</article></article></li><li data-li-identifier="h)" data-name="h)"><article class="listArticle" id="paragraf-11-ledd-2-punkt-8"><article class="legalP" id="paragraf-11-ledd-2-punkt-8-ledd-1">Sammensatte produkter som oppfyller kravene i § 9 punkt 8, kan helsesertifikatet erstattes av et handelsdokument dersom dokumentet samtidig bekrefter at produktet er produsert i en virksomhet som bruker HACCP.</article></article></li><li data-li-identifier="i)" data-name="i)"><article class="listArticle" id="paragraf-11-ledd-2-punkt-9"><article class="legalP" id="paragraf-11-ledd-2-punkt-9-ledd-1">Ferdigpakkede produkter, som skal brukes i in vitro-diagnostikk eller som laboratoriereagenser i henhold til § 9 punkt 9 og i tillegg er tydelig merket «Kun til in vitro-diagnostisering» eller «Kun til laboratoriebruk», kan helsesertifikatet erstattes av et handelsdokument dersom dokumentet samtidig bekrefter at produktet er produsert i en virksomhet.</article></article></li></ul></article></article><article class="legalArticle" data-lovdata-URL="LTI/forskrift/2007-08-07-942/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Forbud mot utførsel av levende klauvdyr</span></h2><article class="legalP" id="paragraf-12-ledd-1">Det er forbudt å sende levende klauvdyr til områder nevnt i vedlegg I.</article></article><article class="legalArticle" data-lovdata-URL="LTI/forskrift/2007-08-07-942/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Straffebestemmelser</span></h2><article class="legalP" id="paragraf-13-ledd-1">Forsettlig eller uaktsom overtredelse av denne forskrift er straffbar, jf. matloven § 28.</article></article><article class="legalArticle" data-lovdata-URL="LTI/forskrift/2007-08-07-942/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse</span></h2><article class="legalP" id="paragraf-14-ledd-1">Denne forskrift trer i kraft straks.</article></article><section class="section" data-name="vedleggI" id="kapittel-1" data-lovdata-URL="LTI/forskrift/2007-08-07-942/KAPITTEL_1"><h2>Vedlegg I</h2><article class="legalP" id="kapittel-1-ledd-1">De følgende områder i Det forente kongerike:<ul class="defaultList"><li><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">Storbritannia.</article></article></li></ul></article></section><section class="section" data-name="vedleggII" id="kapittel-2" data-lovdata-URL="LTI/forskrift/2007-08-07-942/KAPITTEL_2"><h2>Vedlegg II</h2><article class="legalP" id="kapittel-2-ledd-1">De følgende områder i Det forente kongerike:<ul class="defaultList"><li><article class="listArticle" id="kapittel-2-ledd-1-punkt-1"><article class="legalP" id="kapittel-2-ledd-1-punkt-1-ledd-1">Storbritannia.</article></article></li></ul></article></section></main></body></html>