<!DOCTYPE html><html lang="no"><head><title>Forskrift om oppnevning, sammensetning og organisering av skatteklagenemndene</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-11-07-1229</dd><dt class="dokid">DokumentID</dt><dd class="dokid">LTI/forskrift/2007-11-07-1229</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 11 s 1504</dd><dt class="dateInForce">I kraft fra</dt><dd class="dateInForce">2008-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-24/§2-2</li></ul></dd><dt class="dateOfPublication">Kunngjort</dt><dd class="dateOfPublication">2007-11-09 14:15</dd><dt class="journalNumber">Journalnummer</dt><dd class="journalNumber">2007-0960</dd><dt class="titleShort">Korttittel</dt><dd class="titleShort">Forskrift om skatteklagenemndene</dd><dt class="title">Tittel</dt><dd class="title">Forskrift om oppnevning, sammensetning og organisering av skatteklagenemndene</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 7. november 2007 med hjemmel i lov 13. juni 1980 nr. 24 om ligningsforvaltning (ligningsloven) § 2-2 nr. 3.</dd><dt class="refid">RefID</dt><dd class="refid">forskrift/2007-11-07-1229</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om oppnevning, sammensetning og organisering av skatteklagenemndene<ul class="tocSubUl"><li>§ 1. Antall medlemmer og varamedlemmer i skatteklagenemndene</li><li>§ 2. Nemndas leder og nestleder</li><li>§ 3. Sammensetning og krav til kompetanse</li><li>§ 4. Organisering av nemnda i avdeling</li><li>§ 5. Behandling i utvidet avdeling</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2007-11-07-1229" id="dokument"><h1>Forskrift om oppnevning, sammensetning og organisering av skatteklagenemndene</h1><article class="legalArticle" data-lovdata-URL="LTI/forskrift/2007-11-07-1229/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Antall medlemmer og varamedlemmer i skatteklagenemndene</span></h2><article class="legalP" id="paragraf-1-ledd-1">Skattedirektoratet fastsetter hvor mange medlemmer og varamedlemmer som skal oppnevnes for hver skatteklagenemnd.</article><article class="legalP" id="paragraf-1-ledd-2">Fylkestingene oppnevner det antall medlemmer og varamedlemmer til skatteklagenemnda som samsvarer med fylkets forholdsmessige andel av befolkningen i regionen.</article></article><article class="legalArticle" data-lovdata-URL="LTI/forskrift/2007-11-07-1229/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Nemndas leder og nestleder</span></h2><article class="legalP" id="paragraf-2-ledd-1">Skatteklagenemnda skal ha en leder og en nestleder. Nestleder fungerer som leder i dennes fravær.</article><article class="legalP" id="paragraf-2-ledd-2">Nemndas leder utnevnes av fylkestinget i det fylket hvor skattekontorets regionledelse har sitt sete.</article><article class="legalP" id="paragraf-2-ledd-3">Det går på rundgang mellom de øvrige fylkestingene i regionen å oppnevne nemndas nestleder. Skattedirektoratet bestemmer hvordan rulleringen mellom fylkestingene skal gjennomføres.</article></article><article class="legalArticle" data-lovdata-URL="LTI/forskrift/2007-11-07-1229/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Sammensetning og krav til kompetanse</span></h2><article class="legalP" id="paragraf-3-ledd-1">Skatteklagenemnda skal være sammensatt slik at minst to tredjedeler av nemndas medlemmer har formell utdanning innen fagområdene regnskap, økonomi eller jus og yrkeserfaring som omfatter minst ett av disse områdene.</article><article class="legalP" id="paragraf-3-ledd-2">Skattedirektoratet kan gi retningslinjer om hvilke utdanningskrav som skal stilles etter første ledd.</article><article class="legalP" id="paragraf-3-ledd-3">Lederen og nestlederen skal oppfylle kravene for å være tingrettsdommer i domstolloven § 54.</article><article class="legalP" id="paragraf-3-ledd-4">Varamedlemmene skal oppnevnes i samsvar med kompetansekravet i første ledd.</article></article><article class="legalArticle" data-lovdata-URL="LTI/forskrift/2007-11-07-1229/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Organisering av nemnda i avdeling</span></h2><article class="legalP" id="paragraf-4-ledd-1">Nemndas leder organiserer nemnda i avdelinger i samarbeid med skattekontoret. Det kan opprettes særskilte avdelinger for behandling av bestemte skattytergrupper eller sakstyper.</article><article class="legalP" id="paragraf-4-ledd-2">Skattekontoret fordeler saker mellom avdelingene.</article><article class="legalP" id="paragraf-4-ledd-3">Avdelingene skal være sammensatt i samsvar med kompetansekravet i § 3 første ledd.</article><article class="legalP" id="paragraf-4-ledd-4">Nemndas leder kan i særlige tilfeller beslutte at kompetansekravet i § 3 første ledd skal fravikes.</article></article><article class="legalArticle" data-lovdata-URL="LTI/forskrift/2007-11-07-1229/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Behandling i utvidet avdeling</span></h2><article class="legalP" id="paragraf-5-ledd-1">Nemndas leder organiserer behandling av saker i utvidet avdeling etter ligningsloven § 3-10 nr. 2 i samarbeid med skattekontoret.</article></article><article class="legalArticle" data-lovdata-URL="LTI/forskrift/2007-11-07-1229/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskriften trer i kraft 1. januar 2008.</article></article></main></body></html>