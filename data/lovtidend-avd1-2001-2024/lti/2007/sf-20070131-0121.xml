<!DOCTYPE html><html lang="no"><head><title>Forskrift om anvendelse av soliditetsregler på konsolidert basis mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-01-31-121</dd><dt class="dokid">DokumentID</dt><dd class="dokid">LTI/forskrift/2007-01-31-121</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 2 s 315</dd><dt class="dateInForce">I kraft fra</dt><dd class="dateInForce">2007-02-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1991-03-25-214</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-10-40/§2a-9</li><li>lov/1997-06-19-79/§8-12</li><li>forskrift/2006-12-06-1679</li></ul></dd><dt class="dateOfPublication">Kunngjort</dt><dd class="dateOfPublication">2007-02-06</dd><dt class="journalNumber">Journalnummer</dt><dd class="journalNumber">2007-0110</dd><dt class="titleShort">Korttittel</dt><dd class="titleShort">Forskrift om konsoliderte soliditetsregler</dd><dt class="title">Tittel</dt><dd class="title">Forskrift om anvendelse av soliditetsregler på konsolidert basis mv.</dd><dt class="miscInformation">Annet om dokumentet</dt><dd class="miscInformation">Fastsatt av Kredittilsynet 31. januar 2007 med hjemmel i lov 10. juni 1988 nr. 40 om finansieringsvirksomhet og finansinstitusjoner (finansieringsvirksomhetsloven) § 2a-9 sjette ledd første punktum, lov 19. juni 1997 nr. 79 om verdipapirhandel § 8-12 tredje ledd og delegeringsvedtak 6. desember 2006 nr. 1679. Jf. EØS-avtalen vedlegg IX nr. 12c (direktiv 98/78/EF endret ved direktiv 2002/87/EF, direktiv 2005/1/EF og direktiv 2005/68/EF), nr. 14 (direktiv 2006/48/EF), nr. 30a (direktiv 2006/49/EF) og nr. 30e (direktiv 2002/87/EF endret ved direktiv 2005/1/EF).</dd><dt class="refid">RefID</dt><dd class="refid">forskrift/2007-01-31-121</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om anvendelse av soliditetsregler på konsolidert basis mv.<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Konsolideringsplikt</li><li>§ 4. Konsolideringsregler</li><li>§ 5. Finansiell gruppe bestående bare eller hovedsakelig av andre foretak enn forsikringsselskap</li><li>§ 6. Finansiell gruppe bestående bare eller hovedsakelig av andre foretak enn banker, finansieringsforetak, verdipapirforetak eller forvaltningsselskap for verdipapirfond</li><li>§ 7. Tverrsektoriell finansiell gruppe</li><li>§ 8. Avsetning av kapitaldekningsreserve</li><li>§ 9. Krav om prosess for vurdering og opprettholdelse av tilstrekkelig kapitalnivå</li><li>§ 10. Ikrafttreden mv.</li></ul></li></ul></dd></dl></header><main class="documentBody" data-lovdata-URL="LTI/forskrift/2007-01-31-121" id="dokument"><h1>Forskrift om anvendelse av soliditetsregler på konsolidert basis mv.</h1><article class="legalArticle" data-lovdata-URL="LTI/forskrift/2007-01-31-121/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften gjelder forretningsbanker, sparebanker, finansieringsforetak, forsikringsselskap, holdingselskap i finanskonsern, verdipapirforetak, forvaltningsselskap for verdipapirfond med tillatelse til å drive aktiv forvaltning, og holdingselskap som nevnt i verdipapirhandelloven § 8-12 første ledd nr. 3.</article></article><article class="legalArticle" data-lovdata-URL="LTI/forskrift/2007-01-31-121/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="numberedLegalP" data-numerator="1" id="paragraf-2-nummer-1">(1) Med finansiell gruppe menes gruppe av foretak som dannes ved at en institusjon som nevnt i § 1 har en kapitalinteresse i eller er underlagt felles ledelse med et annet foretak.</article><article class="numberedLegalP" data-numerator="2" id="paragraf-2-nummer-2">(2) Med tverrsektoriell finansiell gruppe menes finansiell gruppe som i tillegg til å omfatte banker, finansieringsforetak, verdipapirforetak eller forvaltningsselskap for verdipapirfond med tillatelse til å drive aktiv forvaltning, også omfatter forsikringsselskap.</article><article class="numberedLegalP" data-numerator="3" id="paragraf-2-nummer-3">(3) Definisjonene av kapitalinteresse og felles ledelse i finansieringsvirksomhetsloven § 2a-2 bokstav h og i gjelder tilsvarende.</article></article><article class="legalArticle" data-lovdata-URL="LTI/forskrift/2007-01-31-121/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Konsolideringsplikt</span></h2><article class="numberedLegalP" data-numerator="1" id="paragraf-3-nummer-1">(1) En institusjon som nevnt i § 1 skal foreta konsolidering etter forskriften her når den har en kapitalinteresse i et annet foretak eller er underlagt felles ledelse med et annet foretak.</article><article class="numberedLegalP" data-numerator="2" id="paragraf-3-nummer-2">(2) Plikten til å foreta konsolidering gjelder også for institusjon som er holdingselskap i delkonsern.</article></article><article class="legalArticle" data-lovdata-URL="LTI/forskrift/2007-01-31-121/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Konsolideringsregler</span></h2><article class="numberedLegalP" data-numerator="1" id="paragraf-4-nummer-1">(1) Aksjer i foretak som omfattes av konsolideringen, skal elimineres etter samme prinsipp som benyttes ved oppkjøpsmetoden, slik at:<ul class="defaultList"><li data-li-identifier="a)" data-name="a)"><article class="listArticle" id="paragraf-4-nummer-1-punkt-1"><article class="legalP" id="paragraf-4-nummer-1-punkt-1-ledd-1">balanseført verdi av aksjene elimineres mot den tilsvarende egenkapitalen i foretaket på rapporteringstidspunktet og</article></article></li><li data-li-identifier="b)" data-name="b)"><article class="listArticle" id="paragraf-4-nummer-1-punkt-2"><article class="legalP" id="paragraf-4-nummer-1-punkt-2-ledd-1">mer- eller mindreverdier analyseres og fordeles på eiendeler og forpliktelser etter forsiktighetsprinsippet. Andre merverdier (goodwill) trekkes ut av balansen og inngår ikke i den samlede ansvarlige kapitalen.</article></article></li></ul></article><article class="numberedLegalP" data-numerator="2" id="paragraf-4-nummer-2">(2) Interne fordringer, gjeldsposter, inntekter og kostnader mellom foretakene skal elimineres.</article><article class="numberedLegalP" data-numerator="3" id="paragraf-4-nummer-3">(3) Konsolideringen skal også omfatte ikke-balanseførte forpliktelser. Ikke-balanseførte interne poster mellom foretakene skal elimineres.</article><article class="numberedLegalP" data-numerator="4" id="paragraf-4-nummer-4">(4) Minoritetsinteresser kan medregnes i den grad dette ikke er i strid med bestemmelser gitt i denne forskriften.</article><article class="numberedLegalP" data-numerator="5" id="paragraf-4-nummer-5">(5) Dersom en eiendelspost er sikret ved garanti fra et annet konsernselskap, skal det beregnes kapitalkrav bare én gang av den garanterte eiendelsposten. Tilsvarende skal det ved konsolideringen beregnes kapitaldekning bare én gang for garantiansvar som er kontragarantert av annet konsernselskap.</article><article class="numberedLegalP" data-numerator="6" id="paragraf-4-nummer-6">(6) Ved konsolidering av utenlandsk foretak skal kursen som benyttes i selskapsregnskapet benyttes ved omregning av utenlandsk valuta til norske kroner.</article><article class="numberedLegalP" data-numerator="7" id="paragraf-4-nummer-7">(7) Verdivurderingsprinsippene i selskapsregnskapene for de operative foretakene skal legges til grunn.</article><article class="numberedLegalP" data-numerator="8" id="paragraf-4-nummer-8">(8) Ved konsolideringen skal foretak som ikke er omfattet av § 1, følge de samme soliditetsreglene som gjelder for institusjonen som foretaket konsolideres med.</article><article class="numberedLegalP" data-numerator="9" id="paragraf-4-nummer-9">(9) Ved beregning av ansvarlig kapital på konsolidert basis skal det tas hensyn til hvor effektivt den ansvarlige kapitalen kan overføres og gjøres disponibel på tvers av foretakene i gruppen, vurdert etter formålet til bestemmelser om kapitaldekning.</article></article><article class="legalArticle" data-lovdata-URL="LTI/forskrift/2007-01-31-121/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Finansiell gruppe bestående bare eller hovedsakelig av andre foretak enn forsikringsselskap</span></h2><article class="numberedLegalP" data-numerator="1" id="paragraf-5-nummer-1">(1) Institusjoner som har kapitalinteresse i eller er underlagt felles ledelse med annet foretak enn forsikringsselskap, skal foreta konsolidering etter bestemmelsene i forskriften her ved anvendelse av bestemmelsene i forskrift 14. desember 2006 nr. 1506 om kapitalkrav for forretningsbanker, sparebanker, finansieringsforetak, holdingselskaper i finanskonsern, verdipapirforetak og forvaltningsselskaper for verdipapirfond mv. del I til VIII, X og XI. Minstekravet til kapitaldekning skal tilfredsstilles på konsolidert basis.</article><article class="numberedLegalP" data-numerator="2" id="paragraf-5-nummer-2">(2) Ved konsolideringen skal beregningsgrunnlaget deles slik at de beregningsmåtene og soliditetskravene som gjelder for de ulike virksomhetsområdene på institusjonsnivå, også anvendes på konsolidert basis.</article></article><article class="legalArticle" data-lovdata-URL="LTI/forskrift/2007-01-31-121/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Finansiell gruppe bestående bare eller hovedsakelig av andre foretak enn banker, finansieringsforetak, verdipapirforetak eller forvaltningsselskap for verdipapirfond</span></h2><article class="legalP" id="paragraf-6-ledd-1">Forsikringsselskap og holdingselskap til forsikringsselskap som har kapitalinteresse i eller er underlagt felles ledelse med annet foretak uten at foretakene inngår i en tverrsektoriell finansiell gruppe, skal foreta konsolidering etter bestemmelsene i forskriften her ved anvendelse av bestemmelsene i forskrift 22. desember 2006 nr. 1616 om minstekrav til kapitaldekning i forsikringsselskaper, pensjonskasser, innskuddspensjonsforetak og holdingsselskap i forsikringskonsern og i forskrift 19. mai 1995 nr. 481 om beregning av solvensmarginkrav og solvensmarginkapital for norske livsforsikringsselskaper eller forskrift 19. mai 1995 nr. 482 om solvensmarginkrav og solvensmarginkapital for norske skadeforsikringsselskaper. Minstekravet til kapitaldekning og solvensmarginkravet skal tilfredsstilles på konsolidert basis.</article></article><article class="legalArticle" data-lovdata-URL="LTI/forskrift/2007-01-31-121/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tverrsektoriell finansiell gruppe</span></h2><article class="numberedLegalP" data-numerator="1" id="paragraf-7-nummer-1">(1) I tverrsektoriell finansiell gruppe skal den konsoliderte balansen som følger av § 4, henføres til henholdsvis bank- og finansieringsforetaksvirksomhet, verdipapirforetaksvirksomhet og forsikringsvirksomhet. For hvert beregningsgrunnlag anvendes de beregningsmåtene og soliditetskravene som gjelder for de enkelte virksomhetsområdene. For forsikringsdelen av gruppen skal det foretas beregninger både etter kapitaldekningsreglene og etter solvensmarginregelverket slik det fremgår av § 6.</article><article class="numberedLegalP" data-numerator="2" id="paragraf-7-nummer-2">(2) For alle virksomhetsområdene defineres ansvarlig kapital etter forskrift 1. juni 1990 nr. 435 om beregning av ansvarlig kapital for finansinstitusjoner, oppgjørssentraler og verdipapirforetak. For forsikringsvirksomheten defineres i tillegg solvensmarginkapital etter forskrift 19. mai 1995 nr. 481 om beregning av solvensmarginkrav og solvensmarginkapital for norske livsforsikringsselskaper og etter forskrift 19. mai 1995 nr. 482 om solvensmarginkrav og solvensmarginkapital for norske skadeforsikringsselskaper.</article><article class="numberedLegalP" data-numerator="3" id="paragraf-7-nummer-3">(3) Minstekravet til kapitaldekning skal tilfredsstilles på konsolidert basis.</article><article class="numberedLegalP" data-numerator="4" id="paragraf-7-nummer-4">(4) I en tverrsektoriell finansiell gruppe skal dessuten summen av (a) ansvarlig kapital for kredittinstitusjonsvirksomheten og verdipapirforetaksvirksomheten og (b) solvensmarginkapital for forsikringsvirksomheten, begge beregnet på konsolidert basis, være tilstrekkelig til å dekke summen av (a) kravet til ansvarlig kapital for kredittinstitusjonsvirksomheten og verdipapirforetaksvirksomheten og (b) solvensmarginkravet for forsikringsvirksomheten, begge beregnet på konsolidert basis.</article><article class="numberedLegalP" data-numerator="5" id="paragraf-7-nummer-5">(5) Ved anvendelse av bestemmelsene om ansvarlig kapital som en institusjon har skutt inn i en annen institusjon, skal det skilles mellom ansvarlig kapital i institusjoner som eies av gruppens forsikringsselskap og ansvarlig kapital i institusjoner som eies av andre foretak i gruppen. Fradrag for ansvarlig kapital eid av forsikringsselskap i gruppen beregnes etter bestemmelsene for forsikringsselskap på bakgrunn av den delen av den ansvarlige kapitalen (før fradrag) på konsolidert basis som kommer fra forsikringsselskapene i gruppen. Fradrag for ansvarlig kapital eid av andre institusjoner i gruppen beregnes etter bestemmelsene for andre institusjoner enn forsikringsselskap for den øvrige ansvarlige kapitalen (før fradrag) på konsolidert basis.</article></article><article class="legalArticle" data-lovdata-URL="LTI/forskrift/2007-01-31-121/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Avsetning av kapitaldekningsreserve</span></h2><article class="numberedLegalP" data-numerator="1" id="paragraf-8-nummer-1">(1) Avsatt kapitaldekningsreserve som nevnt i finansieringsvirksomhetsloven § 2a-9 fjerde ledd første punktum og femte ledd første punktum i en institusjon som nevnt i § 1 skal komme til fradrag med 50 prosent i kjernekapitalen og 50 prosent i tilleggskapitalen, men slik at fradraget i kjernekapitalen gjøres etter at grensen for medregning av tilleggskapital er beregnet. Tilsvarende gjelder for avsatt kapitaldekningsreserve etter pålegg fra Kredittilsynet.</article><article class="numberedLegalP" data-numerator="2" id="paragraf-8-nummer-2">(2) Dersom fradrag i tilleggskapitalen etter første ledd er høyere enn tilleggskapitalen, skal det overskytende beløpet trekkes fra kjernekapitalen.</article></article><article class="legalArticle" data-lovdata-URL="LTI/forskrift/2007-01-31-121/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Krav om prosess for vurdering og opprettholdelse av tilstrekkelig kapitalnivå</span></h2><article class="numberedLegalP" data-numerator="1" id="paragraf-9-nummer-1">(1) En institusjon skal ved anvendelsen av bestemmelsene i finansieringsvirksomhetsloven § 2-9b første og annet ledd, verdipapirhandelloven § 8-10b første og annet ledd og forskrift som er gitt til utfylling av disse bestemmelsene, foreta konsolidering etter bestemmelsene i forskriften her og oppfylle kravene på konsolidert basis. Kravet om å foreta konsolidering gjelder foretak som omfattes av konsolideringsplikt etter § 3, og som er øverste innenlandske foretak i en finansiell gruppe.</article><article class="numberedLegalP" data-numerator="2" id="paragraf-9-nummer-2">(2) For foretak som inngår i konsolidering etter første ledd, gjelder bestemmelsene i finansieringsvirksomhetsloven § 2-9b annet ledd og verdipapirhandelloven § 8-10b annet ledd ikke på selskapsnivå. Det enkelte foretaks risiko og samlede kapitalbehov skal likevel vises som en del av konsernets oppfyllelse av bestemmelsene som nevnt i første punktum.</article><article class="numberedLegalP" data-numerator="3" id="paragraf-9-nummer-3">(3) Plikten til å foreta konsolidering etter første ledd gjelder også for foretak som er øverste foretak i delkonsern, når foretaket har kapitalinteresse i et foretak som er etablert utenfor EØS. Bestemmelsen i § 3 annet ledd gjelder ikke.</article></article><article class="legalArticle" data-lovdata-URL="LTI/forskrift/2007-01-31-121/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttreden mv.</span></h2><article class="numberedLegalP" data-numerator="1" id="paragraf-10-nummer-1">(1) Denne forskriften trer i kraft 1. februar 2007.</article><article class="numberedLegalP" data-numerator="2" id="paragraf-10-nummer-2">(2) Fra samme tidspunkt oppheves forskrift 25. mars 1991 nr. 214 om anvendelse av kapitaldekningsregler på konsolidert basis mv.</article><article class="numberedLegalP" data-numerator="3" id="paragraf-10-nummer-3">(3) Institusjoner skal foreta konsolidering etter bestemmelsene i forskriften her og oppfylle minstekravet til kapitaldekning på konsolidert basis ved anvendelse av forskrift 14. desember 2006 nr. 1506 om kapitalkrav for forretningsbanker, sparebanker, finansieringsforetak, holdingselskaper i finanskonsern, verdipapirforetak og forvaltningsselskaper for verdipapirfond mv. § 49-2 første ledd. Bestemmelsene i § 5 gjelder ikke.</article><article class="numberedLegalP" data-numerator="4" id="paragraf-10-nummer-4">(4) Institusjoner som har tillatelse til bruk av IRB- eller AMA-metode og som omfattes av konsolideringsplikt etter § 3, skal foreta konsolidering etter bestemmelsene i forskriften her og oppfylle minstekravet til kapitaldekning på konsolidert basis ved anvendelsen av forskrift 14. desember 2006 nr. 1506 om kapitalkrav for forretningsbanker, sparebanker, finansieringsforetak, holdingselskaper i finanskonsern, verdipapirforetak og forvaltningsselskaper for verdipapirfond mv. § 49-2 sjuende ledd.</article></article></main></body></html>