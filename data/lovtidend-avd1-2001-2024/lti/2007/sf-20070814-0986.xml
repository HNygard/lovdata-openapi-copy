<!DOCTYPE html><html lang="no"><head><title>Forskrift om endring i forskrift om tillatelse til akvakultur for laks, ørret og regnbueørret (laksetildelingsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-08-14-986</dd><dt class="dokid">DokumentID</dt><dd class="dokid">LTI/forskrift/2007-08-14-986</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 8 s 1262</dd><dt class="dateInForce">I kraft fra</dt><dd class="dateInForce">2008-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-12-22-1798</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-17-79/§4</li><li>lov/2005-06-17-79/§5</li><li>lov/2005-06-17-79/§6</li><li>lov/2005-06-17-79/§7</li></ul></dd><dt class="dateOfPublication">Kunngjort</dt><dd class="dateOfPublication">2007-08-24</dd><dt class="journalNumber">Journalnummer</dt><dd class="journalNumber">2007-0791</dd><dt class="titleShort">Korttittel</dt><dd class="titleShort">Endr. i laksetildelingsforskriften</dd><dt class="title">Tittel</dt><dd class="title">Forskrift om endring i forskrift om tillatelse til akvakultur for laks, ørret og regnbueørret (laksetildelingsforskriften)</dd><dt class="miscInformation">Annet om dokumentet</dt><dd class="miscInformation">Fastsatt av Fiskeri- og kystdepartementet 14. august 2007 med hjemmel i lov 17. juni 2005 nr. 79 om akvakultur (akvakulturloven) § 4, § 5, § 6 og § 7.</dd><dt class="refid">RefID</dt><dd class="refid">forskrift/2007-08-14-986</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tillatelse til akvakultur for laks, ørret og regnbueørret (laksetildelingsforskriften)<ul class="tocSubUl"><li>I<ul class="tocSubUl"><li>§ 26. Tildeling og fornyelse av tillatelser</li><li>§ 27. Utvalgsbehandling av søknad</li><li>§ 28. Biomasse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-08-14-986" id="dokument"><h1>Forskrift om endring i forskrift om tillatelse til akvakultur for laks, ørret og regnbueørret (laksetildelingsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2007-08-14-986/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. desember 2004 nr. 1798 om tillatelse til akvakultur for laks, ørret og regnbueørret (laksetildelingsforskriften) gjøres følgende endringer:</article> <article class="defaultP" margin-top="true">§ 26, § 27 og § 28 skal lyde:</article><article class="futureLegalArticle" data-name="§26" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 26</span>. <span class="legalArticleTitle">Tildeling og fornyelse av tillatelser</span></span><article class="legalP" id="kapittel-1-foreslåttparagraf-1-ledd-1">Fiskeridirektoratet kan gi tillatelse til akvakultur av stamfisk etter en faglig vurdering der det blant annet vektlegges om formålene i § 1 og § 25 blir oppfylt. Søkes det om mer enn én tillatelse, skal det vurderes hvor mange tillatelser søker har behov for og om tillatelsene kan spres geografisk for å sikre stabile rognleveranser.</article><article class="legalP" id="kapittel-1-foreslåttparagraf-1-ledd-2">Tillatelsene er tidsavgrenset til en periode på 15 år, og det kan søkes Fiskeridirektoratet om forlengelse med inntil 15 år av gangen.</article><article class="legalP" id="kapittel-1-foreslåttparagraf-1-ledd-3">Søknad om forlengelse skal være Fiskeridirektoratet i hende minimum ett år før 15-årsperioden er omme.</article></article><article class="futureLegalArticle" data-name="§27" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 27</span>. <span class="legalArticleTitle">Utvalgsbehandling av søknad</span></span><article class="legalP" id="kapittel-1-foreslåttparagraf-2-ledd-1">Tillatelser til akvakultur av stamfisk etter § 26 gis etter en faglig vurdering av søknaden. Et rådgivende utvalg bestående av fem representanter fra fagmiljøer innen biologi, genetikk, næringsinteresser og økonomi foretar vurderingen og fremmer den faglige tilrådingen til Fiskeridirektoratet. Utvalget gir også faglig tilråding ved søknad om forlengelse.</article><article class="legalP" id="kapittel-1-foreslåttparagraf-2-ledd-2">Utvalget oppnevnes av Fiskeridirektoratet.</article></article><article class="futureLegalArticle" data-name="§28" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 28</span>. <span class="legalArticleTitle">Biomasse</span></span><article class="legalP" id="kapittel-1-foreslåttparagraf-3-ledd-1">Tillatelse til akvakultur av stamfisk skal ikke overskride en biomasse på 780 tonn.</article></article> <article class="defaultP" margin-top="true">§ 34 fjerde ledd skal lyde:</article><article class="legalP" id="kapittel-1-ledd-2">Denne bestemmelsen gjelder ikke tillatelser til akvakultur av matfisk til forsøks-, forsknings-, undervisnings- og utstillingsformål eller tillatelser til akvakultur av stamfisk.</article> <article class="defaultP" margin-top="true">§ 37 første ledd skal lyde:</article><article class="legalP" id="kapittel-1-ledd-3">Ved samlokalisering av tillatelser til akvakultur av matfisk som innehas av samme person og som ikke innebærer utvidelse av klarert lokalitetsbiomasse og lokalitetsstørrelse, skal det sendes melding sammen med eventuell endret driftsplan til Fiskeridirektoratets regionkontor for hver nye tillatelse som knyttes til lokaliteten. Det er ikke tillatt å sette ut fisk på lokaliteten knyttet til den nye tillatelsen før innehaver av tillatelsen har mottatt endret tillatelse i tråd med meldingen og godkjenning av endret driftsplan.</article> <article class="defaultP" margin-top="true">§ 37 nytt fjerde ledd skal lyde:</article><article class="legalP" id="kapittel-1-ledd-4">Det kan ikke gis melding etter denne bestemmelsen for tillatelser til akvakultur av stamfisk.</article></section><section class="section" data-name="kapII" id="kapittel-2" data-lovdata-URL="LTI/forskrift/2007-08-14-986/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2008.</article></section></main></body></html>