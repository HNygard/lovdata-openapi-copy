<!DOCTYPE html><html lang="no"><head><title>Forskrift om bruk av ferdskriver for elektronisk overvåking av fangst av hval.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-03-14-297</dd><dt class="dokid">DokumentID</dt><dd class="dokid">LTI/forskrift/2007-03-14-297</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 3 s 439</dd><dt class="dateInForce">I kraft fra</dt><dd class="dateInForce">2007-03-14</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li></ul></dd><dt class="dateOfPublication">Kunngjort</dt><dd class="dateOfPublication">2007-03-23</dd><dt class="journalNumber">Journalnummer</dt><dd class="journalNumber">2007-0235</dd><dt class="titleShort">Korttittel</dt><dd class="titleShort">Forskrift om ferdskriverbruk, hvalfangst</dd><dt class="title">Tittel</dt><dd class="title">Forskrift om bruk av ferdskriver for elektronisk overvåking av fangst av hval.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeri- og kystdepartementet 14. mars 2007 med hjemmel i lov 3. juni 1983 nr. 40 om saltvannsfiske m.v. § 4 første ledd bokstav s.</dd><dt class="refid">RefID</dt><dd class="refid">forskrift/2007-03-14-297</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om bruk av ferdskriver for elektronisk overvåking av fangst av hval.<ul class="tocSubUl"><li>§ 1. Stedlig virkeområde</li><li>§ 2. Saklig virkeområde</li><li>§ 3. Definisjon</li><li>§ 4. Utstyr</li><li>§ 5. Plikt til å påse at ferdskriveren er i drift</li><li>§ 6. Forbud mot å slå av, skade, ødelegge eller manipulere utstyret</li><li>§ 7. Feil i forbindelse med ferdskriveren</li><li>§ 8. Omkostninger</li><li>§ 9. Delegering</li><li>§ 10. Straff og inndragning</li><li>§ 11. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2007-03-14-297" id="dokument"><h1>Forskrift om bruk av ferdskriver for elektronisk overvåking av fangst av hval.</h1><article class="legalArticle" data-lovdata-URL="LTI/forskrift/2007-03-14-297/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Stedlig virkeområde</span></h2><article class="legalP" id="paragraf-1-ledd-1">Denne forskriften gjelder for norske fartøy som driver fangst av hval i farvann under norsk fiskerijurisdiksjon eller i farvann utenfor noen stats fiskerijurisdiksjon.</article></article><article class="legalArticle" data-lovdata-URL="LTI/forskrift/2007-03-14-297/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Saklig virkeområde</span></h2><article class="legalP" id="paragraf-2-ledd-1">Norske fartøy som har fått tillatelse til å drive fangst av vågehval skal ha installert ferdskriver for elektronisk overvåking av hvalfangst.</article></article><article class="legalArticle" data-lovdata-URL="LTI/forskrift/2007-03-14-297/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjon</span></h2><article class="legalP" id="paragraf-3-ledd-1">Med «ferdskriver for elektronisk overvåking av hvalfangst» forstås datalogger med datakort og sensorer med tilførselskabler.</article></article><article class="legalArticle" data-lovdata-URL="LTI/forskrift/2007-03-14-297/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utstyr</span></h2><article class="legalP" id="paragraf-4-ledd-1">Ferdskriver for elektronisk overvåking av hvalfangst skal være godkjent av Fiskeridirektoratet og installert av en av Fiskeridirektoratet godkjent installatør.</article><article class="legalP" id="paragraf-4-ledd-2">Før sesongstart skal ferdskriveren startes og samtlige funksjoner kontrolleres av godkjent installatør.</article></article><article class="legalArticle" data-lovdata-URL="LTI/forskrift/2007-03-14-297/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Plikt til å påse at ferdskriveren er i drift</span></h2><article class="legalP" id="paragraf-5-ledd-1">Ansvarshavende skal før avgang til feltet kontrollere at dioden på ferdskriveren lyser. Når fartøyet er i fangst, skal tilsvarende kontrolleres hver 24. time.</article><article class="legalP" id="paragraf-5-ledd-2">Tidspunktet for kontroll skal føres i merknadsrubrikken i fangstdagboken.</article></article><article class="legalArticle" data-lovdata-URL="LTI/forskrift/2007-03-14-297/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Forbud mot å slå av, skade, ødelegge eller manipulere utstyret</span></h2><article class="legalP" id="paragraf-6-ledd-1">Det er forbudt å slå av, skade, flytte eller på annen måte manipulere ferdskriveren.</article><article class="legalP" id="paragraf-6-ledd-2">Ansvarshavende om bord på fartøyet skal påse at:<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-2-punkt-1"><article class="legalP" id="paragraf-6-ledd-2-punkt-1-ledd-1">ferdskriveren ikke åpnes og forseglingene ikke brytes</article></article></li><li data-li-identifier="b)" data-name="b)"><article class="listArticle" id="paragraf-6-ledd-2-punkt-2"><article class="legalP" id="paragraf-6-ledd-2-punkt-2-ledd-1">sensorer som er tilkoblet ferdskriveren ikke endres/blokkeres/flyttes/skades</article></article></li><li data-li-identifier="c)" data-name="c)"><article class="listArticle" id="paragraf-6-ledd-2-punkt-3"><article class="legalP" id="paragraf-6-ledd-2-punkt-3-ledd-1">strømforsyningen ikke brytes</article></article></li><li data-li-identifier="d)" data-name="d)"><article class="listArticle" id="paragraf-6-ledd-2-punkt-4"><article class="legalP" id="paragraf-6-ledd-2-punkt-4-ledd-1">ferdskriverutstyr ikke fjernes fra fartøyet.</article></article></li></ul></article></article><article class="legalArticle" data-lovdata-URL="LTI/forskrift/2007-03-14-297/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Feil i forbindelse med ferdskriveren</span></h2><article class="legalP" id="paragraf-7-ledd-1">Dersom dioden ikke lyser eller det oppstår synlig skade eller feil på ferdskriveren inkludert alle sensorer, sikringer og strømførende kabler til utstyret, skal fartøyet avslutte fangsten. Ansvarshavende om bord skal straks ta kontakt med Fiskeridirektoratet.</article><article class="legalP" id="paragraf-7-ledd-2">Fangsten kan ikke gjenopptas før feilen er utbedret. I særlige tilfeller kan Fiskeridirektoratet gi tillatelse til at fartøyet midlertidig kan fortsette fangsten uten elektronisk ferdskriver.</article></article><article class="legalArticle" data-lovdata-URL="LTI/forskrift/2007-03-14-297/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Omkostninger</span></h2><article class="legalP" id="paragraf-8-ledd-1">Omkostninger i forbindelse med installasjon og bruk av ferdskriver skal dekkes av fartøyeier.</article></article><article class="legalArticle" data-lovdata-URL="LTI/forskrift/2007-03-14-297/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Delegering</span></h2><article class="legalP" id="paragraf-9-ledd-1">Fiskeridirektøren kan gi nærmere regler om etablering og gjennomføring av ordningen med bruk av ferdskriver, herunder regler om krav til ferdskriver, tilsyn og kontroll.</article></article><article class="legalArticle" data-lovdata-URL="LTI/forskrift/2007-03-14-297/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Straff og inndragning</span></h2><article class="legalP" id="paragraf-10-ledd-1">Den som forsettlig eller uaktsomt overtrer bestemmelser gitt i eller i medhold av denne forskriften straffes i henhold til lov 3. juni 1983 nr. 40 om saltvannsfiske m.v. § 53. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2007-03-14-297/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" id="paragraf-11-ledd-1">Denne forskriften trer i kraft straks.</article></article></main></body></html>