<!DOCTYPE html><html lang="no"><head><title>Forskrift om forvaltningen av Statens pensjonsfond – Norge</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-11-07-1228</dd><dt class="dokid">DokumentID</dt><dd class="dokid">LTI/forskrift/2007-11-07-1228</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 11 s 1503</dd><dt class="dateInForce">I kraft fra</dt><dd class="dateInForce">2008-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-12-15-1419</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-06-29-44/§15</li></ul></dd><dt class="dateOfPublication">Kunngjort</dt><dd class="dateOfPublication">2007-11-09 14:15</dd><dt class="journalNumber">Journalnummer</dt><dd class="journalNumber">2007-0959</dd><dt class="titleShort">Korttittel</dt><dd class="titleShort">Forskrift om forvalt av Statens pensjonsfond</dd><dt class="title">Tittel</dt><dd class="title">Forskrift om forvaltningen av Statens pensjonsfond – Norge</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 7. november 2007 med hjemmel i lov 29. juni 2007 nr. 44 om Folketrygdfondet § 15.</dd><dt class="refid">RefID</dt><dd class="refid">forskrift/2007-11-07-1228</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forvaltningen av Statens pensjonsfond – Norge<ul class="tocSubUl"><li>§ 1. Forvaltning av Statens pensjonsfond – Norge</li><li>§ 2. Plassering av pensjonsfondet</li><li>§ 3. Regnskapsmessig avkastning</li><li>§ 4. Investeringsunivers</li><li>§ 5. Referanseportefølje og relativ volatilitet</li><li>§ 6. Eie av andeler</li><li>§ 7. Risikostyring</li><li>§ 8. Eierskapsutøvelse og etikk</li><li>§ 9. Års- og halvårsrapportering</li><li>§ 10. Utfyllende regler</li><li>§ 11. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2007-11-07-1228" id="dokument"><h1>Forskrift om forvaltningen av Statens pensjonsfond – Norge</h1><article class="legalArticle" data-lovdata-URL="LTI/forskrift/2007-11-07-1228/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forvaltning av Statens pensjonsfond – Norge</span></h2><article class="legalP" id="paragraf-1-ledd-1">Folketrygdfondet skal forvalte Statens pensjonsfond – Norge (heretter kalt «pensjonsfondet») på vegne av Finansdepartementet.</article></article><article class="legalArticle" data-lovdata-URL="LTI/forskrift/2007-11-07-1228/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Plassering av pensjonsfondet</span></h2><article class="legalP" id="paragraf-2-ledd-1">Pensjonsfondet er et kapitalinnskudd i Folketrygdfondet. Folketrygdfondet skal i eget navn videreplassere dette innskuddet i finansielle instrumenter og kontantinnskudd.</article><article class="legalP" id="paragraf-2-ledd-2">Styret i Folketrygdfondet har ansvaret for at pensjonsfondets midler plasseres med sikte på høyest mulig avkastning over tid i norske kroner innenfor de rammer som følger av lov, forskrift og utfyllende retningslinjer for forvaltningen.</article></article><article class="legalArticle" data-lovdata-URL="LTI/forskrift/2007-11-07-1228/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Regnskapsmessig avkastning</span></h2><article class="legalP" id="paragraf-3-ledd-1">Verdien av pensjonsfondet settes lik verdien av porteføljen av finansielle instrumenter og kontantinnskudd. Porteføljeresultatet med fradrag for godtgjøring til Folketrygdfondet tillegges kapitalen pr. 31. desember hvert år.</article></article><article class="legalArticle" data-lovdata-URL="LTI/forskrift/2007-11-07-1228/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Investeringsunivers</span></h2><article class="legalP" id="paragraf-4-ledd-1">Pensjonsfondet skal plasseres i en aksje- og renteportefølje i henhold til følgende fordeling: <table><tbody><tr><td data-text-align="left" data-vertical-align="top">Egenkapitalinstrumenter</td><td data-text-align="left" data-vertical-align="top">50-70 pst.</td></tr><tr><td data-text-align="left" data-vertical-align="top">Rentebærende instrumenter</td><td data-text-align="left" data-vertical-align="top">30-50 pst.</td></tr></tbody></table></article><article class="legalP" id="paragraf-4-ledd-2">Egenkapitalinstrumenter omfatter aksjer, grunnfondsbevis, konvertible obligasjoner og obligasjoner med kjøpsrett til aksjer tatt opp til handel på regulert markedsplass. Det kan benyttes finansielle instrumenter, herunder derivater, i styring av aksje- og renteporteføljen. Folketrygdfondet kan inngå salgs- og gjenkjøpsavtaler knyttet til egenkapitalinstrumenter og rentebærende instrumenter der erververen av instrumentene etter avtalen har plikt til å tilbakeføre disse til selger.</article><article class="legalP" id="paragraf-4-ledd-3">Aksjeporteføljen skal plasseres i egenkapitalinstrumenter tatt opp til handel på regulert markedsplass i henhold til følgende fordeling: <table><tbody><tr><td data-text-align="left" data-vertical-align="top">Norge</td><td data-text-align="left" data-vertical-align="top">80-90 pst.</td></tr><tr><td data-text-align="left" data-vertical-align="top">Danmark, Finland og Sverige</td><td data-text-align="left" data-vertical-align="top">10-20 pst.</td></tr></tbody></table></article><article class="legalP" id="paragraf-4-ledd-4">Renteporteføljen skal plasseres i rentebærende instrumenter hvor utsteder er hjemmehørende i Danmark, Finland, Sverige og Norge, eller har egenkapital tatt opp til handel på regulert markedsplass i disse landene, i henhold til følgende fordeling: <table><tbody><tr><td data-text-align="left" data-vertical-align="top">Norge</td><td data-text-align="left" data-vertical-align="top">80-90 pst.</td></tr><tr><td data-text-align="left" data-vertical-align="top">Danmark, Finland og Sverige</td><td data-text-align="left" data-vertical-align="top">10-20 pst.</td></tr></tbody></table></article><article class="legalP" id="paragraf-4-ledd-5">Inntil 2,5 pst. av pensjonsfondets kapital kan plasseres i norske aksjer som ikke er tatt opp til handel på regulert markedsplass dersom selskapet har søkt eller har konkrete planer om å søke opptak på slik markedsplass.</article><article class="legalP" id="paragraf-4-ledd-6">Folketrygdfondet kan beholde aksjer i norsk selskap som i forbindelse med oppkjøp, fusjon e.l. endrer status til å bli utenlandsk selskap.</article><article class="legalP" id="paragraf-4-ledd-7">Finansdepartementet kan fatte beslutninger om å utelukke selskaper fra Folketrygdfondets investeringsunivers.</article></article><article class="legalArticle" data-lovdata-URL="LTI/forskrift/2007-11-07-1228/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Referanseportefølje og relativ volatilitet</span></h2><article class="legalP" id="paragraf-5-ledd-1">Finansdepartementet fastsetter en referanseportefølje for pensjonsfondet.</article><article class="legalP" id="paragraf-5-ledd-2">Den forventede forskjellen i avkastning mellom den faktiske porteføljen og referanseporteføljen målt ved forventet relativ volatilitet på annualisert basis, skal maksimalt være 3 prosentpoeng. Det skal ikke tas valutaposisjoner i den aktive forvaltningen av pensjonsfondet.</article></article><article class="legalArticle" data-lovdata-URL="LTI/forskrift/2007-11-07-1228/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Eie av andeler</span></h2><article class="legalP" id="paragraf-6-ledd-1">Folketrygdfondet kan eie andeler for inntil 15 prosent av aksjekapital eller grunnfondskapital i ett enkelt selskap i Norge. Folketrygdfondet kan eie andeler for inntil 5 prosent av aksjekapital eller grunnfondskapital i ett enkelt selskap i Danmark, Finland og Sverige. Et selskaps eie av egne andeler skal ikke tas med ved beregning etter denne bestemmelsen.</article></article><article class="legalArticle" data-lovdata-URL="LTI/forskrift/2007-11-07-1228/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Risikostyring</span></h2><article class="legalP" id="paragraf-7-ledd-1">Styret skal påse at det er betryggende risikostyring og kontrollrutiner i forvaltningen av pensjonsfondet.</article></article><article class="legalArticle" data-lovdata-URL="LTI/forskrift/2007-11-07-1228/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Eierskapsutøvelse og etikk</span></h2><article class="legalP" id="paragraf-8-ledd-1">Folketrygdfondet skal ved sin eierskapsutøvelse ha som overordnet mål å sikre pensjonsfondets finansielle interesser.</article><article class="legalP" id="paragraf-8-ledd-2">Folketrygdfondet skal ha etiske retningslinjer for forvaltningen av pensjonsfondet.</article></article><article class="legalArticle" data-lovdata-URL="LTI/forskrift/2007-11-07-1228/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Års- og halvårsrapportering</span></h2><article class="legalP" id="paragraf-9-ledd-1">Folketrygdfondet skal utarbeide årsrapport og halvårsrapport for forvaltningen av pensjonsfondet.</article></article><article class="legalArticle" data-lovdata-URL="LTI/forskrift/2007-11-07-1228/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Utfyllende regler</span></h2><article class="legalP" id="paragraf-10-ledd-1">Finansdepartementet kan gi nærmere bestemmelser til utfylling og gjennomføring av reglene. Finansdepartementet kan i særlige tilfeller fravike § 4 – § 6.</article></article><article class="legalArticle" data-lovdata-URL="LTI/forskrift/2007-11-07-1228/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" id="paragraf-11-ledd-1">Forskriften trer i kraft 1. januar 2008. Fra samme tidspunkt oppheves forskrift 15. desember 2006 nr. 1419 om forvaltningen av Statens pensjonsfond – Norge.</article></article></main></body></html>