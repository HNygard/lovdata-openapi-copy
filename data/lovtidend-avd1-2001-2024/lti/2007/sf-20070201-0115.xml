<!DOCTYPE html><html lang="no"><head><title>Forskrift om endring i forskrift om bruk av system for sikkerhetsstyring innen flysikringstjenesten og bakketjenesten (BSL A 1-9).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-02-01-115</dd><dt class="dokid">DokumentID</dt><dd class="dokid">LTI/forskrift/2007-02-01-115</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 2 s 308</dd><dt class="dateInForce">I kraft fra</dt><dd class="dateInForce">2007-02-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-08-21-1068</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§7-1</li><li>lov/1993-06-11-101/§7-4</li><li>lov/1993-06-11-101/§9-1</li><li>lov/1993-06-11-101/§15-4</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2007-02-02</dd><dt class="journalNumber">Journalnummer</dt><dd class="journalNumber">2007-0105</dd><dt class="titleShort">Korttittel</dt><dd class="titleShort">Endr. i system for sikkerhetsstyring</dd><dt class="title">Tittel</dt><dd class="title">Forskrift om endring i forskrift om bruk av system for sikkerhetsstyring innen flysikringstjenesten og bakketjenesten (BSL A 1-9).</dd><dt class="miscInformation">Annet om dokumentet</dt><dd class="miscInformation">Fastsatt av Luftfartstilsynet 1. februar 2007 med hjemmel i lov 11. juni 1993 nr. 101 om luftfart (luftfartsloven) § 7-1 tredje ledd, § 7-4 annet ledd, § 9-1, jf. § 15-4, jf. delegeringsvedtak 10. desember 1999 nr. 1273.</dd><dt class="refid">RefID</dt><dd class="refid">forskrift/2007-02-01-115</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om bruk av system for sikkerhetsstyring innen flysikringstjenesten og bakketjenesten (BSL A 1-9).<ul class="tocSubUl"><li>I<ul class="tocSubUl"><li>§ 6. Krav til tjenesteleverandørens organisasjon</li><li>§ 7. Kompetanse</li><li>§ 9. Rutiner for intern rapportering og behandling av uønskede hendelser</li><li>§ 16. Søknad</li><li>§ 17. Tilbakekall</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-02-01-115" id="dokument"><h1>Forskrift om endring i forskrift om bruk av system for sikkerhetsstyring innen flysikringstjenesten og bakketjenesten (BSL A 1-9).</h1><section class="section" data-name="kapI" id="kapittel-1" data-lovdata-URL="LTI/forskrift/2007-02-01-115/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. august 2003 nr. 1068 om bruk av system for sikkerhetsstyring innen flysikringstjenesten og bakketjenesten (BSL A 1-9) gjøres følgende endringer:</article> <article class="defaultP" margin-top="true">Nytt punkt settes inn foran § 1:</article> <article class="defaultP" margin-top="true">Til forskriften er knyttet følgende vedlegg som gjelder som del av forskriften:<p class="leddfortsettelse">Vedlegg 1: Krav til undersøkelse og oppfølging av uønskede hendelser innen flysikringstjenesten.</p></article> <article class="defaultP" margin-top="true">§ 2 skal lyde:</article><article class="numberedLegalP" data-numerator="1" id="kapittel-1-nummer-1">(1) Forskriften gjelder innenfor norsk område, samt områder hvor Norge i henhold til internasjonale konvensjoner og avtaler er forpliktet til å utøve flysikringstjenester.</article><article class="numberedLegalP" data-numerator="2" id="kapittel-1-nummer-2">(2) Forskriftens § 6 tredje ledd, § 7 annet ledd, § 9 annet ledd, § 13 annet og tredje ledd, § 16 annet ledd, § 17 bokstav b samt vedlegg 1 gis anvendelse for hele flysikringstjenesten. Øvrige deler av forskriften gis anvendelse bare for flyværtjenesten og kunngjøringstjenesten.</article><article class="numberedLegalP" data-numerator="3" id="kapittel-1-nummer-3">(3) Forskriften med unntak av vedlegg 1 gjelder bakketjenesten på landingsplasser til allmenn bruk.</article><article class="numberedLegalP" data-numerator="4" id="kapittel-1-nummer-4">(4) Sikkerhetsstyringssystemet skal omfatte alle arbeidsprosesser innenfor flysikringstjenesten (som spesifisert i denne paragrafs annet ledd) og bakketjenesten, samt tilhørende tjenester som styres av eller kontrolleres av disse, inkludert tjenester ytet av eller systemer levert av underleverandører.</article> <article class="defaultP" margin-top="true">§ 3 bokstav b og c skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-nummer-4-punkt-1"><article class="legalP" id="kapittel-1-nummer-4-punkt-1-ledd-1"><i>Flysikringstjeneste (ANS – Air Navigation Services):</i> Felles betegnelse for lufttrafikktjeneste, flynavigasjonstjeneste, flyværtjeneste og kunngjøringstjeneste.</article></article></li><li data-li-identifier="c)" data-name="c)"><article class="listArticle" id="kapittel-1-nummer-4-punkt-2"><article class="legalP" id="kapittel-1-nummer-4-punkt-2-ledd-1"><i>Risiko:</i> Uttrykk for den påvirkning som uønskede hendelser representerer på menneske, miljø eller materielle verdier. Risikoen uttrykkes ved sannsynligheten for/hyppigheten av og konsekvensene av de uønskede hendelsene.</article></article></li></ul></article> <article class="defaultP" margin-top="true">§ 3 bokstav e skal lyde:<ul class="defaultList"><li data-li-identifier="e)" data-name="e)"><article class="listArticle" id="kapittel-1-nummer-4-punkt-3"><article class="legalP" id="kapittel-1-nummer-4-punkt-3-ledd-1"><i>System for sikkerhetsstyring:</i> En systematisk tilnærming til sikkerhetsstyring som omfatter organisering av virksomheten, ansvarslinjer, overordnede strategier samt prosedyrer. Styringssystemet dokumenterer hvordan virksomheten skal oppnå og opprettholde et akseptabelt sikkerhetsnivå.</article></article></li></ul></article> <article class="defaultP" margin-top="true">§ 5 annet ledd bokstav f skal lyde:<ul class="defaultList"><li data-li-identifier="f)" data-name="f)"><article class="listArticle" id="kapittel-1-nummer-4-punkt-4"><article class="legalP" id="kapittel-1-nummer-4-punkt-4-ledd-1">de etablerte krav til kompetanse for personell som utøver arbeidsoppgaver av betydning for flysikkerheten. Det skal sikres at alle som har arbeidsoppgaver av betydning for flysikkerheten har individuelt ansvar for sikkerheten knyttet til egne handlinger i arbeidsutøvelsen, herunder at ledere har ansvaret for sitt ansvarsområdes bidrag til flysikkerheten.</article></article></li></ul></article> <article class="defaultP" margin-top="true">§ 5 annet ledd bokstav h skal lyde:<ul class="defaultList"><li data-li-identifier="h)" data-name="h)"><article class="listArticle" id="kapittel-1-nummer-4-punkt-5"><article class="legalP" id="kapittel-1-nummer-4-punkt-5-ledd-1">de etablerte krav til intern rapportering og granskning av uønskede hendelser, jf. § 9.</article></article></li></ul></article> <article class="defaultP" margin-top="true">§ 6 og § 7 skal lyde:</article><article class="futureLegalArticle" data-name="§6" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Krav til tjenesteleverandørens organisasjon</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Tjenesteleverandør skal være organisert slik at ansvar for forhold av betydning for flysikkerheten klart fremgår.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Tjenesteleverandøren skal ha en person som utøver en sikkerhetsstyringsfunksjon. Vedkommende skal ha det organisatoriske ansvar for utvikling og opprettholdelse av systemet.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Den personen som utøver sikkerhetsstyringsfunksjonen bør være den samme som innehar stilling som kvalitetssjef i organisasjonen. Vedkommende skal være akseptert av Luftfartstilsynet. Denne bestemmelsen gjelder alle deler av flysikringstjenesten.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Sikkerhetsstyringsfunksjonen skal være uavhengig av linjeorganisasjonen og rapportere direkte til det høyeste nivå i organisasjonen. Dersom organisasjonen er så liten at kombinasjon av flere typer ansvar kan være til hinder for tilstrekkelig uavhengighet, skal det etableres uavhengige tilleggsordninger.</article></article><article class="futureLegalArticle" data-name="§7" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Kompetanse</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Arbeidsoppgaver som har betydning for flysikkerheten skal bare utføres av personell med tilstrekkelig kompetanse.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Tjenesteleverandør skal sørge for nødvendig opplæring, samt dokumentere de ansattes kompetanse i forhold til de arbeidsoppgaver de er satt til å utføre. Personell skal være sertifisert i den grad stillingen krever det.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Tjenesteleverandøren skal sørge for at de ansatte er oppmerksomme på de potensielle farer knyttet til sine arbeidsoppgaver.</article><article class="numberedLegalP" data-numerator="4" id="kapittel-1-foreslåttparagraf-2-nummer-4">(4) Krav til vedkommende som skal inneha sikkerhetsstyringsfunksjonen:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-nummer-4-punkt-1"><article class="legalP" id="kapittel-1-foreslåttparagraf-2-nummer-4-punkt-1-ledd-1">dokumenterbar kunnskap om sikkerhetsstyring og system for sikkerhetsstyring</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-nummer-4-punkt-2"><article class="legalP" id="kapittel-1-foreslåttparagraf-2-nummer-4-punkt-2-ledd-1">god kjennskap til aktuelle bestemmelser for sivil luftfart (BSL)</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-nummer-4-punkt-3"><article class="legalP" id="kapittel-1-foreslåttparagraf-2-nummer-4-punkt-3-ledd-1">god kjennskap til tjenesteleverandørens sikkerhetsstyrings- og håndboksystem</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-nummer-4-punkt-4"><article class="legalP" id="kapittel-1-foreslåttparagraf-2-nummer-4-punkt-4-ledd-1">kjennskap til tjenesteleverandørens organisasjon</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-2-nummer-4-punkt-5"><article class="legalP" id="kapittel-1-foreslåttparagraf-2-nummer-4-punkt-5-ledd-1">dokumenterbar kunnskap om kvalitetsrevisjon.</article></article></li></ul><p class="leddfortsettelse">Denne bestemmelsen gjelder alle deler av flysikringstjenesten.</p></article></article> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Rutiner for intern rapportering og behandling av uønskede hendelser</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Tjenesteleverandør skal etablere og vedlikeholde et system for intern systematisk rapportering, registrering og oppfølging av uønskede hendelser, samt forhold og mangler som kan innebære risiko for uønskede hendelser og anslag mot luftfartens sikkerhet.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Uønskede hendelser skal straks undersøkes slik at eventuelle korrigerende eller forebyggende tiltak kan iverksettes. Detaljerte krav for undersøkelse og oppfølging av uønskede hendelser innen flysikringstjenesten framgår av vedlegg 1. Denne bestemmelsen gjelder alle deler av flysikringstjenesten.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Det skal fremgå av systemet hvordan de korrigerende tiltakene gjennomføres.</article></article> <article class="defaultP" margin-top="true">§ 13 annet og tredje ledd skal lyde:</article><article class="numberedLegalP" data-numerator="2" id="kapittel-1-nummer-5">(2) Alle resultater og konklusjoner av analyser som gjennomføres for nye systemer eller ved endringer i eksisterende systemer, og som har betydning for flysikkerheten, skal dokumenteres. Dokumentasjonen skal oppbevares gjennom hele systemets levetid. Denne bestemmelsen gjelder alle deler av flysikringstjenesten.</article><article class="numberedLegalP" data-numerator="3" id="kapittel-1-nummer-6">(3) Luftfartstilsynet kan til enhver tid kreve å få utlevert all dokumentasjon. Denne bestemmelsen gjelder alle deler av flysikringstjenesten.</article> <article class="defaultP" margin-top="true">§ 16 og § 17 skal lyde:</article><article class="futureLegalArticle" data-name="§16" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Søknad</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Søknad om akseptering av system for sikkerhetsstyring, samt senere endringer i systemet skal sendes Luftfartstilsynet. Saksbehandlingstiden er 3 måneder fra det tidspunkt søknaden anses som komplett.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Søknad om aksept av person som utøver sikkerhetsstyringsfunksjonen skal sendes Luftfartstilsynet. Dette gjelder alle deler av flysikringstjenesten.</article></article><article class="futureLegalArticle" data-name="§17" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Tilbakekall</span></span><article class="legalP" id="kapittel-1-foreslåttparagraf-5-ledd-1">Dersom tjenesteleverandør ikke overholder bestemmelsene i denne forskrift, kan Luftfartstilsynet tilbakekalle aksepteringen av:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-ledd-1-punkt-1"><article class="legalP" id="kapittel-1-foreslåttparagraf-5-ledd-1-punkt-1-ledd-1">systemet for sikkerhetsstyring, og/eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-ledd-1-punkt-2"><article class="legalP" id="kapittel-1-foreslåttparagraf-5-ledd-1-punkt-2-ledd-1">personen som innehar sikkerhetsstyringsfunksjonen. Denne bestemmelsen gjelder alle deler av flysikringstjenesten.</article></article></li></ul></article></article> <article class="defaultP" margin-top="true">§ 19 oppheves.</article> <article class="defaultP" margin-top="true">Nytt vedlegg 1 skal lyde:</article><span class="futuretitle" id="kapittel-1-foreslåttittel-1">Vedlegg 1</span><article class="legalP" id="kapittel-1-ledd-2">Vedlegget er en del av forskrift 21. august 2003 nr. 1068 om bruk av system for sikkerhetsstyring innen flysikringstjenesten og bakketjenesten (BSL A 1-9).</article> <article class="defaultP" margin-top="true"><i>Krav til undersøkelse og oppfølging av uønskede hendelser innen flysikringstjenesten</i></article><article class="legalP" id="kapittel-1-ledd-3">Kravene i dette vedlegg gjelder for slike uønskede hendelser innen flysikringstjenesten som framkommer av BSL A 1-3.<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">Uønskede hendelser innen flysikringstjenesten skal systematisk undersøkes slik at alle relevante data som kan bidra i forståelsen av forholdene rundt hendelsen blir tilfredsstillende identifisert.</article><article class="legalP" id="kapittel-1-ledd-3-punkt-1-ledd-2">Alle data som fremkommer under undersøkelsen skal behandles og lagres på en måte som sikrer informasjonens kvalitet og konfidensialitet, og som tillater senere sammenlikning og vurdering.</article></article></li><li data-li-identifier="2." data-name="2."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">De hendelser som anses å ha signifikant<sup class="footnotereference" data-footnotereferencevalue="1" data-unique-footnote-counter="1">1</sup> betydning for flysikkerheten eller evnen til å yte sikker flysikringstjeneste, skal umiddelbart granskes eller vurderes av et team sammensatt av personer med nødvendig ekspertise.</article><article class="legalP" id="kapittel-1-ledd-3-punkt-2-ledd-2">Nødvendige tiltak for å hindre gjentakelse som måtte framkomme under granskingen, skal innføres uten unødvendig opphold.</article></article></li><li data-li-identifier="3." data-name="3."><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">Alvorligheten av alle slike uønskede hendelser, jf. punkt 2 ovenfor, skal fastsettes,<sup class="footnotereference" data-footnotereferencevalue="2" data-unique-footnote-counter="2">2</sup> risikoen til hver hendelse skal klassifiseres,<sup class="footnotereference" data-footnotereferencevalue="3" data-unique-footnote-counter="3">3</sup> og resultatene skal lagres.</article></article></li><li data-li-identifier="4." data-name="4."><article class="listArticle" id="kapittel-1-ledd-3-punkt-4"><article class="legalP" id="kapittel-1-ledd-3-punkt-4-ledd-1">Årsakene til de uønskede hendelsene, jf. punkt 2 ovenfor, skal analyseres på en så objektiv måte som mulig for å bestemme i hvilken grad flysikringstjenesten bidro til, eller kunne ha bidratt til, å redusere risikoen som oppsto. Resultatene skal lagres.</article></article></li><li data-li-identifier="5." data-name="5."><article class="listArticle" id="kapittel-1-ledd-3-punkt-5"><article class="legalP" id="kapittel-1-ledd-3-punkt-5-ledd-1">Sikkerhetsanbefalinger, intervensjoner og korrigerende tiltak skal utarbeides, disse skal lagres og implementeringen skal overvåkes.</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Alvorlighet C eller høyere, slik som det er definert i EUROCONTROL «Guidance material Severity-Classification scheme for safety occurrences in ATM».</article><article class="footnote" data-name="2" data-unique-footnote-counter="2"><span class="footnoteLabel">2</span> Jf. EUROCONTROL «Guidance material Severity-Classification scheme for safety occurrences in ATM».</article><article class="footnote" data-name="3" data-unique-footnote-counter="3"><span class="footnoteLabel">3</span> Jf. EUROCONTROL «Guidance material Severity-Classification scheme for safety occurrences in ATM».</article></footer></section><section class="section" data-name="kapII" id="kapittel-2" data-lovdata-URL="LTI/forskrift/2007-02-01-115/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. februar 2007.</article></section></main></body></html>