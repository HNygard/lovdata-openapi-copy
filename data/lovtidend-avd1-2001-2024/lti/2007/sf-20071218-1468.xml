<!DOCTYPE html><html lang="no"><head><title>Vedtak om endring i retningslinjer for utlevering av skattelisteopplysninger fra likningskontorene</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-12-18-1468</dd><dt class="dokid">DokumentID</dt><dd class="dokid">LTI/forskrift/2007-12-18-1468</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 12 s 1812</dd><dt class="dateInForce">I kraft fra</dt><dd class="dateInForce">2008-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-09-28-1297</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-24/§8-8</li></ul></dd><dt class="dateOfPublication">Kunngjort</dt><dd class="dateOfPublication">2007-12-20 15:00</dd><dt class="journalNumber">Journalnummer</dt><dd class="journalNumber">2007-1203</dd><dt class="titleShort">Korttittel</dt><dd class="titleShort">Endr. i retningslinjer for skattelistene</dd><dt class="title">Tittel</dt><dd class="title">Vedtak om endring i retningslinjer for utlevering av skattelisteopplysninger fra likningskontorene</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Skattedirektoratet 18. desember 2007 med hjemmel i lov 13. juni 1980 nr. 24 om ligningsforvaltning (ligningsloven) § 8-8 nr. 3 tredje ledd siste punktum.</dd><dt class="refid">RefID</dt><dd class="refid">forskrift/2007-12-18-1468</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om endring i retningslinjer for utlevering av skattelisteopplysninger fra likningskontorene<ul class="tocSubUl"><li>I<ul class="tocSubUl"><li>§ 5. Utleveringsmåte</li><li>§ 6. Hensynet til skattekontorets øvrige oppgaver</li><li>§ 7. Antall opplysninger</li><li>§ 8. Klagerett</li><li>§ 9. Utlevering i og etter utleggsperioden</li><li>§ 10. I utleggsperioden</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-12-18-1468" id="dokument"><h1>Vedtak om endring i retningslinjer for utlevering av skattelisteopplysninger fra likningskontorene</h1><section class="section" data-name="kapI" id="kapittel-1" data-lovdata-URL="LTI/forskrift/2007-12-18-1468/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I retningslinjer 28. september 2004 nr. 1297 for utlevering av skattelisteopplysninger fra likningskontorene gjøres følgende endringer:</article> <article class="defaultP" margin-top="true">Vedtakets tittel skal lyde:</article> <article class="defaultP" margin-top="true"><i>Retningslinjer for utlevering av skattelisteopplysninger fra skattekontorene</i></article> <article class="defaultP" margin-top="true">§ 2 skal lyde:</article><article class="legalP" id="kapittel-1-ledd-2">Den som ber om skattelisteopplysninger, skal gjøre dette skriftlig til skattekontoret, enten på papir, telefaks eller via e-post. Skattekontoret kan stille krav om en bestemt henvendelsesmåte.</article> <article class="defaultP" margin-top="true">§ 5 til § 10 skal lyde:</article><article class="futureLegalArticle" data-name="§5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Utleveringsmåte</span></span><article class="legalP" id="kapittel-1-foreslåttparagraf-1-ledd-1">Skattekontoret skal bare utlevere skattelisteopplysningene skriftlig, dvs. enten på papir, telefaks eller via e-post.</article></article><article class="futureLegalArticle" data-name="§6" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Hensynet til skattekontorets øvrige oppgaver</span></span><article class="legalP" id="kapittel-1-foreslåttparagraf-2-ledd-1">Utlevering skal bare foretas så langt det ikke i uforholdsmessig grad går ut over skattekontorets øvrige oppgaver. Skattekontoret må selv i det enkelte tilfellet vurdere dette.</article><article class="legalP" id="kapittel-1-foreslåttparagraf-2-ledd-2">Skattekontoret kan i denne vurdering legge vekt på om det foreligger saklig grunn til innhenting av opplysningene.</article></article><article class="futureLegalArticle" data-name="§7" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Antall opplysninger</span></span><article class="legalP" id="kapittel-1-foreslåttparagraf-3-ledd-1">Skattekontoret kan ikke gi opplysninger om mer enn fem skattytere per henvendelse.</article></article><article class="futureLegalArticle" data-name="§8" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Klagerett</span></span><article class="legalP" id="kapittel-1-foreslåttparagraf-4-ledd-1">Avslag på anmodning om utlevering kan påklages til Skattedirektoratet.</article></article><article class="futureLegalArticle" data-name="§9" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Utlevering i og etter utleggsperioden</span></span><article class="legalP" id="kapittel-1-foreslåttparagraf-5-ledd-1">På anmodning skal skattekontoret utlevere skattelisteopplysninger om den enkelte skattyter til ham/henne selv, ektefelle, dødsbo, konkursbo eller domstol i og etter utleggsperioden.</article></article><article class="futureLegalArticle" data-name="§10" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">I utleggsperioden</span></span><article class="legalP" id="kapittel-1-foreslåttparagraf-6-ledd-1">I utleggsperioden kan skattekontoret etter anmodning utlevere skattelisteopplysninger<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-6-ledd-1-punkt-1"><article class="legalP" id="kapittel-1-foreslåttparagraf-6-ledd-1-punkt-1-ledd-1">til personer som på grunn av sin funksjonshemming ikke er i stand til å bruke Internettløsningen for skattelister,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-6-ledd-1-punkt-2"><article class="legalP" id="kapittel-1-foreslåttparagraf-6-ledd-1-punkt-2-ledd-1">for skattytere som ikke fremtrer entydig identifisert i skattelisten, jf. § 11.</article></article></li></ul></article><article class="legalP" id="kapittel-1-foreslåttparagraf-6-ledd-2">Skattekontoret skal prioritere henvendelser etter bokstav a).</article></article> <article class="defaultP" margin-top="true">§ 11 annet ledd skal lyde:</article><article class="legalP" id="kapittel-1-ledd-3">Er det flere skattytere med samme navn på samme poststed, kan den som ber om opplysninger i tillegg oppgi skattyters fødselsdato/fødselsnummer/organisasjonsnummer for å sikre entydig identifisering av skattyter. I de tilfeller hvor fødselsnummer oppgis, skal både anmodning om opplysninger og skattekontorets svar foretas via brev.</article></section><section class="section" data-name="kapII" id="kapittel-2" data-lovdata-URL="LTI/forskrift/2007-12-18-1468/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2008.</article></section></main></body></html>