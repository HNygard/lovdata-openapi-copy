<!DOCTYPE html><html lang="no"><head><title>Forskrift om endring i forskrift om melding av fødsler, erkjennelse av farskap og melding om valg av navn</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-11-09-1313</dd><dt class="dokid">DokumentID</dt><dd class="dokid">LTI/forskrift/2007-11-09-1313</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 11 s 1578</dd><dt class="dateInForce">I kraft fra</dt><dd class="dateInForce">2008-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1982-10-25-1524</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1970-01-16-1/§14</li><li>lov/1970-01-16-1/§15</li><li>forskrift/2007-03-02-1263</li><li>forskrift/2007-10-24-1266</li></ul></dd><dt class="dateOfPublication">Kunngjort</dt><dd class="dateOfPublication">2007-11-30 15:45</dd><dt class="journalNumber">Journalnummer</dt><dd class="journalNumber">2007-0988</dd><dt class="titleShort">Korttittel</dt><dd class="titleShort">Endr. i forskrift om melding av fødsler</dd><dt class="title">Tittel</dt><dd class="title">Forskrift om endring i forskrift om melding av fødsler, erkjennelse av farskap og melding om valg av navn</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Skattedirektoratet 9. november 2007 med hjemmel i lov 16. januar 1970 nr. 1 om folkeregistrering § 14 og § 15, jf. delegeringsvedtak 2. mars 2007 nr. 1263 og delegeringsvedtak 24. oktober 2007 nr. 1266.</dd><dt class="refid">RefID</dt><dd class="refid">forskrift/2007-11-09-1313</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om melding av fødsler, erkjennelse av farskap og melding om valg av navn<ul class="tocSubUl"><li>I</li><li>Kap. I. Melding om fødsel til folkeregistermyndigheten.</li><li>Kap. IV. Melding om navn til folkeregistermyndigheten.<ul class="tocSubUl"><li>§ 13.</li><li>§ 14.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-11-09-1313" id="dokument"><h1>Forskrift om endring i forskrift om melding av fødsler, erkjennelse av farskap og melding om valg av navn</h1><section class="section" data-name="kapI" id="kapittel-1" data-lovdata-URL="LTI/forskrift/2007-11-09-1313/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 25. oktober 1982 nr. 1524 om melding av fødsler, erkjennelse av farskap og melding om valg av navn gjøres følgende endringer:</article> <article class="defaultP" margin-top="true">Kapittel I overskriften skal lyde:</article></section><section class="section" data-name="kapI" id="kapittel-2" data-lovdata-URL="LTI/forskrift/2007-11-09-1313/KAPITTEL_2"><h2>Kap. I. Melding om fødsel til folkeregistermyndigheten.</h2><article class="defaultP">§ 1 annet ledd skal lyde:</article><article class="legalP" id="kapittel-2-ledd-1">Elektronisk fødselsmelding sendes til Skattedirektoratet. Er fødselsmeldingen gitt på papirblankett, sendes den til folkeregistermyndigheten for den kommune moren er registrert bosatt i ved barnets fødsel.</article> <article class="defaultP" margin-top="true">§ 2 skal lyde:</article><article class="legalP" id="kapittel-2-ledd-2">Fødselsmeldingen skal skrives på særskilt blankett fastsatt av Skattedirektoratet eller gis i den meldeform Skattedirektoratet fastsetter. Ved elektronisk fødselsmelding må fastsatt kravspesifikasjon følges.</article> <article class="defaultP" margin-top="true">§ 3 første ledd skal lyde:</article><article class="legalP" id="kapittel-2-ledd-3">Dersom foreldrene ikke er gift med hverandre eller moren er formelt separert fra barnets far og farskap er erkjent i forbindelse med fødselen, skal den som etter § 1 er pliktig til å sende fødselsmelding, sende farskapserkjennelsen til Skattedirektoratet.</article> <article class="defaultP" margin-top="true">§ 4 skal lyde:</article><article class="legalP" id="kapittel-2-ledd-4">Skattedirektoratet avgjør i enkeltvedtak om fødselen skal registreres. Skattedirektoratet kan om nødvendig kreve at jordmor, lege eller barnets mor legger frem nærmere opplysninger som kan dokumentere fødselen.</article> <article class="defaultP" margin-top="true">§ 5 annet ledd skal lyde:</article><article class="legalP" id="kapittel-2-ledd-5">Dersom en eller begge foreldre tilhører et registrert trossamfunn og foreldrene er gift med hverandre, skal den som har meldeplikt etter § 1 sende separat papirbasert melding om trossamfunnets navn og adresse til folkeregistermyndigheten for morens bostedskommune. Tilhørighet til trossamfunn oppgis ikke i den delen av fødselsmeldingen som sendes Skattedirektoratet. Er barnets foreldre ikke gift med hverandre eller moren er formelt separert fra faren, skal bare melding om det trossamfunn moren tilhører sendes til folkeregistermyndigheten. Folkeregistermyndigheten for morens bostedskommune skal sende særskilt melding om fødsel til presten (forstanderen) for det/de trossamfunn som foreldrene tilhører.</article> <article class="defaultP" margin-top="true">§ 8 skal lyde:</article><article class="legalP" id="kapittel-2-ledd-6">I de tilfellene farskapet ennå ikke er fastslått eller foreldrene ikke bor sammen, skal den som etter § 1 er pliktig til å sende fødselsmelding til folkeregistermyndigheten, også melde fødselen til bidragsfogden på særskilt blankett.</article> <article class="defaultP" margin-top="true">§ 9 fjerde og femte ledd skal lyde:</article><article class="legalP" id="kapittel-2-ledd-7">Den som mottar farskapserkjennelsen, skal sende originalen og to kopier til Skattedirektoratet.</article><article class="legalP" id="kapittel-2-ledd-8">Dersom foreldrene ikke bor sammen, skal Skattedirektoratet sende en kopi til bidragsfogden på barnets bosted. Kopi sendes til bidragsfogden også når foreldrene bor sammen hvis erkjennelsen er gitt senere enn i forbindelse med fødselsmeldingen og er foretatt overfor andre enn bidragsfogden.</article> <article class="defaultP" margin-top="true">§ 10 første ledd skal lyde:</article><article class="legalP" id="kapittel-2-ledd-9">Erkjennes ikke farskapet i samsvar med § 9, skal bidragsfogden (på morens bosted) så snart farskapet er endelig fastslått, sende melding om farskapet til Skattedirektoratet.</article> <article class="defaultP" margin-top="true">§ 11 skal lyde:</article><article class="legalP" id="kapittel-2-ledd-10">Når Skattedirektoratet har mottatt de i § 9 og § 10 nevnte meldinger, registreres meldingen i Det sentrale folkeregister.</article> <article class="defaultP" margin-top="true">Kapittel IV overskriften skal lyde:</article></section><section class="section" data-name="kapIV" id="kapittel-3" data-lovdata-URL="LTI/forskrift/2007-11-09-1313/KAPITTEL_3"><h2>Kap. IV. Melding om navn til folkeregistermyndigheten.</h2><article class="defaultP">§ 13 og § 14 skal lyde:</article><article class="futureLegalArticle" data-name="§13" id="kapittel-3-foreslåttparagraf-1"><span class="futureLegalArticleHeader"><span class="legalArticleValue">§ 13</span>.</span><article class="legalP" id="kapittel-3-foreslåttparagraf-1-ledd-1">Har ikke folkeregistermyndigheten mottatt melding om hvilket etternavn barnet skal ha innen det er fylt 6 måneder, får barnet automatisk morens etternavn. Dette gjelder ikke etternavn som er nevnt i navneloven § 4 første ledd nr. 2 og har ikke moren annet etternavn, får barnet i stedet morens fornavn med ending som viser slektskapet.</article></article><article class="futureLegalArticle" data-name="§14" id="kapittel-3-foreslåttparagraf-2"><span class="futureLegalArticleHeader"><span class="legalArticleValue">§ 14</span>.</span><article class="legalP" id="kapittel-3-foreslåttparagraf-2-ledd-1">Er fornavn og eventuelt mellomnavn ikke valgt senest når barnet fyller 6 måneder, jf. navneloven § 2 første ledd, må folkeregistermyndigheten vende seg til den/de som har foreldreansvaret for å få brakt navnevalget i orden.</article></article></section><section class="section" data-name="kapII" id="kapittel-4" data-lovdata-URL="LTI/forskrift/2007-11-09-1313/KAPITTEL_4"><h2 data-text-align="center">II</h2><article class="legalP" id="kapittel-4-ledd-1">Endringene trer i kraft 1. januar 2008.</article></section></main></body></html>