<!DOCTYPE html><html lang="no"><head><title>Forskrift om endring i forskrift til utfylling og gjennomføring av reglene i lov om skatt på honorar til utenlandske artister mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-12-21-1770</dd><dt class="dokid">DokumentID</dt><dd class="dokid">LTI/forskrift/2007-12-21-1770</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 1 s 235</dd><dt class="dateInForce">I kraft fra</dt><dd class="dateInForce">2008-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-12-17-1400</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-12-13-87/§11</li></ul></dd><dt class="dateOfPublication">Kunngjort</dt><dd class="dateOfPublication">2008-01-15 15:35</dd><dt class="journalNumber">Journalnummer</dt><dd class="journalNumber">2007-1421</dd><dt class="titleShort">Korttittel</dt><dd class="titleShort">Endr. i forskrift til honorarskatteloven</dd><dt class="title">Tittel</dt><dd class="title">Forskrift om endring i forskrift til utfylling og gjennomføring av reglene i lov om skatt på honorar til utenlandske artister mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 21. desember 2007 med hjemmel i lov 13. desember 1996 nr. 87 om skatt på honorarer til utenlandske artister m.v. § 11.</dd><dt class="refid">RefID</dt><dd class="refid">forskrift/2007-12-21-1770</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til utfylling og gjennomføring av reglene i lov om skatt på honorar til utenlandske artister mv.<ul class="tocSubUl"><li>I<ul class="tocSubUl"><li>§ 5-2. Innlevering til et bestemt skattekontor</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-12-21-1770" id="dokument"><h1>Forskrift om endring i forskrift til utfylling og gjennomføring av reglene i lov om skatt på honorar til utenlandske artister mv.</h1><section class="section" data-name="kapI" id="kapittel-1" data-lovdata-URL="LTI/forskrift/2007-12-21-1770/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 17. desember 1997 nr. 1400 til utfylling og gjennomføring av reglene i lov om skatt på honorar til utenlandske artister mv. gjøres følgende endringer:</article> <article class="defaultP" margin-top="true">§ 2-5 første ledd skal lyde:</article><article class="numberedLegalP" data-numerator="1" id="kapittel-1-nummer-1">(1) Søknad om skattefritak etter artistskatteloven § 5 skal sendes skattekontoret senest samtidig med meldeskjemaet som nevnt i forskriften § 3-1.</article> <article class="defaultP" margin-top="true">§ 3-1 første ledd skal lyde:</article><article class="numberedLegalP" data-numerator="1" id="kapittel-1-nummer-2">(1) Meldeplikt som nevnt i artistskatteloven § 6, er oppfylt når den meldepliktige av eget tiltak har gitt fullstendige opplysninger på fastsatt skjema til skattekontoret senest 3 uker før arrangementet skal finne sted.</article> <article class="defaultP" margin-top="true">§ 3-2 første ledd annet punktum skal lyde:</article><article class="legalP" id="kapittel-1-ledd-2">Avtalen må meddeles skattekontoret samtidig som opplysningene.</article> <article class="defaultP" margin-top="true">§ 3-3 skal lyde:</article><article class="numberedLegalP" data-numerator="1" id="kapittel-1-nummer-3">(1) Utlendingsmyndighetene plikter etter krav fra skattekontoret å gi opplysninger om oppholds- og arbeidstillatelse i Norge for utenlandske artister.</article><article class="numberedLegalP" data-numerator="2" id="kapittel-1-nummer-4">(2) Politiet plikter etter krav fra skattekontoret å gi melding om utenlandske artister som tar engasjement i politidistriktet, og arrangørens navn og adresse.</article> <article class="defaultP" margin-top="true">§ 4-1 første ledd skal lyde:</article><article class="numberedLegalP" data-numerator="1" id="kapittel-1-nummer-5">(1) På bakgrunn av den meldepliktiges opplysninger mv. utsteder skattekontoret en oppgjørsblankett med betalingskort for skattetrekk til den som er trekkpliktig etter artistskatteloven § 7.</article> <article class="defaultP" margin-top="true">§ 4-1 tredje ledd skal lyde:</article><article class="numberedLegalP" data-numerator="3" id="kapittel-1-nummer-6">(3) Fullstendig utfylt oppgjørsblankett returneres til skattekontoret, senest første virkedag etter at trekket er foretatt.</article> <article class="defaultP" margin-top="true">§ 4-2 skal lyde:</article><article class="legalP" id="kapittel-1-ledd-3">Det skattekontoret som er skatteoppkrever for krav fastsatt for skattytere som ikke har varig tilknytning til riket og sjømenn bosatt i utlandet, jf skattebetalingsloven § 48 nr. 1 annet og tredje punktum, er innkrevingsmyndighet for hele riket for krav etter artistskatteloven.</article> <article class="defaultP" margin-top="true">Ny § 5-2 skal lyde:</article><article class="futureLegalArticle" data-name="§5-2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5-2</span>. <span class="legalArticleTitle">Innlevering til et bestemt skattekontor</span></span><article class="legalP" id="kapittel-1-foreslåttparagraf-1-ledd-1">Skattedirektoratet kan bestemme at opplysninger og skjema etter denne forskrift skal gis til et bestemt skattekontor.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2007-12-21-1770/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2008.</article></section></main></body></html>