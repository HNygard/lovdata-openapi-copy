<!DOCTYPE html><html lang="no"><head><title>Forskrift om endring i forskrift om organisert forskerutdanning for graden philosophiae doctor (Ph.D.) ved Høgskolen i Molde</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-11-01-1844</dd><dt class="dokid">DokumentID</dt><dd class="dokid">LTI/forskrift/2007-11-01-1844</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 5 s 598</dd><dt class="dateInForce">I kraft fra</dt><dd class="dateInForce">2007-11-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-03-01-4884</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li></ul></dd><dt class="dateOfPublication">Kunngjort</dt><dd class="dateOfPublication">2011-06-03 14:55</dd><dt class="journalNumber">Journalnummer</dt><dd class="journalNumber">2011-0398</dd><dt class="titleShort">Korttittel</dt><dd class="titleShort">Endr. i forskrift om Ph.D. ved HiM</dd><dt class="title">Tittel</dt><dd class="title">Forskrift om endring i forskrift om organisert forskerutdanning for graden philosophiae doctor (Ph.D.) ved Høgskolen i Molde</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Høgskolen i Molde i møte 1. november 2007 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3 (3).</dd><dt class="refid">RefID</dt><dd class="refid">forskrift/2007-11-01-1844</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om organisert forskerutdanning for graden philosophiae doctor (Ph.D.) ved Høgskolen i Molde<ul class="tocSubUl"><li>I<ul class="tocSubUl"><li>§ 1. Forskriftens virkeområde</li><li>§ 2. Målsetting for doktorgradsutdanningen</li><li>§ 3. Ansvar for doktorgradsutdanningens innhold</li><li>§ 4. Opptak</li><li>§ 5. Avtale</li><li>§ 6. Doktorgradsprogram</li><li>§ 7. Utstyr</li><li>§ 8. Avhandlingen</li><li>§ 9. Kvalitetssikring og rapportering</li><li>§ 10. Avslutning før avtalt tid</li><li>§ 11. Bedømmelse</li><li>§ 12. Innlevering</li><li>§ 13. Oppnevning av bedømmelseskomité</li><li>§ 14. Komiteens arbeid</li><li>§ 15. Komiteens innstilling og behandling av innstillingen</li><li>§ 16. Prøveforelesning og disputas</li><li>§ 17. Kreering og diplom</li><li>§ 18. Klage</li><li>§ 19. Utfyllende bestemmelser</li><li>§ 20. Ikrafttredelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-11-01-1844" id="dokument"><h1>Forskrift om endring i forskrift om organisert forskerutdanning for graden philosophiae doctor (Ph.D.) ved Høgskolen i Molde</h1><section class="section" data-name="kapI" id="kapittel-1" data-lovdata-URL="LTI/forskrift/2007-11-01-1844/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. mars 2006 nr. 4884 om organisert forskerutdanning for graden philosophiae doctor (Ph.D.) ved Høgskolen i Molde er det gjort endringer. Forskriften lyder i sin helhet etter dette:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde</span></span><article class="legalP" id="kapittel-1-foreslåttparagraf-1-ledd-1">Forskriften gjelder for doktorgradsutdanning som fører fram til graden philosophiae doctor (Ph.D.) ved Høgskolen i Molde.</article><article class="legalP" id="kapittel-1-foreslåttparagraf-1-ledd-2">Forskriften gir regler om opptak, gjennomføring og avslutning av Ph.D.-utdanningen ved HiM.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Målsetting for doktorgradsutdanningen</span></span><article class="legalP" id="kapittel-1-foreslåttparagraf-2-ledd-1">Doktorgradsutdanningen skal kvalifisere for forskningsvirksomhet og for annet arbeid i samfunnet hvor det stilles store krav til vitenskapelig innsikt. Studiet har et selvstendig forskningsarbeid på et spesialfelt med en vitenskapelig avhandling på høyt faglig nivå som mål. I tillegg skal doktorgradskandidaten få en videregående opplæring i teori og metode som gir faglig dybde og bredde i eget fag, samtidig som faget settes inn i en større ramme. Gjennom studiet skal kandidaten også få trening i formidling av faglig arbeid.</article></article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Ansvar for doktorgradsutdanningens innhold</span></span><article class="legalP" id="kapittel-1-foreslåttparagraf-3-ledd-1">Styret har det overordnede ansvar for doktorgradsutdanningen og gir selv regler for organiseringen.</article></article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Opptak</span></span><p class="leddfortsettelse"><i>Søkerens formelle kompetanse</i></p><article class="legalP" id="kapittel-1-foreslåttparagraf-4-ledd-1">For å bli opptatt til doktorgradsutdanningen må søkeren ha mastergrad eller tilsvarende utdanning innen det fagområdet vedkommende søker opptak til, og som er relevant for vedkommendes doktorgradsstudium og for arbeidet med avhandlingen. Søkeren skal ha en sterk faglig bakgrunn fra sitt tidligere studium, og ha en veid gjennomsnittskarakter de siste 2 årene (tilsvarende 120 studiepoeng), av mastergradstudiet eller tilsvarende utdanning som er lik B eller bedre sammenholdt med HiMs karakterskala. Høgskolen kan stille krav om at søkere gjennomgår særskilte kurs og/eller består særskilt prøve før opptak.</article></article> <article class="defaultP" margin-top="true"><i>Plan for doktorgradsutdanningen</i></article><article class="legalP" id="kapittel-1-ledd-2">Søknaden om opptak skal inneholde:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Kort beskrivelse av forskningsoppgaven</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Framdriftsplan for gjennomføringen av utdanningen</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">Finansieringsplan</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">Redegjørelse for nødvendig infrastruktur</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">Veiledere – som skal være forespurt og sagt seg villig</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-6"><article class="legalP" id="kapittel-1-ledd-2-punkt-6-ledd-1">Plan for utenlandsopphold</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-7"><article class="legalP" id="kapittel-1-ledd-2-punkt-7-ledd-1">Plan for faglig formidling</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-8"><article class="legalP" id="kapittel-1-ledd-2-punkt-8-ledd-1">Dokumentasjon av den utdanning som skal ligge til grunn for opptaket</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-9"><article class="legalP" id="kapittel-1-ledd-2-punkt-9-ledd-1">Opplysninger om eventuelle immaterialrettslige restriksjoner for å beskytte andres rettigheter.</article></article></li></ul></article><article class="legalP" id="kapittel-1-ledd-3">Beskrivelsen av forskningsoppgaven skal utarbeides i samarbeid med hovedveileder og gjøre rede for tema, problemstillinger og valg av teori og metode.</article><article class="legalP" id="kapittel-1-ledd-4">Dersom søkeren planlegger å bruke et annet språk i avhandlingen enn det som er godkjent i henhold til reglementets § 8, 8. ledd, skal søknad om godkjenning av dette leveres sammen med planen for studiet.</article> <article class="defaultP" margin-top="true"><i>Vilkår for opptak</i></article><article class="legalP" id="kapittel-1-ledd-5">Avgjørelsen om opptak baseres på en samlet vurdering av forskningsoppgaven, søkerens formelle kvalifikasjoner og planen for doktorgradsstudiet, herunder tidsplan, finansieringsplan, godkjent(e) veileder(e) og søkerens tilgang til andre nødvendige faglige og materielle ressurser.</article><article class="legalP" id="kapittel-1-ledd-6">Godkjenning av opplæringsdelen innenfor studiet skjer i henhold til utfyllende bestemmelser.</article><article class="legalP" id="kapittel-1-ledd-7">Opptaket kan nektes dersom:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">Opphavsrettslige avtaler er til hinder for publisering og åpen disputas</article></article></li><li data-li-identifier="-" data-name="-"><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">De immaterialrettslige avtaler som er inngått, er så urimelige at høgskolen ikke bør medvirke i prosjektet.</article></article></li></ul></article> <article class="defaultP" margin-top="true"><i>Prosedyre for opptak</i></article><article class="legalP" id="kapittel-1-ledd-8">Søknad om opptak skal sendes til Høgskolen i Molde som i henhold til utfyllende bestemmelser avgjør opptak, godkjenner søkerens plan for studiet og oppnevner veileder(e). Avgjørelsen om opptak skjer i doktorgradsutvalget. Høgskolen fastsetter kriterier for rangering mellom kvalifiserte søkere i tilfeller der antall søkere overstiger opptakskapasiteten.</article><article class="futureLegalArticle" data-name="§5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Avtale</span></span><article class="legalP" id="kapittel-1-foreslåttparagraf-5-ledd-1">Opptak til organisert doktorgradsutdanning formaliseres i form av skriftlig avtale. Avtalen inngås mellom doktorgradskandidat, veileder(e), Høgskolen i Molde og ev. også med eksterne institusjoner. Avtalen regulerer partenes gjensidige rettigheter og plikter. Avtalen skal angi tema for avhandlingen, avtaleperiode, finansieringsplan, veiledningsforhold, arbeidssted og opplæringsdel.</article><article class="legalP" id="kapittel-1-foreslåttparagraf-5-ledd-2">Vesentlige endringer i de forhold som omtales i avtalen, skal forelegges høgskolen til godkjenning.</article></article><article class="futureLegalArticle" data-name="§6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Doktorgradsprogram</span></span><p class="leddfortsettelse"><i>Normert tid</i></p><article class="legalP" id="kapittel-1-foreslåttparagraf-6-ledd-1">Doktorgradsprogrammet skal være lagt opp slik at den normalt skal kunne fullføres innenfor en tre års effektiv forskerutdanningsperiode. Av denne perioden skal minst ett semester være avsatt til organisert opplæring (kurs o.l.). Opplæringsdelen skal være fullført når avhandlingen innleveres. Avtaleperioden kan forlenges grunnet permisjoner som følger av kandidatens rettigheter som arbeidstaker. Når særlige faglige hensyn taler for det, kan høgskolen godkjenne en annen tidsnormering. I alle tilfeller skal studiet føre frem til samme faglige nivå.</article><article class="legalP" id="kapittel-1-foreslåttparagraf-6-ledd-2">Maksimal studietid for Ph.D.-utdanningen er 6 år fra opptak til innlevering av avhandlingen til bedømmelse. Permisjoner, lengre sykefravær, pliktarbeid og godkjente deltidsstudier medregnes ikke i de 6 årene. Kandidaten mister retten til å disputere hvis maksimal studietid overskrides. Vedtak om at maksimal studietid er overskredet treffes av doktorgradsutvalget.</article></article> <article class="defaultP" margin-top="true"><i>Opplæringsdelen</i></article><article class="legalP" id="kapittel-1-ledd-9">Opplæringsdelen skal ha et samlet omfang på minst 60 studiepoeng. Av dette skal minst 30 studiepoeng være i form av organisert opplæring. Opplæringsprogrammet innen doktorgradsutdanningen skal inneholde den faglige og metodiske skolering som er ønskelig av hensyn til arbeidet med doktoravhandlingen og for kvalifisering til yrker hvor det stilles store krav til vitenskapelig innsikt. Programmet skal også inneholde opplæring i vitenskapsteori og etikk. For å bestå et emne kreves et nivå som tilsvarer karakteren B eller bedre sammenholdt med høgskolens karakterskala.</article><article class="legalP" id="kapittel-1-ledd-10">Høgskolen er ansvarlig for å gi alle doktorgradskandidater tilbud om opplæring på høyt vitenskapelig nivå. Dersom høgskolen ikke selv arrangerer hele opplæringsdelen, skal høgskolen legge forholdene til rette for kandidatens deltagelse i tilsvarende opplæring ved en annen institusjon som gir godkjent doktorgradsopplæring.</article><article class="legalP" id="kapittel-1-ledd-11">Opplæringen kan gis dels som regelmessige forelesninger/seminarer, dels som kortere, intensive samlinger eller i annen form godkjent av høgskolen. I de fag der det ikke foreligger egnet kurstilbud, kan individuelt lesepensum godkjennes som en del av kursprogrammet.</article><article class="legalP" id="kapittel-1-ledd-12">Alle som er tatt opp til doktorgradsutdanning, skal følge opplæringsprogrammet. Det kreves dokumentasjon for at kandidaten har tilegnet seg de nødvendige faglige kunnskaper. Slik dokumentasjon kan gis gjennom obligatoriske praktiske øvelser, skriftlige eller muntlige prøver, forelesning, seminarundervisning eller i form av vitenskapelig og/eller populærvitenskapelig artikkel eller i annen form godkjent av høgskolen.</article><article class="legalP" id="kapittel-1-ledd-13">Som et ledd i opplæringsdelen kan doktorgradskandidaten holde seminar eller forelesninger og på denne måten få øvelse i og hjelp til faglig formidling. Et populærvitenskapelig arbeid som krever tilnærmet samme arbeidsinnsats, kan godkjennes som tilsvarende skolering i faglig formidling.</article><article class="legalP" id="kapittel-1-ledd-14">Doktorgradsstudenten skal normalt tilbringe minst ett semester av studietiden ved en anerkjent utenlandsk utdannings- eller forskningsinstitusjon, der det er mulig å arbeide videre med problemstillinger i tilknytning til avhandlingen. Der dette ikke er mulig eller ønskelig, kan et opphold ved en tilsvarende norsk institusjon godkjennes, eller andre ordninger som sikrer at studenten får innsikt i alternative forskningstradisjoner og tilnærmelsesmåter til avhandlingens problemstilling.</article><article class="legalP" id="kapittel-1-ledd-15">Høgskolen kan gi fritak for deltagelse i deler av opplæringsprogrammet dersom tilsvarende krav er oppfylt ved en annen institusjon som gir godkjent opplæring. I spesielle tilfeller kan det også gis helt eller delvis fritak for slik deltagelse dersom annen opplæring eller forskningsmessig erfaring som gir tilsvarende kompetanse, kan dokumenteres.</article> <article class="defaultP" margin-top="true"><i>Veiledning</i></article><article class="legalP" id="kapittel-1-ledd-16">Arbeidet med doktoravhandlingen skal foregå under individuell veiledning. Hovedveileder skal være tilsatt ved høgskolen. I tillegg kan doktorgradskandidaten ha en eller flere medveiledere. Disse kommer normalt ikke fra høgskolen. Veileder(e) skal ha doktorgrad eller tilsvarende faglig kompetanse. Doktorgradskandidater og veileder(e) forutsettes å holde jevnlig kontakt etter de retningslinjer som er fastsatt i avtalen om faglig veiledning i forskerutdanningen, jf. § 5. Normalt bør doktorgradskandidaten også ha anledning til å få sitt avhandlingsarbeid drøftet på seminar. Hovedveileder har hovedansvaret for å legge til rette for at doktorgradsstudenten deltar regelmessig i et aktivt forskningsmiljø med seniorforskere og andre doktorgradsstudenter.</article><article class="futureLegalArticle" data-name="§7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Utstyr</span></span><article class="legalP" id="kapittel-1-foreslåttparagraf-7-ledd-1">Kandidaten skal ha til disposisjon nødvendig utstyr for gjennomføring av forskningsprosjektet. Avgjørelsen av hva som anses som nødvendig utstyr tas av avdelingen. For kandidater med ekstern finansiering og/eller arbeidsplass inngås det avtale mellom Høgskolen i Molde og ekstern part i forbindelse med det enkelte forskningsprosjekt. Slik avtale skal foreligge på det tidspunkt opptaksvedtaket for den aktuelle kandidaten fattes, eller umiddelbart etterpå.</article></article><article class="futureLegalArticle" data-name="§8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Avhandlingen</span></span><article class="legalP" id="kapittel-1-foreslåttparagraf-8-ledd-1">Avhandlingen skal være et selvstendig, vitenskapelig arbeid på et høyt faglig nivå når det gjelder problemformuleringer, begrepsmessig presisering, metodisk, teoretisk og empirisk grunnlag, dokumentasjon og fremstillingsform. Avhandlingen skal bidra til å utvikle ny faglig kunnskap og ligge på et faglig nivå som tilsier at den vil kunne publiseres som en del av fagets vitenskapelige litteratur.</article><article class="legalP" id="kapittel-1-foreslåttparagraf-8-ledd-2">Flere mindre arbeid kan godkjennes som deler av doktoravhandlingen når de etter sitt innhold utgjør et hele. I tillegg til de enkelte delene skal det da utarbeides et sammendrag som gjør nærmere rede for helheten i avhandlingen.</article><article class="legalP" id="kapittel-1-foreslåttparagraf-8-ledd-3">Det er normalt ikke tillatt å la ett eller flere arbeider (artikler) inngå i flere avhandlinger ved Høgskolen i Molde. Normalt bør doktoranden være eneforfatter for minst ett av arbeidene (artiklene) som inngår i avhandlingen. Dette gjelder også doktorgradsstudenter som samarbeider om felles prosjekt.</article><article class="legalP" id="kapittel-1-foreslåttparagraf-8-ledd-4">Del av et fellesarbeid kan godtas til bedømmelse (også som ett av flere arbeider, jf. 3. ledd), forutsatt at det representerer en selvstendig innsats som kan identifiseres. Medforfatterskap skal dokumenteres. Artikler med flere forfattere som skal brukes i en avhandling må følges av en erklæring underskrevet av de øvrige forfatterne, der det klart framgår hvilke deler (nevnt med klar referanse til ulike punkter i artikkelen) som er kandidatens bidrag. Dette gjelder enten kandidaten er hovedforfatter eller medforfatter.</article><article class="legalP" id="kapittel-1-foreslåttparagraf-8-ledd-5">Avhandlingen kan være et frittstående arbeid eller en videreføring av mastergradsoppgaven/hovedfagsoppgaven i studiet. Avhandlingen kan også være en videreføring av faglig arbeid som er utført tidligere i forbindelse med andre eksamener i studiet.</article><article class="legalP" id="kapittel-1-foreslåttparagraf-8-ledd-6">Til bedømmelse som enkeltarbeid kan ikke antas arbeid som har vært godtatt som mastergradsoppgave/hovedfagsoppgave eller magister- eller licensiatsavhandling, med mindre arbeidet inngår som en mindre del av en avhandling som består av flere sammenhengende arbeid.</article><article class="legalP" id="kapittel-1-foreslåttparagraf-8-ledd-7">Et arbeid eller deler av et arbeid som tidligere er godkjent for doktorgraden ved utenlandsk universitet eller høgskole, kan ikke antas til bedømmelse, selv om arbeidet innleveres i omarbeidet skikkelse.</article><article class="legalP" id="kapittel-1-foreslåttparagraf-8-ledd-8">En doktorgradsavhandling som ikke er blitt godkjent ved en tidligere bedømmelse, kan bedømmes i omarbeidet skikkelse, enten som eneste arbeid eller som ett av flere sammenhengende arbeider, først seks måneder etter at avdelingen har fattet beslutning om å forkaste avhandlingen. Bedømmelse på ny kan bare finne sted en gang.</article><article class="legalP" id="kapittel-1-foreslåttparagraf-8-ledd-9">Avhandlingen skal være skrevet på norsk, svensk, dansk eller engelsk. Dersom kandidaten ønsker å benytte et annet språk, skal det være søkt om særskilt tillatelse til dette ved opptak, jf. § 4.</article><article class="legalP" id="kapittel-1-foreslåttparagraf-8-ledd-10">Avhandlingen skal være offentlig tilgjengelig senest to uker før disputasen holdes. Det kan ikke legges restriksjoner på offentliggjøring og publisering av en doktorgradsavhandling, med unntak for en på forhånd avtalt utsettelse av datoen for offentliggjøring/publisering. Slik utsettelse kan skje når forskerutdanningen delvis eller i sin helhet er finansiert av en ekstern part, for at ekstern part skal kunne ta stilling til patentering//kommersialisering. Ekstern part kan ikke stille vilkår om at hele eller deler av doktorgradsavhandlingen ikke skal kunne offentliggjøres eller publiseres.</article></article><article class="futureLegalArticle" data-name="§9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Kvalitetssikring og rapportering</span></span><article class="legalP" id="kapittel-1-foreslåttparagraf-9-ledd-1">I løpet av avtaleperioden skal Ph.D.-kandidaten årlig levere skriftlige rapporter til doktorgradsutvalget om framdrift i henhold til Ph.D.-planen. Hovedveileder leverer årlig separat rapport. Rapportene skrives på særskilt skjema. Det arrangeres årlige doktorgradsseminarer hvor doktorgradsstudentene, som ikke har avhold sin offentlige presentasjon (jf. § 13), skal fremlegge sitt arbeid så langt.</article></article><article class="futureLegalArticle" data-name="§10" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Avslutning før avtalt tid</span></span><p class="leddfortsettelse"><i>Frivillig avslutning</i></p><article class="legalP" id="kapittel-1-foreslåttparagraf-10-ledd-1">Kandidat og institusjon kan avtale at doktorgradsutdanningen avsluttes før avtalt tid. Ved slik frivillig avslutning av doktorgradsutdanningen skal det ved egen avtale fastsettes hvordan spørsmål knyttet til eventuelle tilsettingsforhold, finansiering, rettighet til resultater mv. skal ordnes.</article><article class="legalP" id="kapittel-1-foreslåttparagraf-10-ledd-2">Ved frivillig avslutning som skyldes kandidatens ønsker om å skifte prosjekt eller overgang til annet program, skal kandidaten søke nytt opptak på grunnlag av det nye prosjektet.</article></article> <article class="defaultP" margin-top="true"><i>Tvungen avslutning</i></article><article class="legalP" id="kapittel-1-ledd-17">Doktorgradsutvalget kan beslutte tvungen avslutning av doktorgradsutdanningen før avtalt tid. Slik tvungen avslutning kan besluttes hvis en eller flere av følgende forhold foreligger:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-17-punkt-1"><article class="legalP" id="kapittel-1-ledd-17-punkt-1-ledd-1">Gjentatte og vesentlige brudd fra kandidatens side av informasjons-, oppfølgings- eller rapporteringsplikt.</article></article></li><li data-li-identifier="-" data-name="-"><article class="listArticle" id="kapittel-1-ledd-17-punkt-2"><article class="legalP" id="kapittel-1-ledd-17-punkt-2-ledd-1">Vesentlig forsinkelse i fremdriften av forskningsprosjektet av en slik art at det skaper begrunnet tvil om kandidaten vil kunne fullføre prosjektet innenfor avtalt tid. For å danne grunnlag for tvungen avslutning må den vesentlige forsinkelsen skyldes forhold som kandidaten selv har herredømme over.</article></article></li><li data-li-identifier="-" data-name="-"><article class="listArticle" id="kapittel-1-ledd-17-punkt-3"><article class="legalP" id="kapittel-1-ledd-17-punkt-3-ledd-1">Vesentlig forsinkelse i gjennomføringen av opplæringsdelen, grunnet forhold som kandidaten selv har herredømme over.</article></article></li><li data-li-identifier="-" data-name="-"><article class="listArticle" id="kapittel-1-ledd-17-punkt-4"><article class="legalP" id="kapittel-1-ledd-17-punkt-4-ledd-1">Brudd på de forskningsetiske retningslinjer som gjelder for fagområdet.</article></article></li><li data-li-identifier="-" data-name="-"><article class="listArticle" id="kapittel-1-ledd-17-punkt-5"><article class="legalP" id="kapittel-1-ledd-17-punkt-5-ledd-1">Opptreden fra en kandidat som bryter med den tillit som må foreligge mellom høgskolen og kandidat under gjennomføringen, herunder straffbare forhold knyttet til gjennomføringen av doktorgradsutdanningen.</article></article></li></ul></article><article class="legalP" id="kapittel-1-ledd-18">Vedtak om tvungen avslutning fattes av doktorgradsutvalget.</article><article class="legalP" id="kapittel-1-ledd-19">Dersom doktorgradskandidaten er tilsatt, kan avtalen kun avsluttes dersom vilkårene i tjenestemannsloven er oppfylt.</article><article class="futureLegalArticle" data-name="§11" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Bedømmelse</span></span><article class="legalP" id="kapittel-1-foreslåttparagraf-11-ledd-1">Doktorgraden tildeles på grunnlag av:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-11-ledd-1-punkt-1"><article class="legalP" id="kapittel-1-foreslåttparagraf-11-ledd-1-punkt-1-ledd-1">Godkjent vitenskapelig avhandling og et tilfredsstillende forsvar i en offentlig disputas</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-11-ledd-1-punkt-2"><article class="legalP" id="kapittel-1-foreslåttparagraf-11-ledd-1-punkt-2-ledd-1">Godkjent gjennomføring av opplæringsprogrammet, eventuelt annen godkjent faglig skolering eller kompetanse</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-11-ledd-1-punkt-3"><article class="legalP" id="kapittel-1-foreslåttparagraf-11-ledd-1-punkt-3-ledd-1">Godkjent prøveforelesning.</article></article></li></ul></article></article><article class="futureLegalArticle" data-name="§12" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Innlevering</span></span><article class="legalP" id="kapittel-1-foreslåttparagraf-12-ledd-1">Søknad om å få avhandlingen bedømt rettes til Høgskolen i Molde. En kopi av avhandlingen legges ved. Sammen med søknaden skal det foreligge dokumentasjon for at opplæringsprogrammet er fullført. Dersom avhandlingen godkjennes til disputas, leveres det antall eksemplarer som kreves i henhold til utfyllende bestemmelser. Sammen med avhandlingen leveres et kortfattet sammendrag om skal tjene som pressemelding. Avhandlingen skal være offentlig tilgjengelig senest to uker før disputasen holdes.</article></article><article class="futureLegalArticle" data-name="§13" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Oppnevning av bedømmelseskomité</span></span><article class="legalP" id="kapittel-1-foreslåttparagraf-13-ledd-1">Omlag ett år før planlagt disputas skal doktorgradskandidaten holde en offentlig presentasjon av arbeidet som er utført så langt, og presentere en plan for ferdigstillelse av avhandlingen. Doktorgradsutvalget og hovedveileder skal delta på presentasjonen og gi kandidaten faglige tilbakemeldinger, samt vurdere om planlagt progresjon er realistisk. Hvis doktorgradsutvalget finner presentasjonen tilfredsstillende, skal den innen rimelig tid foreslå en bedømmelseskomité til å bedømme prøveforelesningen, avhandlingen og forsvaret av den. Bedømmelseskomiteen skal ha minst tre medlemmer, og blir oppnevnt av høgskolen. Høgskolen utpeker komiteens leder, som normalt skal være den interne representanten. Dette gjøres for å sikre framdrift i arbeidet. Bedømmelseskomiteen skal ha minst ett medlem fast ansatt ved et anerkjent utenlandsk lærested eller forskningsinstitusjon. Høyst ett medlem av komiteen kan ha fast tilknytning til Høgskolen i Molde. Komiteen skal såfremt mulig være sammensatt slik at begge kjønn er representert. Medlemmene skal ha doktorgrad eller tilsvarende faglig kompetanse. Habilitetsreglene i forvaltningslovens § 6 flg. gjelder for komiteens medlemmer, jf. lovens § 10. Oppnevnte veiledere kan ikke være medlem av bedømmelseskomiteen, men kan om ønskelig innkalles til møter i denne for å gjøre rede for veiledningen og arbeidet med avhandlingen. Doktoranden underrettes om komiteens sammensetning.</article></article><article class="futureLegalArticle" data-name="§14" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Komiteens arbeid</span></span><p class="leddfortsettelse"><i>Tilbaketrekking og bearbeiding</i></p><article class="legalP" id="kapittel-1-foreslåttparagraf-14-ledd-1">Et innlevert arbeid kan ikke trekkes tilbake før det er endelig avgjort om det er verdig til å forsvares for doktorgraden. Doktorgradskandidaten kan likevel rette formelle feil i avhandlingen ved innlevering. Det må i tilfelle innleveres en oversikt over rettingene senest en måned før disputas.</article><article class="legalP" id="kapittel-1-foreslåttparagraf-14-ledd-2">Uten hensyn til det foregående kan høgskolen tillate omarbeiding av avhandlingen på grunnlag av bedømmelseskomiteens foreløpige kommentarer.</article><article class="legalP" id="kapittel-1-foreslåttparagraf-14-ledd-3">Hvis avhandlingen ikke godkjennes, kan ny innlevering først finne sted etter 6 måneder.</article></article> <article class="defaultP" margin-top="true"><i>Opplysningsplikt</i></article><article class="legalP" id="kapittel-1-ledd-20">Veileder kan innkalles til møter med bedømmelseskomiteen for å gjøre rede for veiledning og arbeidet med avhandlingen.</article><article class="legalP" id="kapittel-1-ledd-21">Komiteen kan kreve doktorgradskandidatens grunnlagsmateriale og utfyllende eller oppklarende tilleggsinformasjon framlagt.</article> <article class="defaultP" margin-top="true"><i>Innstilling</i></article><article class="legalP" id="kapittel-1-ledd-22">Komiteen avgir innstilling om hvorvidt arbeidet er verdig til å forsvares for doktorgraden. Eventuelle dissenser skal begrunnes.</article><article class="legalP" id="kapittel-1-ledd-23">Bedømmelseskomiteens innstilling forelegges doktorgradskandidaten, som gis en frist på 14 dager til å fremme skriftlige merknader til innstillingen. Hvis doktorgradskandidaten ikke ønsker å fremme skriftlige merknader, underrettes høgskolen snarest om dette.</article> <article class="defaultP" margin-top="true"><i>Frister</i></article><article class="legalP" id="kapittel-1-ledd-24">Komiteens innstilling skal foreligge innen tre måneder etter at komiteen har mottatt avhandlingen, med mindre høgskolen har bestemt noe annet. Tillater komiteen omarbeiding av avhandlingen, løper ny frist fra den datoen avhandlingen leveres på nytt.</article><article class="futureLegalArticle" data-name="§15" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Komiteens innstilling og behandling av innstillingen</span></span><p class="leddfortsettelse"><i>Behandling av enstemmig innstilling</i></p><article class="legalP" id="kapittel-1-foreslåttparagraf-15-ledd-1">Bedømmelseskomiteens innstilling med eventuelle merknader behandles av avdelingen. Avdelingen kan ikke sette til side en enstemmig komitéinnstilling.</article></article> <article class="defaultP" margin-top="true"><i>Behandling av delt innstilling</i></article><article class="legalP" id="kapittel-1-ledd-25">Ved dissenser i komitéinnstillingen kan styret følge innstillingen fra flertallet i komiteen. Hvis avdelingen finner at det er begrunnet tvil om en avhandling bør godkjennes eller ikke, skal avdelingen oppnevne to nye sakkyndige, som avgir individuelle uttalelser. Dersom begge de nye sakkyndige slutter seg til flertallets innstilling i den opprinnelige komitéinnstillingen, skal denne innstillingen følges. I andre tilfeller avgjør avdelingen hvilken innstilling som skal følges.</article><article class="futureLegalArticle" data-name="§16" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Prøveforelesning og disputas</span></span><article class="legalP" id="kapittel-1-foreslåttparagraf-16-ledd-1">Dersom arbeidet finnes verdig til å forsvares for doktorgraden, avsluttes doktorgradsutdanningen med<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-16-ledd-1-punkt-1"><article class="legalP" id="kapittel-1-foreslåttparagraf-16-ledd-1-punkt-1-ledd-1">offentlig prøveforelesning over oppgitt emne og</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-16-ledd-1-punkt-2"><article class="legalP" id="kapittel-1-foreslåttparagraf-16-ledd-1-punkt-2-ledd-1">en disputas.</article></article></li></ul></article><article class="legalP" id="kapittel-1-foreslåttparagraf-16-ledd-2">Emne for prøveforelesning over oppgitt emne bestemmes av bedømmelseskomiteen og kunngjøres for doktoranden 10 virkedager før forelesningen. Disputasen skal normalt avholdes innen seks måneder etter at avhandlingen er innlevert til bedømmelse. Prøveforelesningen skal holdes før disputasen.</article><article class="legalP" id="kapittel-1-foreslåttparagraf-16-ledd-3">Forelesning og disputas skal skje på det språket som avhandlingen er skrevet på, eller et annet språk som er tillatt i henhold til reglementet.</article><article class="legalP" id="kapittel-1-foreslåttparagraf-16-ledd-4">Bedømmelseskomiteen vurderer prøveforelesningen, som skal finnes tilfredsstillende.</article><article class="legalP" id="kapittel-1-foreslåttparagraf-16-ledd-5">Finner bedømmelseskomiteen prøveforelesningen tilfredsstillende, skal doktoranden forsvare doktorgradsarbeidet i disputas.</article><article class="legalP" id="kapittel-1-foreslåttparagraf-16-ledd-6">Disputasen skal være offentlig. Bedømmelseskomiteen fungerer som opponenter. Arbeidsfordelingen medlemmene imellom avtales internt i komiteen. I særlige tilfeller kan det oppnevnes opponenter som ikke har vært medlemmer av komiteen.</article><article class="legalP" id="kapittel-1-foreslåttparagraf-16-ledd-7">Disputasen ledes av leder av doktorgradsutvalget eller den denne bemyndiger. Den som leder disputasen gjør kort rede for innleveringen og bedømmelsen av avhandlingen og for prøveforelesningen og bedømmelsen av denne. Deretter gjør doktoranden rede for hensikten med og resultatene av den vitenskapelige undersøkelsen. Bedømmelseskomiteen bestemmer selv rekkefølgen på opponentene. Øvrige tilstedeværende som ønsker å delta i drøftingen, må under disputasen gi melding om dette til disputasens leder innen et tidspunkt som denne fastsetter og kunngjør ved åpningen av disputasen.</article><article class="legalP" id="kapittel-1-foreslåttparagraf-16-ledd-8">Etter disputasen sender bedømmelseskomiteen en innberetning til høgskolen der den gjør rede for hvordan den har vurdert prøveforelesningen og forsvaret av avhandlingen. Innberetningen skal konkludere med om prøvene samlet sett er godkjent/ikke godkjent.</article><article class="legalP" id="kapittel-1-foreslåttparagraf-16-ledd-9">Hvis prøveforelesningen og/eller disputasen ikke godkjennes, kan ny prøve først avlegges seks måneder etter disputasen.</article></article><article class="futureLegalArticle" data-name="§17" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Kreering og diplom</span></span><article class="legalP" id="kapittel-1-foreslåttparagraf-17-ledd-1">På grunnlag av innberetning fra bedømmelseskomiteen om at prøveforelesningen og disputasen er godkjent, kreerer høgskolens styre, doktoranden til Philosophiae Doctor (Ph.D.).</article><article class="legalP" id="kapittel-1-foreslåttparagraf-17-ledd-2">Doktorgradsdiplom utferdiges av Høgskolen i Molde. På diplomet skal tittelen på avhandlingen føres opp sammen med opplysninger om det faglige opplæringsprogram doktoranden har deltatt i.</article></article><article class="futureLegalArticle" data-name="§18" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Klage</span></span><p class="leddfortsettelse"><i>Klage på opptak/søknadsbehandling</i></p><article class="legalP" id="kapittel-1-foreslåttparagraf-18-ledd-1">Avslag på søknad om opptak etter § 4 kan påklages etter reglene i forvaltningslovens § 28 flg. grunngitt klage sendes til høgskolen. Blir avslaget opprettholdt, sendes klagen uten ugrunnet opphold til Den sentrale klagenemnd til avgjørelse.</article></article> <article class="defaultP" margin-top="true"><i>Klage på godkjenning av opplæringsprogrammet</i></article><article class="legalP" id="kapittel-1-ledd-26">Ved klage på avslag på godkjenning av kurs eller andre deler av opplæringsprogrammet, jf. § 6 2. ledd gjelder § 18 1. ledd tilsvarende. Ved klage over sensur ved særskilt eksamen eller prøve gjelder likevel Lov om universiteter og høyskoler § 5-2 og § 5-3.</article> <article class="defaultP" margin-top="true"><i>Klage over avslag på søknad om bedømmelse underkjenning av avhandling, prøveforelesning eller forsvar</i></article><article class="legalP" id="kapittel-1-ledd-27">Underkjenning av avhandling, prøveforelesning eller forsvar kan påklages etter reglene i forvaltningslovens § 28 flg. grunngitt klage sendes doktorgradsutvalget. Hvis vedtaket er truffet av doktorgradsutvalget, kan doktorgradsutvalget oppheve eller endre vedtaket hvis det finner klagen begrunnet. I motsatt fall sendes klagen til styret til avgjørelse. Har styret truffet det påklagede vedtaket, og det ikke finner grunn til å oppheve eller endre dette, sendes klagen til departementet til avgjørelse. Klageinstansen kan prøve alle sider ved det påklagede vedtak. Dersom underinstansen eller klageinstansen finner grunn til det, kan det oppnevnes et utvalg eller enkeltpersoner til å foreta en vurdering av den foretatte bedømmelse og de kriterier denne bygger på, eller til å foreta en ny eller supplerende sakkyndig vurdering.</article><article class="futureLegalArticle" data-name="§19" id="kapittel-1-foreslåttparagraf-19"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Utfyllende bestemmelser</span></span><article class="legalP" id="kapittel-1-foreslåttparagraf-19-ledd-1">Høgskolens styre fastsetter utfyllende bestemmelser til denne forskriften etter forslag fra høgskolens doktorgradsutvalg.</article></article><article class="futureLegalArticle" data-name="§20" id="kapittel-1-foreslåttparagraf-20"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">Ikrafttredelse</span></span><article class="legalP" id="kapittel-1-foreslåttparagraf-20-ledd-1">Forskriften trer i kraft straks.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2007-11-01-1844/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskrift trer i kraft straks.</article></section></main></body></html>