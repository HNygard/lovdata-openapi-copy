<!DOCTYPE html><html lang="no"><head><title>Forskrift om sanksjonar mot Iran.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-02-09-149</dd><dt class="dokid">DokumentID</dt><dd class="dokid">LTI/forskrift/2007-02-09-149</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 2 s 327</dd><dt class="dateInForce">I kraft fra</dt><dd class="dateInForce">2007-02-09</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1968-06-07-4</li></ul></dd><dt class="dateOfPublication">Kunngjort</dt><dd class="dateOfPublication">2007-02-09</dd><dt class="journalNumber">Journalnummer</dt><dd class="journalNumber">2007-0136</dd><dt class="titleShort">Korttittel</dt><dd class="titleShort">Forskrift om sanksjonar mot Iran</dd><dt class="title">Tittel</dt><dd class="title">Forskrift om sanksjonar mot Iran.</dd><dt class="miscInformation">Annet om dokumentet</dt><dd class="miscInformation">Fastsett ved kgl.res. 9. februar 2007 med heimel i lov 7. juni 1968 nr. 4 om gjennomføring av bindende vedtak av De Forente Nasjoners Sikkerhetsråd. Fremja av Utanriksdepartementet.</dd><dt class="refid">RefID</dt><dd class="refid">forskrift/2007-02-09-149</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om sanksjonar mot Iran.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>Vedlegg 1</li></ul></li></ul></dd></dl></header><main class="documentBody" data-lovdata-URL="LTI/forskrift/2007-02-09-149" id="dokument"><h1>Forskrift om sanksjonar mot Iran.</h1><article class="legalP" id="ledd-1">Med heimel i lov 7. juni 1968 nr. 4 om gjennomføring av bindende vedtak av De Forente Nasjoners Sikkerhetsråd fastsetjast fylgjande forskrift til gjennomføring av Tryggingsrådets resolusjon 23. desember 2006 nr. 1737.</article><article class="legalArticle" data-lovdata-URL="LTI/forskrift/2007-02-09-149/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="numberedLegalP" data-numerator="1" id="paragraf-1-nummer-1">1. Det er forbode for norske rettssubjekt og for einkvar som oppheld seg på norsk territorium å selje, forsyne eller overføre direkte eller indirekte til Iran:<ul class="defaultList"><li data-li-identifier="a)" data-name="a)"><article class="listArticle" id="paragraf-1-nummer-1-punkt-1"><article class="legalP" id="paragraf-1-nummer-1-punkt-1-ledd-1">gjenstandar, materiell, utstyr, varer og teknologi som kan bidra til Irans opprikingsrelaterte, reprosesserings- eller tungtvassrelaterte aktivitetar eller til utvikling av leveringssystem for kjernevåpen som omfattast av vedlegg til eksportkontrollforskrifta<sup class="footnotereference" data-footnotereferencevalue="1" data-unique-footnote-counter="1">1</sup></article></article></li><li data-li-identifier="b)" data-name="b)"><article class="listArticle" id="paragraf-1-nummer-1-punkt-2"><article class="legalP" id="paragraf-1-nummer-1-punkt-2-ledd-1">andre gjenstandar, materiell, utstyr, varer og teknologi som nemnd og einkvar annan gjenstand, materiell, utstyr, varer og teknologi dersom norske styresmakter,<sup class="footnotereference" data-footnotereferencevalue="2" data-unique-footnote-counter="2">2</sup> Tryggingsrådet eller Sanksjonskomiteen for Iran bestemmer at desse vil kunne bidra til opprikingsrelaterte, reprosessering- eller tungtvassrelaterte aktivitetar eller til utvikling av leveringssystem for kjernevåpen, samt anna aktivitet som relaterer seg til område som IAEA har uttrykt bekymring for eller peika ut.</article></article></li></ul></article><article class="numberedLegalP" data-numerator="2" id="paragraf-1-nummer-2">2. Forbodet i nr. 1 gjeld uavhengig av kor gjenstandane, materiellet, utstyret, varene eller teknologien har sitt opphav. Likeeins er det forbode for norskregistrert skip eller luftfarty å frakte gjenstandar, materiell, utstyr, varer eller teknologi som nemnd i nr. 1 til Iran.</article><article class="numberedLegalP" data-numerator="3" id="paragraf-1-nummer-3">3. Ved sal, forsyning eller overførsel av alle gjenstandar, materiell, utstyr, varer og teknologi som er listeført som nemnd og eksport ikkje er ulovleg som nemnd i nr. 1, skal retningslinene i medhald av eksportkontrollforskrifta<sup class="footnotereference" data-footnotereferencevalue="3" data-unique-footnote-counter="3">3</sup> fylgjast; og sluttbruk og framkomststad skal effektivt kunne verifiserast.</article><article class="numberedLegalP" data-numerator="4" id="paragraf-1-nummer-4">4. Det er forbode for norske rettssubjekt og for einkvar som oppheld seg på norsk territorium å yte Iran teknisk bistand eller trening, finansiell bistand, investering, mekling eller andre tenestar, samt overførsel av finansielle ressursar eller tenester i samband med forsyning, sal, overdraging, produksjon eller bruk av forbodne gjenstandar, materiale, utstyr, varer og teknologi som nemnd i nr. 1.</article><article class="numberedLegalP" data-numerator="5" id="paragraf-1-nummer-5">5. Det er forbode for norske rettssubjekt og for einkvar som oppheld seg på norsk territorium å skaffe seg gjenstandar frå Iran som nemnd i nr. 1. Det er forbode å nytte norskregistrert skip eller luftfarty til frakt av slike varer. Forbodet gjeld uavhengig av kor varene har sitt opphav.</article><article class="numberedLegalP" data-numerator="6" id="paragraf-1-nummer-6">6. Føresegnene i nr. 1 og nr. 4 gjeld ikkje når Sanksjonskomiteen på førehand bestemmer, og etter ei individuell vurdering, at slikt sal, forsyning, overførsel eller anskaffing av slike gjenstandar eller assistanse klart ikkje vil bidra til utvikling av Irans teknologi i samband med landets kjernefysiske aktivitetar og utvikling av leveringssystem for kjernevåpen, medrekna når slike gjenstandar eller assistanse er til mat eller til jordbruks-, medisinske eller andre humanitære føremål, føresett at kontraktar for levering av slike gjenstandar eller assistanse har tilfredsstillande sluttbrukgarantiar og at Iran har forplikta seg til ikkje å bruke slike gjenstandar i kjernefysiske aktivitetar eller til utvikling av leveringssystem for kjernevåpen.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Forbodet i § 1 omfattar varer og utstyr som er oppført på UDs vareliste II; www.odin.dep.no/filarkiv/273093/vare206.pdf. Sjå særleg kategori 0; kjernemateriale, anlegg og utstyr. Tryggingsrådets lister som det er vist til i resolusjon 1737 er i sin heilskap gjengitt på www.eksportkontroll.mfa.no.</article><article class="footnote" data-name="2" data-unique-footnote-counter="2"><span class="footnoteLabel">2</span> Seksjon for nedrustning og ikkje-spreiing, Utanriksdepartementet.</article><article class="footnote" data-name="3" data-unique-footnote-counter="3"><span class="footnoteLabel">3</span> Sjå www.eksportkontroll.mfa.no.</article></footer></article><article class="legalArticle" data-lovdata-URL="LTI/forskrift/2007-02-09-149/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="numberedLegalP" data-numerator="1" id="paragraf-2-nummer-1">1. Formuesgode som tilhøyrer eller direkte eller indirekte kontrollerast av personar eller einingar som er listeført i vedlegg 1, samt personane eller einingane angitt av Tryggingsrådet eller av Sanksjonskomiteen, skal frysast. Den som frys eit formuesgode skal straks underrette Utanriksdepartementet<sup class="footnotereference" data-footnotereferencevalue="1" data-unique-footnote-counter="1">1</sup> om dette.</article><article class="numberedLegalP" data-numerator="2" id="paragraf-2-nummer-2">2. Det er forbode for einkvar å stille formuesgode til rådvelde for personar eller einingar som angitt i nr. 1.</article><article class="numberedLegalP" data-numerator="3" id="paragraf-2-nummer-3">3. Nr. 1 og nr. 2 gjeld ikkje for godskriving av renter eller beløp som er forfalle til betaling før fryspålegget tok til å gjelde, under føresetnad av at også slike midlar frysast. Utanriksdepartementet skal straks underrettast om eventuell godskriving etter denne føresegna.</article><article class="numberedLegalP" data-numerator="4" id="paragraf-2-nummer-4">4. Unnatak frå nr. 1 og nr. 2 kan gjerast for bruk av formuesgode til:<ul class="defaultList"><li data-li-identifier="a)" data-name="a)"><article class="listArticle" id="paragraf-2-nummer-4-punkt-1"><article class="legalP" id="paragraf-2-nummer-4-punkt-1-ledd-1">dekking av vesentlege behov og ekstraordinære utgifter i Noreg for ein person som nemnd i nr. 1</article></article></li><li data-li-identifier="b)" data-name="b)"><article class="listArticle" id="paragraf-2-nummer-4-punkt-2"><article class="legalP" id="paragraf-2-nummer-4-punkt-2-ledd-1">betaling i Noreg av skatt, lovpliktige forsikringspremiar og avgifter for offentlege tenester</article></article></li><li data-li-identifier="c)" data-name="c)"><article class="listArticle" id="paragraf-2-nummer-4-punkt-3"><article class="legalP" id="paragraf-2-nummer-4-punkt-3-ledd-1">innfriing av pantehefting kor det aktuelle formuesgodet var gjenstand for pantsetjing før fryspålegget tok til å gjelde, og formuesgodet ikkje tilfell personar eller einingar som nemnd i nr. 1</article></article></li><li data-li-identifier="d)" data-name="d)"><article class="listArticle" id="paragraf-2-nummer-4-punkt-4"><article class="legalP" id="paragraf-2-nummer-4-punkt-4-ledd-1">oppfylling av ein dom kor det aktuelle formuesgodet var søksmålsgjenstand føresett at dom har falle før fryspålegget tok til å gjelde, og formuesgodet ikkje tilfell personar eller einingar som angjeve i nr. 1</article></article></li><li data-li-identifier="e)" data-name="e)"><article class="listArticle" id="paragraf-2-nummer-4-punkt-5"><article class="legalP" id="paragraf-2-nummer-4-punkt-5-ledd-1">betaling av gebyr til ein finansinstitusjon i Noreg til vedlikehald av konti</article></article></li><li data-li-identifier="f)" data-name="f)"><article class="listArticle" id="paragraf-2-nummer-4-punkt-6"><article class="legalP" id="paragraf-2-nummer-4-punkt-6-ledd-1">naudsynte aktivitetar som er i direkte samband med gjenstandane til bruk i lettvassreaktorar og lågopprika uran som er omfatta av § 1 nr. 1, bokstav b, fyrste alternativ når det inngår i ferdigmonterte brenselselement for slike reaktorar, og dei relevante statane har notifisert dette til Sanksjonskomiteen.</article></article></li></ul></article><article class="numberedLegalP" data-numerator="5" id="paragraf-2-nummer-5">5. Føresegnene i § 2 nr. 1 og 2 skal ikkje hindre dei listeførte personane eller einingane frå å utføre forfalle betaling etter kontrakt som var inngått før fryspålegget tok til å gjelde føresett at kontrakten ikkje relaterer seg til dei forbodne gjenstandane, materiellet, utstyret, varene, teknologiane, assistanse, trening, finansiell assistanse, investering, mekling eller tenester som nemnd i § 1 nr. 1 og 4, samt at betaling ikkje direkte eller indirekte vert motteke av ein person eller eining som nemnd i vedlegg 1.<article class="legalP" id="paragraf-2-nummer-5-ledd-1">Godkjenning av utbetalingar i medhald av denne føresegna skal vedtakast av Utanriksdepartementet i samråd med Sanksjonskomiteen for Iran.</article></article><footer class="footnotes"><article class="footnote" data-name="1" data-unique-footnote-counter="4"><span class="footnoteLabel">1</span> Førespurnader vedrørande § 2 rettast til Seksjon for humanitær- og strafferett, Utanriksdepartementet.</article></footer></article><article class="legalArticle" data-lovdata-URL="LTI/forskrift/2007-02-09-149/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Utanriksdepartementet gjevast fullmakt til å endre, suspendere eller oppheve føresegnene i denne forskrifta.</article></article><article class="legalArticle" data-lovdata-URL="LTI/forskrift/2007-02-09-149/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Denne forskrifta trer i kraft straks.</article></article><section class="section" data-name="vedlegg1" id="kapittel-1" data-lovdata-URL="LTI/forskrift/2007-02-09-149/KAPITTEL_1"><h2>Vedlegg 1</h2><article class="defaultP"><i>Liste over einingar og personar som er involverte i Irans kjernefysiske aktivitetar</i></article> <article class="defaultP" margin-top="true"><i>Einingar:</i><ul class="defaultList"><li data-li-identifier="1." data-name="1."><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1">Atomic Energy Organisation of Iran</article></article></li><li data-li-identifier="2." data-name="2."><article class="listArticle" id="kapittel-1-punkt-2"><article class="legalP" id="kapittel-1-punkt-2-ledd-1">Mesbah Energy Company</article></article></li><li data-li-identifier="3." data-name="3."><article class="listArticle" id="kapittel-1-punkt-3"><article class="legalP" id="kapittel-1-punkt-3-ledd-1">Kala-Electric (aka Kalaye Electric)</article></article></li><li data-li-identifier="4." data-name="4."><article class="listArticle" id="kapittel-1-punkt-4"><article class="legalP" id="kapittel-1-punkt-4-ledd-1">Pars Trash Company</article></article></li><li data-li-identifier="5." data-name="5."><article class="listArticle" id="kapittel-1-punkt-5"><article class="legalP" id="kapittel-1-punkt-5-ledd-1">Farayand Technique</article></article></li><li data-li-identifier="6." data-name="6."><article class="listArticle" id="kapittel-1-punkt-6"><article class="legalP" id="kapittel-1-punkt-6-ledd-1">Defence Industries Organisation</article></article></li><li data-li-identifier="7." data-name="7."><article class="listArticle" id="kapittel-1-punkt-7"><article class="legalP" id="kapittel-1-punkt-7-ledd-1">7<sup>th</sup> of Tir</article></article></li><li data-li-identifier="8." data-name="8."><article class="listArticle" id="kapittel-1-punkt-8"><article class="legalP" id="kapittel-1-punkt-8-ledd-1">Shahid Hemmat Industrial Group (SHIG)</article></article></li><li data-li-identifier="9." data-name="9."><article class="listArticle" id="kapittel-1-punkt-9"><article class="legalP" id="kapittel-1-punkt-9-ledd-1">Shahid Bagheri Industrial Group (SBIG)</article></article></li><li data-li-identifier="10." data-name="10."><article class="listArticle" id="kapittel-1-punkt-10"><article class="legalP" id="kapittel-1-punkt-10-ledd-1">Fajr Industrial Group.</article></article></li></ul></article> <article class="defaultP" margin-top="true"><i>Personar:</i><ul class="defaultList"><li data-li-identifier="11." data-name="11."><article class="listArticle" id="kapittel-1-punkt-11"><article class="legalP" id="kapittel-1-punkt-11-ledd-1">Mohammad Qannadi</article></article></li><li data-li-identifier="12." data-name="12."><article class="listArticle" id="kapittel-1-punkt-12"><article class="legalP" id="kapittel-1-punkt-12-ledd-1">Behman Asgarpour</article></article></li><li data-li-identifier="13." data-name="13."><article class="listArticle" id="kapittel-1-punkt-13"><article class="legalP" id="kapittel-1-punkt-13-ledd-1">Dawood Agha-Jani</article></article></li><li data-li-identifier="14." data-name="14."><article class="listArticle" id="kapittel-1-punkt-14"><article class="legalP" id="kapittel-1-punkt-14-ledd-1">Ehsan Monajemi</article></article></li><li data-li-identifier="15." data-name="15."><article class="listArticle" id="kapittel-1-punkt-15"><article class="legalP" id="kapittel-1-punkt-15-ledd-1">Jafar Mohammadi</article></article></li><li data-li-identifier="16." data-name="16."><article class="listArticle" id="kapittel-1-punkt-16"><article class="legalP" id="kapittel-1-punkt-16-ledd-1">Ali Hajinia Leilabadi</article></article></li><li data-li-identifier="17." data-name="17."><article class="listArticle" id="kapittel-1-punkt-17"><article class="legalP" id="kapittel-1-punkt-17-ledd-1">Lt. Gen. Mohammad Mehdi Nejad Nouri</article></article></li><li data-li-identifier="18." data-name="18."><article class="listArticle" id="kapittel-1-punkt-18"><article class="legalP" id="kapittel-1-punkt-18-ledd-1">Gen Hosein Salimi</article></article></li><li data-li-identifier="19." data-name="19."><article class="listArticle" id="kapittel-1-punkt-19"><article class="legalP" id="kapittel-1-punkt-19-ledd-1">Ahmad Vahid Dastjerdi</article></article></li><li data-li-identifier="20." data-name="20."><article class="listArticle" id="kapittel-1-punkt-20"><article class="legalP" id="kapittel-1-punkt-20-ledd-1">Reza-Gholi Esmaeli</article></article></li><li data-li-identifier="21." data-name="21."><article class="listArticle" id="kapittel-1-punkt-21"><article class="legalP" id="kapittel-1-punkt-21-ledd-1">Bahmanyar Morteza Bahmanyar</article></article></li><li data-li-identifier="22." data-name="22."><article class="listArticle" id="kapittel-1-punkt-22"><article class="legalP" id="kapittel-1-punkt-22-ledd-1">Maj. Gen. Yahya Rahim Safavi.</article></article></li></ul></article></section></main></body></html>