<!DOCTYPE html><html lang="no"><head><title>Forskrift om endring i forskrifter som følge av fastsetting av forskrift om kontroll med Salmonella i fjørfe, fjørfefôr, fjørfekjøtt og egg</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-06-08-604</dd><dt class="dokid">DokumentID</dt><dd class="dokid">LTI/forskrift/2007-06-08-604</dd><dt class="ministry">Departement</dt><dd class="ministry"><ul><li>Landbruks- og matdepartementet</li><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 6 s 872</dd><dt class="dateInForce">I kraft fra</dt><dd class="dateInForce">2007-06-08</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-04-10-368</li><li>forskrift/1995-01-31-107</li><li>forskrift/2002-03-25-305</li><li>forskrift/2002-03-25-304</li><li>forskrift/2005-12-23-1703</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§5</li><li>lov/2003-12-19-124/§6</li><li>lov/2003-12-19-124/§7</li><li>lov/2003-12-19-124/§12</li><li>lov/2003-12-19-124/§13</li><li>lov/2003-12-19-124/§14</li><li>lov/2003-12-19-124/§15</li><li>lov/2003-12-19-124/§16</li><li>lov/2003-12-19-124/§17</li><li>lov/2003-12-19-124/§19</li><li>lov/2003-12-19-124/§22</li><li>lov/2003-12-19-124/§23</li><li>lov/2003-12-19-124/§24</li><li>lov/2003-12-19-124/§25</li><li>lov/2003-12-19-124/§26</li><li>lov/2003-12-19-124/§28</li><li>lov/2003-12-19-124/§29</li><li>lov/2003-12-19-124/§33</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2007-06-15</dd><dt class="lastupdated">Rettet</dt><dd class="lastupdated">2007-06-19 (del I § 14 tredje ledd)</dd><dt class="journalNumber">Journalnummer</dt><dd class="journalNumber">2007-0502</dd><dt class="titleShort">Korttittel</dt><dd class="titleShort">Endr. i forskr som følge Salmonellakontroll</dd><dt class="title">Tittel</dt><dd class="title">Forskrift om endring i forskrifter som følge av fastsetting av forskrift om kontroll med Salmonella i fjørfe, fjørfefôr, fjørfekjøtt og egg</dd><dt class="miscInformation">Annet om dokumentet</dt><dd class="miscInformation">Fastsatt av Helse- og omsorgsdepartementet og Landbruks- og matdepartementet 8. juni 2007 med hjemmel i lov 19. desember 2003 nr. 124 om matproduksjon og mattrygghet mv. (matloven) § 5, § 6, § 7, § 12, § 13, § 14, § 15, § 16, § 17, § 19, § 22, § 23, § 24, § 25, § 26, § 28, § 29 og § 33, jf. delegeringsvedtak 19. desember 2003 nr. 1790.</dd><dt class="refid">RefID</dt><dd class="refid">forskrift/2007-06-08-604</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrifter som følge av fastsetting av forskrift om kontroll med Salmonella i fjørfe, fjørfefôr, fjørfekjøtt og egg<ul class="tocSubUl"><li>I<ul class="tocSubUl"><li>§ 3. Definisjoner</li><li>§ 4. Offentlig overvåknings- og kontrollprogram</li><li>§ 9. Prøveuttak i andre virksomheter enn slakterier</li></ul></li><li>II<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li><li>§ 10. Generelle restriksjoner for storfe og svin</li></ul></li><li>III</li><li>IV</li><li>V</li><li>VI</li></ul></li></ul></dd></dl></header><main class="documentBody" data-lovdata-URL="LTI/forskrift/2007-06-08-604" id="dokument"><h1>Forskrift om endring i forskrifter som følge av fastsetting av forskrift om kontroll med Salmonella i fjørfe, fjørfefôr, fjørfekjøtt og egg</h1><section class="section" data-name="kapI" id="kapittel-1" data-lovdata-URL="LTI/forskrift/2007-06-08-604/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 10. april 1995 nr. 368 om overvåkning av og kontroll med forekomst av salmonella i ferskt kjøtt og ferskt fjørfekjøtt gjøres følgende endringer:</article> <article class="defaultP" margin-top="true">Forskriftens tittel og hjemmel skal lyde:</article> <article class="defaultP" margin-top="true"><i>Forskrift om overvåkning av og kontroll med forekomst av salmonella i ferskt kjøtt</i></article><article class="legalP" id="kapittel-1-ledd-2">Fastsatt av Landbruksdepartementet 10. april 1995 med hjemmel i lov 19. desember 2003 nr. 124 om matproduksjon og mattrygghet mv. (matloven) § 6 fjerde ledd, § 7 annet ledd, § 14 tredje ledd, § 19 tredje ledd og § 33, jf. delegeringsvedtak 19. desember 2003 nr. 1790.</article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-3">Formålet med denne forskrift er å gi utfyllende bestemmelser om overvåkning av salmonella i produksjonskjeden og å fastsette tiltak for å forhindre forekomst av salmonella i ferskt kjøtt som er beregnet til folkemat.</article> <article class="defaultP" margin-top="true">§ 2 første ledd skal lyde:</article><article class="legalP" id="kapittel-1-ledd-4">Denne forskrift gjelder for overvåkning av og kontroll med salmonella i virksomheter for ferskt kjøtt.</article> <article class="defaultP" margin-top="true">§ 2 fotnote 1 skal lyde:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">Jf. forskrift 31. januar 1995 nr. 107 om overvåkning av og kontroll med forekomsten av salmonella hos levende storfe og svin.</article></article></li></ul></article> <article class="defaultP" margin-top="true">§ 3 og § 4 skal lyde:</article><article class="futureLegalArticle" data-name="§3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-1-ledd-1">I denne forskriften forstås med:</article></article> <article class="defaultP" margin-top="true"><i>Salmonella:</i> Alle arter av Salmonella.</article> <article class="defaultP" margin-top="true"><i>Kjøtt:</i> Alle spiselige deler av storfe, svin, sau og geit.</article> <article class="defaultP" margin-top="true"><i>Ferskt kjøtt:</i> Kjøtt, herunder vakuumpakket kjøtt og kjøtt pakket i kontrollert atmosfære, uten annen konservering enn kuldebehandling.</article> <article class="defaultP" margin-top="true"><i>Tilsynsveterinær:</i> Veterinær som av Mattilsynet er utpekt for å forestå kjøttkontroll og føre tilsyn med virksomheter.</article> <article class="defaultP" margin-top="true"><i>Virksomhet:</i> Slakteribedrift, nedskjæringsbedrift, kjøle- og fryselager eller anlegg som omfatter flere av disse virksomhetene og som skal autoriseres eller godkjennes i henhold til bestemmelser med hjemmel i matloven.</article><article class="futureLegalArticle" data-name="§4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Offentlig overvåknings- og kontrollprogram</span></span><article class="legalP" id="kapittel-1-foreslåttparagraf-2-ledd-1">Overvåkning og kontroll med forekomst av salmonella i slakterier og andre virksomheter skal utføres etter et nasjonalt overvåknings- og kontrollprogram som fastsettes av Mattilsynet.</article></article> <article class="defaultP" margin-top="true">§ 5 annet ledd skal lyde:</article><article class="legalP" id="kapittel-1-ledd-5">Partier av ferskt kjøtt som kommer fra bedrifter som ikke deltar i dette overvåknings- og kontrollprogrammet eller tilsvarende, skal undersøkes og behandles i samsvar med § 10 og § 15.</article> <article class="defaultP" margin-top="true">§ 8 oppheves.</article> <article class="defaultP" margin-top="true">§ 9 overskriften og første ledd skal lyde:</article><article class="futureLegalArticle" data-name="§9" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Prøveuttak i andre virksomheter enn slakterier</span></span><article class="legalP" id="kapittel-1-foreslåttparagraf-3-ledd-1">I virksomheter der nedskjæring og/eller pakking finner sted, skal det gjennomføres en løpende overvåkning med uttak av prøver. Prøvene skal tas av ferdigproduserte partier og/eller under den løpende produksjon. Ompakking av ferskt kjøtt som bare inkluderer re-emballering, omfattes ikke av krav om løpende prøvetaking dersom det kommer fra virksomheter som er omfattet av overvåknings- og kontrollprogrammet.</article></article> <article class="defaultP" margin-top="true">§ 10 første ledd skal lyde:</article><article class="legalP" id="kapittel-1-ledd-6">I virksomheter som mottar partier av ferskt kjøtt som stammer fra bedrifter som ikke er omfattet av overvåknings- og kontrollprogrammet eller tilsvarende, skal det tas prøver av alle slike partier. Prøvene skal tas av partiet før det inngår i produksjonen og/eller under den løpende produksjon.</article> <article class="defaultP" margin-top="true">§ 11 fjerde ledd oppheves.</article> <article class="defaultP" margin-top="true">§ 11 nåværende femte ledd blir fjerde ledd.</article> <article class="defaultP" margin-top="true">§ 11 sjette ledd oppheves.</article> <article class="defaultP" margin-top="true">§ 11 nytt femte ledd skal lyde:</article><article class="legalP" id="kapittel-1-ledd-7">Ved påvisning av salmonella skal slaktet kasseres.</article> <article class="defaultP" margin-top="true">§ 12 første og annet ledd skal lyde:</article><article class="legalP" id="kapittel-1-ledd-8">Ved mistanke om forekomst av salmonella i mottatte partier, skal det tas prøver i henhold til tabell 1 i vedlegg 1 fra hvert slikt parti av ferskt kjøtt. Ved mistanke om salmonella holdes kjøttet tilbake inntil resultatet av undersøkelsen foreligger.</article><article class="legalP" id="kapittel-1-ledd-9">Ved påvisning av salmonella skal hele partiet av ferskt kjøtt kasseres.</article> <article class="defaultP" margin-top="true">§ 13 skal lyde:</article><article class="legalP" id="kapittel-1-ledd-10">Dersom det påvises salmonella i en svaberprøve skal følgende tiltak settes i verk:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-10-punkt-1"><article class="legalP" id="kapittel-1-ledd-10-punkt-1-ledd-1">Det skal foretas intensivert vask og desinfeksjon, opplæring, tilsyn mv. etter tilsynsveterinærens nærmere bestemmelse.</article></article></li><li data-li-identifier="2." data-name="2."><article class="listArticle" id="kapittel-1-ledd-10-punkt-2"><article class="legalP" id="kapittel-1-ledd-10-punkt-2-ledd-1">Antall svaberprøver som skal undersøkes med hensyn på salmonella, skal økes slik at det pr. uke tas det antall prøver som fremgår av tabell 1 i vedlegg 1.</article></article></li><li data-li-identifier="3." data-name="3."><article class="listArticle" id="kapittel-1-ledd-10-punkt-3"><article class="legalP" id="kapittel-1-ledd-10-punkt-3-ledd-1">Alle slakt som undersøkes, skal holdes tilbake inntil resultat foreligger.</article></article></li><li data-li-identifier="4." data-name="4."><article class="listArticle" id="kapittel-1-ledd-10-punkt-4"><article class="legalP" id="kapittel-1-ledd-10-punkt-4-ledd-1">Alle slakt der det påvises salmonella, skal kasseres.</article></article></li></ul></article><article class="legalP" id="kapittel-1-ledd-11">Tiltakene gitt i henhold til første ledd kan oppheves dersom det i løpet av én uke ikke påvises salmonella i noen av prøvene.</article><article class="legalP" id="kapittel-1-ledd-12">Dersom det i løpet av én uke påvises salmonella i mer enn 5&#xa0;% av antall slaktede dyr, skal det tas prøver av alle slakt. I tillegg kan autorisasjonen/godkjenningen av virksomheten trekkes midlertidig tilbake.</article><article class="legalP" id="kapittel-1-ledd-13">Tiltakene gitt i henhold til tredje ledd kan oppheves dersom det i løpet av én uke påvises salmonella i mindre enn 5&#xa0;% av antall slaktede dyr.</article> <article class="defaultP" margin-top="true">§ 14 første ledd skal lyde:</article><article class="legalP" id="kapittel-1-ledd-14">Dersom det påvises salmonella i en prøve tatt ut som ledd i den løpende kontroll, skal følgende tiltak settes i verk:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-14-punkt-1"><article class="legalP" id="kapittel-1-ledd-14-punkt-1-ledd-1">Det skal foretas intensivert vask og desinfeksjon, forsterket opplæring og forsterket tilsyn mv. i slakteriet etter tilsynsveterinærens nærmere bestemmelse.</article></article></li><li data-li-identifier="2." data-name="2."><article class="listArticle" id="kapittel-1-ledd-14-punkt-2"><article class="legalP" id="kapittel-1-ledd-14-punkt-2-ledd-1">Antall prøver som skal undersøkes med hensyn på salmonella, skal økes slik at det pr. uke tas det antall prøver som fremgår av tabell 1 i vedlegg 1.</article></article></li><li data-li-identifier="3." data-name="3."><article class="listArticle" id="kapittel-1-ledd-14-punkt-3"><article class="legalP" id="kapittel-1-ledd-14-punkt-3-ledd-1">Alle partier av kjøtt som undersøkes, skal holdes tilbake inntil resultat foreligger.</article></article></li><li data-li-identifier="4." data-name="4."><article class="listArticle" id="kapittel-1-ledd-14-punkt-4"><article class="legalP" id="kapittel-1-ledd-14-punkt-4-ledd-1">Alle partier av kjøtt der det påvises salmonella, skal kasseres.</article></article></li></ul></article> <article class="defaultP" margin-top="true">§ 14 tredje ledd skal lyde:</article><article class="legalP" id="kapittel-1-ledd-15">Dersom det i løpet av én uke påvises salmonella i mer enn 5&#xa0;% av antall produserte enheter, skal følgende tiltak settes i verk i tillegg til de nevnt i første ledd:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-15-punkt-1"><article class="legalP" id="kapittel-1-ledd-15-punkt-1-ledd-1">Det skal bare behandles kjøtt fra én leverandør om gangen.</article></article></li><li data-li-identifier="2." data-name="2."><article class="listArticle" id="kapittel-1-ledd-15-punkt-2"><article class="legalP" id="kapittel-1-ledd-15-punkt-2-ledd-1">Utstyr og lokaler skal vaskes og desinfiseres før kjøtt fra ny leverandør tas inn i produksjonslokalene og etter tilsynsveterinærens nærmere bestemmelse.</article></article></li><li data-li-identifier="3." data-name="3."><article class="listArticle" id="kapittel-1-ledd-15-punkt-3"><article class="legalP" id="kapittel-1-ledd-15-punkt-3-ledd-1">Det skal tas prøver av alle partier av kjøtt.</article></article></li></ul><p class="leddfortsettelse">I tillegg kan autorisasjonen/godkjenningen av virksomheten trekkes midlertidig tilbake.</p></article> <article class="defaultP" margin-top="true">Vedlegg 1 tabell 2 skal lyde: <table><thead><tr><th data-text-align="left" data-vertical-align="top"><i>Enhetsvekt</i></th><th data-text-align="left" data-vertical-align="top"><i>Multiplikasjonsfaktor</i></th></tr></thead><tbody><tr><td data-text-align="left" data-vertical-align="top">&lt; 10 kg</td><td data-text-align="left" data-vertical-align="top">x 0,5</td></tr><tr><td data-text-align="left" data-vertical-align="top">10-20 kg</td><td data-text-align="left" data-vertical-align="top">x 0,75</td></tr><tr><td data-text-align="left" data-vertical-align="top">&gt; 20 kg, og ferskt kjøtt i form av hele, halve og kvarte slakt</td><td data-text-align="left" data-vertical-align="top">x 1,0</td></tr></tbody></table></article></section><section class="section" data-name="kapII" id="kapittel-2" data-lovdata-URL="LTI/forskrift/2007-06-08-604/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 31. januar 1995 nr. 107 om overvåkning av og kontroll med forekomsten av salmonella hos levende dyr gjøres følgende endringer:</article> <article class="defaultP" margin-top="true">Forskriftens tittel og hjemmel skal lyde:</article> <article class="defaultP" margin-top="true"><i>Forskrift om overvåkning av og kontroll med forekomsten av salmonella hos levende storfe og svin</i></article><article class="legalP" id="kapittel-2-ledd-2">Fastsatt av Landbruksdepartementet 31. januar 1995 med hjemmel i lov 19. desember 2003 nr. 124 om matproduksjon og mattrygghet mv. (matloven) § 5, § 6 fjerde ledd, § 14 tredje ledd, § 19 tredje ledd, § 22 tredje ledd, § 28 og § 33, jf. delegeringsvedtak 19. desember 2003 nr. 1790.</article> <article class="defaultP" margin-top="true">§ 1, § 2 og § 3 skal lyde:</article><article class="futureLegalArticle" data-name="§1" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Formål</span></span><article class="legalP" id="kapittel-2-foreslåttparagraf-1-ledd-1">Formålet med forskriften er å forebygge og kontrollere forekomst av sjukdommen salmonellose og tilstedeværelse av salmonellabakterier hos storfe og svin.</article></article><article class="futureLegalArticle" data-name="§2" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></span><article class="legalP" id="kapittel-2-foreslåttparagraf-2-ledd-1">Forskriften gjelder for overvåkning av og kontroll med salmonella i alle typer besetninger av storfe og svin, og de tiltak som iverksettes ved mistanke om og påvisning av forekomst av salmonella.</article></article><article class="futureLegalArticle" data-name="§3" id="kapittel-2-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></span><article class="legalP" id="kapittel-2-foreslåttparagraf-3-ledd-1">I denne forskrift menes med:</article></article> <article class="defaultP" margin-top="true"><i>Salmonella:</i> Enhver variant av arter av Salmonella.</article> <article class="defaultP" margin-top="true"><i>Dyrehold:</i> Enhver driftsenhet, samlingssted, bedrift eller husholdning der dyr holdes eller oppdrettes, midlertidig eller kontinuerlig. Et dyrehold kan omfatte flere besetninger.</article> <article class="defaultP" margin-top="true"><i>Besetning:</i> Alle dyr innen ett dyrehold der kontakten mellom dyrene er av en slik art at smitte kan overføres (smittemessig kontakt).</article> <article class="defaultP" margin-top="true"><i>Kontaktbesetning:</i> Besetninger i samme eller i andre dyrehold der kontakten med smittet besetning har vært av en slik art at smitte kan ha blitt overført.</article> <article class="defaultP" margin-top="true"><i>Dyreholder:</i> Eier av dyrehold eller person som med eller uten vederlag, av eier er overlatt ansvaret for dyreholdet.</article> <article class="defaultP" margin-top="true"><i>Foredlingsbesetning svin:</i> Besetning der det avles renavlsdyr for testing og produseres råner til bruk i kunstig sædoverføring, og som er godkjent i henhold til godkjenningsordning fastsatt av Landbruks- og matdepartementet.</article> <article class="defaultP" margin-top="true"><i>Formeringsbesetninger svin:</i> Besetninger der det avles opp hybridpurker for salg til bruksbesetninger, og som er godkjent i henhold til godkjenningsordning fastsatt av Landbruks- og matdepartementet.</article> <article class="defaultP" margin-top="true"><i>Bruksbesetninger svin:</i> Besetninger der det fôres opp griser til slakt og/eller produseres smågris for oppfôring til slakt, og som ikke er godkjent som foredlings- eller formeringsbesetning.</article> <article class="defaultP" margin-top="true"><i>Besetning smittet med salmonella:</i> Besetning der det forekommer sjukdom forårsaket av <i>Salmonella</i> eller der det er påvist salmonella uten kliniske symptomer hos dyrene.</article> <article class="defaultP" margin-top="true"><i>Offentlig veterinær:</i> Veterinær gitt offentlig myndighet av kompetent sentral myndighet, inkludert grenseveterinær, epizootiveterinær og kontrollveterinær.</article> <article class="defaultP" margin-top="true"><i>Tilsynsveterinær:</i> Veterinær som av Mattilsynet er utpekt for å forestå kjøttkontroll og føre tilsyn med virksomheter.</article> <article class="defaultP" margin-top="true">§ 4 første ledd skal lyde:</article><article class="legalP" id="kapittel-2-ledd-3">Overvåkning og kontroll med forekomst av salmonella hos levende storfe og svin skal utføres etter et nasjonalt overvåknings- og kontrollprogram som fastsettes av Mattilsynet.</article> <article class="defaultP" margin-top="true">§ 5 skal lyde:</article><article class="legalP" id="kapittel-2-ledd-4">Prøver uttatt som et ledd i det offentlige overvåknings- og kontrollprogrammet og prøver tatt ut av offentlig veterinær ved mistanke om salmonellaforekomst, skal undersøkes ved laboratorium godkjent for dette av Mattilsynet.</article><article class="legalP" id="kapittel-2-ledd-5">Ved positive funn skal stammene oversendes Veterinærinstituttet. Ett isolat med tilhørende opplysninger skal samtidig også sendes til Nasjonalt folkehelseinstitutt.</article> <article class="defaultP" margin-top="true">§ 6 første ledd skal lyde:</article><article class="legalP" id="kapittel-2-ledd-6">Den løpende overvåkning av levende dyr skal for storfe og svin skje ved uttak av lymfeknuter fra skrotter på slakteri i henhold til forskrift om overvåkning av og kontroll med forekomst av salmonella i ferskt kjøtt. Prøvene skal tas ut i henhold til et nasjonalt overvåknings- og kontrollprogram som fastsettes av Mattilsynet.</article> <article class="defaultP" margin-top="true">§ 7 oppheves.</article> <article class="defaultP" margin-top="true">§ 10 overskriften skal lyde:</article><article class="futureLegalArticle" data-name="§10" id="kapittel-2-foreslåttparagraf-4"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Generelle restriksjoner for storfe og svin</span></span></article> <article class="defaultP" margin-top="true">§ 10 første ledd nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-2-foreslåttparagraf-4-punkt-1"><article class="legalP" id="kapittel-2-foreslåttparagraf-4-punkt-1-ledd-1">Ingen levende dyr får føres inn i eller ut av besetningen med unntak av dyr som føres direkte til slakt.</article></article></li></ul></article> <article class="defaultP" margin-top="true">§ 10 annet ledd skal lyde:</article><article class="legalP" id="kapittel-2-ledd-7">Ved mistanke om salmonella kan Mattilsynet pålegge besetningen de restriksjoner som følger av første ledd.</article> <article class="defaultP" margin-top="true">§ 13, § 14, § 15, § 16, § 18 tredje ledd og § 22 oppheves.</article> <article class="defaultP" margin-top="true">§ 25 skal lyde:</article><article class="legalP" id="kapittel-2-ledd-8">Mattilsynet kan i særlige tilfeller dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article> <article class="defaultP" margin-top="true">Vedlegg 3 oppheves.</article> <article class="defaultP" margin-top="true">Vedlegg 4 skal lyde:</article> <article class="defaultP" margin-top="true"><i>Prøveuttak storfe og svin:</i></article><article class="legalP" id="kapittel-2-ledd-9">For individuell prøvetaking, skal det tas ut minimum 10 g feces fra hvert dyr. Prøven plasseres i en plastboks og merkes.</article><article class="legalP" id="kapittel-2-ledd-10">Fra binger med kalver/ungdyr eller smågris/slaktegris skal det tas ut samleprøver. Det skal tas ut én samleprøve pr. binge. En samleprøve består av 5 til 8 delprøver, hver på ca. 10 gram fersk feces. Delprøvene kan tas rektalt eller fra spredte steder på bingegulvet. Samleprøven plasseres i en plastboks og merkes.</article></section><section class="section" data-name="kapIII" id="kapittel-3" data-lovdata-URL="LTI/forskrift/2007-06-08-604/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I forskrift 25. mars 2002 nr. 305 om dyrehelsemessige betingelser for innførsel og utførsel av storfe gjøres følgende endring:</article> <article class="defaultP" margin-top="true">§ 11 første ledd skal lyde:</article><article class="legalP" id="kapittel-3-ledd-2">Storfe skal etter innførsel isoleres og undersøkes i samsvar med bestemmelsene i forskrift 27. juni 2002 nr. 732 om bekjempelse av dyresjukdommer og forskrift 31. januar 1995 nr. 107 om overvåkning av og kontroll med forekomsten av salmonella hos levende storfe og svin.</article></section><section class="section" data-name="kapIV" id="kapittel-4" data-lovdata-URL="LTI/forskrift/2007-06-08-604/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I forskrift 25. mars 2002 nr. 304 om dyrehelsemessige betingelser for innførsel og utførsel av svin gjøres følgende endring:</article> <article class="defaultP" margin-top="true">§ 12 første ledd skal lyde:</article><article class="legalP" id="kapittel-4-ledd-2">Svin skal etter innførsel isoleres og undersøkes i samsvar med bestemmelsene i forskrift 27. juni 2002 nr. 732 om bekjempelse av dyresjukdommer og forskrift 31. januar 1995 nr. 107 om overvåkning av og kontroll med forekomsten av salmonella hos levende storfe og svin.</article></section><section class="section" data-name="kapV" id="kapittel-5" data-lovdata-URL="LTI/forskrift/2007-06-08-604/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I forskrift 23. desember 2005 nr. 1703 om gjennomføring av forordning (EF) nr. 2160/2003 av 17. november 2003 om kontroll av salmonella og visse andre matbårne zoonotiske smittestoff gjøres følgende endringer:</article> <article class="defaultP" margin-top="true">Forskriftens hjemmel skal lyde:</article><article class="legalP" id="kapittel-5-ledd-2">Fastsatt av Helse- og omsorgsdepartementet og Landbruks- og matdepartementet 23. desember 2005 med hjemmel i lov 19. desember 2003 nr. 124 om matproduksjon og mattrygghet mv. (matloven) § 5, § 14, § 15, § 16, § 17 og § 19, jf. delegeringsvedtak 19. desember 2003 nr. 1790. Jf. EØS-avtalen vedlegg I kap. I nr. 8b (forordning (EF) nr. 2160/2003 som endret av forordning (EF) nr. 1003/2005).</article> <article class="defaultP" margin-top="true">Innledningen til vedlegget skal lyde:</article><article class="legalP" id="kapittel-5-ledd-3">Nedenfor gjengis EØS-avtalen vedlegg I kapittel I del 7.1 nr. 8b (forordning (EF) nr. 2160/2003 som endret av forordning (EF) nr. 1003/2005) slik Mattilsynet tolker denne del av EØS-avtalen med de endringer og tillegg som følger av EØS-tilpasningen av vedkommende rettsakt i henhold til avtalens protokoll 1 mv.:</article><article class="legalP" id="kapittel-5-ledd-4">Les forordning (EF) nr. 2160/2003 som endret av forordning (EF) nr. 1003/2005 her:<p class="leddfortsettelse">(pdf)</p><ul class="defaultList" data-text-size="small"><li data-li-identifier="0" data-name="0"><article class="listArticle" data-text-size="small" id="kapittel-5-ledd-4-punkt-1"><article class="legalP" id="kapittel-5-ledd-4-punkt-1-ledd-1">Oversettelsen i pdf er uoffisiell.</article></article></li></ul></article></section><section class="section" data-name="kapVI" id="kapittel-6" data-lovdata-URL="LTI/forskrift/2007-06-08-604/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">Endringene trer i kraft straks.</article></section></main></body></html>