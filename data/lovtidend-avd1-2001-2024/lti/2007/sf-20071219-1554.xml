<!DOCTYPE html><html lang="no"><head><title>Forskrift om endring i forskrift om enkelte minstegrenser vedrørende betaling og innkreving m.v. av arbeidsgiveravgift og forsinkelsesrenter til slik avgift</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-12-19-1554</dd><dt class="dokid">DokumentID</dt><dd class="dokid">LTI/forskrift/2007-12-19-1554</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 13 s 1908</dd><dt class="dateInForce">I kraft fra</dt><dd class="dateInForce">2008-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-12-10-1389</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§24-5</li><li>forskrift/1997-11-18-1168</li></ul></dd><dt class="dateOfPublication">Kunngjort</dt><dd class="dateOfPublication">2007-12-21 15:45</dd><dt class="journalNumber">Journalnummer</dt><dd class="journalNumber">2007-1263</dd><dt class="titleShort">Korttittel</dt><dd class="titleShort">Endr forskr om minstegrenser for a-avgift</dd><dt class="title">Tittel</dt><dd class="title">Forskrift om endring i forskrift om enkelte minstegrenser vedrørende betaling og innkreving m.v. av arbeidsgiveravgift og forsinkelsesrenter til slik avgift</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Skattedirektoratet 19. desember 2007 med hjemmel i lov 28. februar 1997 nr. 19 om folketrygd (folketrygdloven) § 24-5 første og annet ledd, jf. delegeringsvedtak 18. november 1997 nr. 1168.</dd><dt class="refid">RefID</dt><dd class="refid">forskrift/2007-12-19-1554</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om enkelte minstegrenser vedrørende betaling og innkreving m.v. av arbeidsgiveravgift og forsinkelsesrenter til slik avgift<ul class="tocSubUl"><li>I<ul class="tocSubUl"><li>§ 1.</li><li>§ 2.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-12-19-1554" id="dokument"><h1>Forskrift om endring i forskrift om enkelte minstegrenser vedrørende betaling og innkreving m.v. av arbeidsgiveravgift og forsinkelsesrenter til slik avgift</h1><section class="section" data-name="kapI" id="kapittel-1" data-lovdata-URL="LTI/forskrift/2007-12-19-1554/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 10. desember 1997 nr. 1389 om enkelte minstegrenser vedrørende betaling og innkreving m.v. av arbeidsgiveravgift og forsinkelsesrenter til slik avgift gjøres følgende endring:</article> <article class="defaultP" margin-top="true">§ 1 og § 2 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>.</span><article class="numberedLegalP" data-numerator="1" id="kapittel-1-foreslåttparagraf-1-nummer-1">1. Oppstår det ved det enkelte terminoppgjør for arbeidsgiveravgiften differanse på mindre enn kr 100 mellom riktig beregnet (fastsatt) avgift og innbetalt avgift, kan skatteoppkreveren bokføre det innbetalte beløpet og utsette innkrevingen eller tilbakebetalingen av differansen til han har foretatt kontroll av årsoppgaven for arbeidsgiveravgift.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">2. Skatteoppkreveren skal under kontroll som nevnt i punkt 1 sammenholde det samlede avgiftsbeløpet ifølge kredittkortet med det samlede avgiftsbeløpet etter riktige terminoppgaver for vedkommende år. Viser denne avstemmingen en differanse på kr 100 eller mer, skal for lite betalt avgift kreves inn eller for meget betalt avgift betales tilbake. Hvis differansen ved avstemmingen er mindre enn kr 100, blir differansen i terminoppgjørene å anse som bortfalt. Det foretas i sistnevnte tilfelle ikke noen innkreving eller tilbakebetaling av arbeidsgiveravgift. Bestemmelsene i de to foregående punktumene får dog ikke anvendelse hvis arbeidsgiveren ellers har restanser på arbeidsgiveravgift for vedkommende år.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">3. Finner skatteoppkreveren grunn til å anta at avgiftsgrunnlaget vil bli fastsatt av skattekontoret eller skatteklagenemnda, bør avstemming, innkreving eller tilbakebetaling som nevnt under punkt 2 foran utsettes til fastsettelsen er foretatt.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>.</span><article class="numberedLegalP" data-numerator="1" id="kapittel-1-foreslåttparagraf-2-nummer-1">1. Forsinkelsesrente av for sent betalt arbeidsgiveravgift som ved beregningen utgjør mindre enn kr 20 frafalles. Skatteoppkreveren kan beslutte at forsinkelsesrenter mindre enn kr 200 ikke skal kreves inn.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">2. Det skal foretas ny beregning av beregnet forsinkelsesrente:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-nummer-2-punkt-1"><article class="legalP" id="kapittel-1-foreslåttparagraf-2-nummer-2-punkt-1-ledd-1">når avgiftsbeløpet for en termin endres av skattekontoret med hjemmel i folketrygdloven § 24-4 annet ledd.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-nummer-2-punkt-2"><article class="legalP" id="kapittel-1-foreslåttparagraf-2-nummer-2-punkt-2-ledd-1">når avgiftsbeløpet for kalenderåret settes ned av ligningsmyndighetene med hjemmel i folketrygdloven § 24-4 tredje ledd.</article></article></li></ul><p class="leddfortsettelse">Ved nedsettelse som nevnt under pkt. b skal ved omberegningen så vidt mulig like meget av hver termin anses som frafalt. Er avgiftsbeløpet for kalenderåret tidligere forhøyet, anses forhøyelsen frafalt før noen del av terminene.</p></article></article></section><section class="section" data-name="kapII" id="kapittel-2" data-lovdata-URL="LTI/forskrift/2007-12-19-1554/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft 1. januar 2008.</article></section></main></body></html>