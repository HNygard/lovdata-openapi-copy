<!DOCTYPE html><html lang="no"><head><title>Lov om endringer i domstolloven mv. (valg og uttaking av lekdommere)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2007-06-15-38</dd><dt class="dokid">DokumentID</dt><dd class="dokid">LTI/lov/2007-06-15-38</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 6 s 689</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1915-08-13-5</li><li>lov/1915-08-13-6</li><li>lov/1917-06-01-1</li><li>lov/1927-05-05-1</li><li>lov/1966-12-16-9</li><li>lov/1979-12-21-77</li><li>lov/1981-05-22-25</li><li>lov/1992-06-26-86</li><li>lov/1992-07-17-100</li><li>lov/2005-06-17-62</li><li>lov/2005-06-17-90</li></ul></dd><dt class="dateOfPublication">Kunngjort</dt><dd class="dateOfPublication">2007-06-15</dd><dt class="journalNumber">Journalnummer</dt><dd class="journalNumber">2007-0435</dd><dt class="titleShort">Korttittel</dt><dd class="titleShort">Endringslov til domstolloven mv.</dd><dt class="title">Tittel</dt><dd class="title">Lov om endringer i domstolloven mv. (valg og uttaking av lekdommere)</dd><dt class="miscInformation">Annet om dokumentet</dt><dd class="miscInformation">Ot.prp.nr.22 (2006–2007), Innst.O.nr.54 (2006–2007) og Besl.O.nr.74 (2006–2007). Odels- og lagtingsvedtak hhv. 25. og 31. mai 2007. Fremmet av Justis- og politidepartementet.</dd><dt class="refid">RefID</dt><dd class="refid">lov/2007-06-15-38</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i domstolloven mv. (valg og uttaking av lekdommere)<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li><li>VII</li><li>VIII</li><li>IX</li><li>X</li><li>XI</li><li>XII</li><li>XIII</li></ul></li></ul></dd></dl></header><main class="documentBody" data-lovdata-URL="LTI/lov/2007-06-15-38" id="dokument"><h1>Lov om endringer i domstolloven mv. (valg og uttaking av lekdommere)</h1><article class="defaultP" data-text-size="small">Endringer i følgende andre lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 13. august 1915 nr. 6 om rettergangsmåten for tvistemål (tvistemålsloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 1. juni 1917 nr. 1 om skjønn og ekspropriasjonssaker.</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 5. mai 1927 nr. 1 om arbeidstvister.</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 16. desember 1966 nr. 9 om anke til Trygderetten.</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 21. desember 1979 nr. 77 om jordskifte o.a. (jordskifteloven).</article></article></li><li data-li-identifier="6" data-name="6"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov 22. mai 1981 nr. 25 om rettergangsmåten i straffesaker (Straffeprosessloven).</article></article></li><li data-li-identifier="7" data-name="7"><article class="listArticle" data-text-size="small" id="punkt-7"><article class="legalP" id="punkt-7-ledd-1">Lov 26. juni 1992 nr. 86 om tvangsfullbyrding og midlertidig sikring (tvangsfullbyrdelsesloven).</article></article></li><li data-li-identifier="8" data-name="8"><article class="listArticle" data-text-size="small" id="punkt-8"><article class="legalP" id="punkt-8-ledd-1">Lov 17. juli 1992 nr. 100 om barneverntjenester (barnevernloven).</article></article></li><li data-li-identifier="9" data-name="9"><article class="listArticle" data-text-size="small" id="punkt-9"><article class="legalP" id="punkt-9-ledd-1">Lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven).</article></article></li><li data-li-identifier="10" data-name="10"><article class="listArticle" data-text-size="small" id="punkt-10"><article class="legalP" id="punkt-10-ledd-1">Lov 17. juni 2005 nr. 90 om mekling og rettergang i sivile tvister (tvisteloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2007-06-15-38/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">Lov 13. august 1915 nr. 5 om domstolene endres slik:</article> <article class="defaultP" margin-top="true">§ 21 tredje ledd skal lyde:</article><article class="legalP" id="kapittel-1-ledd-2">I saker hvor det blir gitt informasjon som etter sikkerhetsloven er skjermingsverdig, skal det alene delta dommere som har nødvendig klarering og er autorisert for den aktuelle sikkerhetsgrad. Nærmere regler om klarering og autorisasjon kan gis av Kongen. Om klarering og autorisasjon av meddommere gjelder § 91 første ledd bokstav e.</article> <article class="defaultP" margin-top="true">§ 52 skal lyde:</article><article class="legalP" id="kapittel-1-ledd-3">Ved dommere forstaaes i denne lov, naar ikke andet er sagt eller fremgaar av sammenhængen, alle de medlemmer av en domstol, som kan træffe eller være med i dømmende avgjørelser, baade de som er fast ansat, og de som bare gjør tjeneste for en tid eller i en enkelt sak. Som dommere regnes også medlemmer av forliksrådet. Lagrettemedlemmer kaldes ikke dommere.</article> <article class="defaultP" margin-top="true">§ 53 første ledd skal lyde:</article><article class="legalP" id="kapittel-1-ledd-4">Dommere må være norske statsborgere, menn eller kvinner, som er vederheftige, og som ikke er fradømt stemmerett i offentlige anliggender. For meddommere gjelder kravene etter § 70, og for skjønnsmedlemmer kravene etter skjønnsprosessloven § 14.</article> <article class="defaultP" margin-top="true">§ 56 skal lyde:</article><article class="legalP" id="kapittel-1-ledd-5">Forliksrådsmedlemmer må ha fylt 25 år. For øvrig gjelder § 70 annet ledd nr. 1 om en øvre aldersgrense og §§ 71-74 tilsvarende for forliksrådsmedlemmer.</article><article class="legalP" id="kapittel-1-ledd-6">Som forliksrådsmedlemmer skal bare velges personer som anses særlig egnet til oppgaven, og som behersker norsk skriftlig og muntlig godt.</article><article class="legalP" id="kapittel-1-ledd-7">Den som ikke bor i kommunen, kan nekte å ta i mot valg.</article> <article class="defaultP" margin-top="true">§ 57 første ledd skal lyde:</article><article class="legalP" id="kapittel-1-ledd-8">Forliksrådsmedlemmer med varamedlemmer velges av kommunestyret selv. Valget foregår innen 15. oktober året etter hvert kommunestyrevalg og gjelder for fire år fra 1. januar det påfølgende år.</article> <article class="defaultP" margin-top="true">§ 59 første ledd skal lyde:</article><article class="legalP" id="kapittel-1-ledd-9">Når et forliksrådsmedlem eller varamedlem dør eller flytter fra kommunen, eller når det opplyses at vedkommende mangler noen av de betingelser som nevnt i §§ 53 eller 56 første ledd, eller vedkommende ellers blir varig forhindret fra å gjøre tjeneste, foretar kommunestyret nytt valg av medlem eller varamedlem for den tid som er igjen. Valget foretas som flertallsvalg.</article> <article class="defaultP" margin-top="true">Overskriften til kapittel 4 skal lyde:</article><span class="futuretitle" id="kapittel-1-foreslåttittel-1">4de kapittel. Utvalg av lagrettemedlemmer og meddommere</span> <article class="defaultP" margin-top="true">§ 64 skal lyde:</article><article class="legalP" id="kapittel-1-ledd-10">I hvert lagsogn skal det for lagmannsrettssaker være to utvalg av lagrettemedlemmer og meddommere, ett for kvinner og ett for menn.</article><article class="legalP" id="kapittel-1-ledd-11">Lagmannsrettens leder fastsetter antallet utvalgsmedlemmer slik at det kan forventes at hvert medlem skal gjøre tjeneste i to saker per år. Deretter fordeler lagmannsrettens leder utvalgsmedlemmene mellom lagsognets kommuner etter folketallet. Hver kommune skal likevel ha minst ett medlem i hvert utvalg. Senest 1. juli det året valget foretas, jf. § 66, underretter lagmannsrettens leder kommunene om fordelingen.</article> <article class="defaultP" margin-top="true">§ 65 skal lyde:</article><article class="legalP" id="kapittel-1-ledd-12">I hvert domssogn skal det for tingrettssaker være to utvalg av meddommere, ett for kvinner og ett for menn.</article><article class="legalP" id="kapittel-1-ledd-13">Domstollederen fastsetter antallet utvalgsmedlemmer slik at det kan forventes at hvert medlem skal gjøre tjeneste i to saker per år. Deretter fordeler domstollederen utvalgsmedlemmene mellom domssognets kommuner etter folketallet. Hver kommune skal likevel ha minst ett medlem i hvert utvalg. Senest 1. juli det året valget foretas, jf. § 66, underretter domstollederen kommunene om fordelingen.</article> <article class="defaultP" margin-top="true">§ 66 skal lyde:</article><article class="legalP" id="kapittel-1-ledd-14">Medlemmene til utvalgene av lagrettemedlemmer og meddommere velges av kommunestyret selv hvert fjerde år. Valget foretas innen 15. oktober året etter hvert kommunestyrevalg, og gjelder for fire år fra 1. januar det påfølgende år.</article><article class="legalP" id="kapittel-1-ledd-15">Er en kommune delt mellom flere domssogn, velges medlemmer til utvalgene særskilt for hver del av kommunen blant dem som er bosatt i vedkommende del. Bestemmelsene i §§ 64 og 65, begges annet ledd, og § 76 får i slike tilfeller tilsvarende anvendelse for så vidt angår de enkelte deler av kommunen. Sletting etter § 76 skal også foretas når noen som er innført i fortegnelsene, ikke er valgbar etter dette ledd første punktum.</article><article class="legalP" id="kapittel-1-ledd-16">Skal deling gjennomføres i løpet av en valgperiode, skal det for den tiden som gjenstår av perioden, foretas særskilte valg som nevnt i annet ledd første punktum. Valget foregår da etter nærmere regler som fastsettes av Domstoladministrasjonen. Fra delingen opphører funksjonstiden for dem som tidligere var valgt fra kommunen.</article> <article class="defaultP" margin-top="true">§ 66 a oppheves.</article> <article class="defaultP" margin-top="true">§ 67 skal lyde:</article><article class="legalP" id="kapittel-1-ledd-17">Utvalgene av lagrettemedlemmer og meddommere skal ha en allsidig sammensetning, slik at de best mulig representerer alle deler av befolkningen. Kommunen skal oppfordre allmennheten til å foreslå kandidater til valget.</article> <article class="defaultP" margin-top="true">§ 68 skal lyde:</article><article class="legalP" id="kapittel-1-ledd-18">Formannskapet eller det faste utvalg kommunestyret har tildelt oppgaven, forbereder valget, avgjør begjæringer om fritak fra valg og avgir forslag til valg i samsvar med § 67. Forslaget legges ut til alminnelig ettersyn i minst to uker. I kunngjøringen om dette oppfordres enhver som har noe å innvende mot forslaget, om å melde det til kommunen innen en fastsatt frist.</article><article class="legalP" id="kapittel-1-ledd-19">Etter å ha avgjort innvendinger og fritaksbegjæringer som er kommet inn etter kunngjøringen som nevnt i første ledd siste punktum, velger kommunestyret selv det antallet medlemmer til hvert av utvalgene som er bestemt etter §§ 64 og 65.</article><article class="legalP" id="kapittel-1-ledd-20">Ingen kan velges til mer enn ett av utvalgene.</article> <article class="defaultP" margin-top="true">§ 69 skal lyde:</article><article class="legalP" id="kapittel-1-ledd-21">Fortegnelse over de valgte lagrettemedlemmer og meddommere føres av kommunen. Fortegnelsene skal inneholde utvalgsmedlemmenes fulle navn, adresse, fødselsnummer, telefonnummer, yrke og stilling.</article><article class="legalP" id="kapittel-1-ledd-22">Gjenpart av fortegnelsene sendes vedkommende domstol. Domstoladministrasjonen kan gi nærmere forskrift om fortegnelsene.</article> <article class="defaultP" margin-top="true">§ 70 skal lyde:</article><article class="legalP" id="kapittel-1-ledd-23">Den som velges, må ha tilstrekkelige norskkunnskaper, og for øvrig være personlig egnet til oppgaven.</article><article class="legalP" id="kapittel-1-ledd-24">I tillegg må vedkommende<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-24-punkt-1"><article class="legalP" id="kapittel-1-ledd-24-punkt-1-ledd-1">være over 21 år og under 70 år, ved valgperiodens start,</article></article></li><li data-li-identifier="2." data-name="2."><article class="listArticle" id="kapittel-1-ledd-24-punkt-2"><article class="legalP" id="kapittel-1-ledd-24-punkt-2-ledd-1">ikke være fradømt stemmeretten i offentlige anliggender,</article></article></li><li data-li-identifier="3." data-name="3."><article class="listArticle" id="kapittel-1-ledd-24-punkt-3"><article class="legalP" id="kapittel-1-ledd-24-punkt-3-ledd-1">ikke være under offentlig gjeldsforhandling eller konkursbehandling eller i konkurskarantene,</article></article></li><li data-li-identifier="4." data-name="4."><article class="listArticle" id="kapittel-1-ledd-24-punkt-4"><article class="legalP" id="kapittel-1-ledd-24-punkt-4-ledd-1">stå innført i folkeregisteret som bosatt i kommunen på valgdagen, og</article></article></li><li data-li-identifier="5." data-name="5."><article class="listArticle" id="kapittel-1-ledd-24-punkt-5"><article class="legalP" id="kapittel-1-ledd-24-punkt-5-ledd-1">være statsborger i Norge eller et annet nordisk land, eller ha stått innført i folkeregisteret som bosatt i riket de tre siste år før valgdagen.</article></article></li></ul></article> <article class="defaultP" margin-top="true">§ 71 skal lyde:</article><article class="legalP" id="kapittel-1-ledd-25">Utelukket fra valg på grunn av stilling er:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-25-punkt-1"><article class="legalP" id="kapittel-1-ledd-25-punkt-1-ledd-1">Stortingets representanter og vararepresentanter,</article></article></li><li data-li-identifier="2." data-name="2."><article class="listArticle" id="kapittel-1-ledd-25-punkt-2"><article class="legalP" id="kapittel-1-ledd-25-punkt-2-ledd-1">statsrådets medlemmer, statssekretærer, statsrådenes personlige politiske rådgivere og ansatte ved Statsministerens kontor,</article></article></li><li data-li-identifier="3." data-name="3."><article class="listArticle" id="kapittel-1-ledd-25-punkt-3"><article class="legalP" id="kapittel-1-ledd-25-punkt-3-ledd-1">fylkesmenn og assisterende fylkesmenn,</article></article></li><li data-li-identifier="4." data-name="4."><article class="listArticle" id="kapittel-1-ledd-25-punkt-4"><article class="legalP" id="kapittel-1-ledd-25-punkt-4-ledd-1">utnevnte og konstituerte dommere og ansatte ved domstolene,</article></article></li><li data-li-identifier="5." data-name="5."><article class="listArticle" id="kapittel-1-ledd-25-punkt-5"><article class="legalP" id="kapittel-1-ledd-25-punkt-5-ledd-1">ansatte ved påtalemyndigheten, i politiet og kriminalomsorgen,</article></article></li><li data-li-identifier="6." data-name="6."><article class="listArticle" id="kapittel-1-ledd-25-punkt-6"><article class="legalP" id="kapittel-1-ledd-25-punkt-6-ledd-1">ansatte i Justisdepartementet, Politidirektoratet og Domstoladministrasjonen og dens styre,</article></article></li><li data-li-identifier="7." data-name="7."><article class="listArticle" id="kapittel-1-ledd-25-punkt-7"><article class="legalP" id="kapittel-1-ledd-25-punkt-7-ledd-1">ansatte og studenter ved Politihøgskolen og Fengselsskolen,</article></article></li><li data-li-identifier="8." data-name="8."><article class="listArticle" id="kapittel-1-ledd-25-punkt-8"><article class="legalP" id="kapittel-1-ledd-25-punkt-8-ledd-1">praktiserende advokater og advokatfullmektiger,</article></article></li><li data-li-identifier="9." data-name="9."><article class="listArticle" id="kapittel-1-ledd-25-punkt-9"><article class="legalP" id="kapittel-1-ledd-25-punkt-9-ledd-1">kommunens administrasjonssjef (medlemmene av kommunerådet i kommuner med et parlamentarisk styringssystem) og andre kommunale tjenestemenn som tar direkte del i forberedelsen eller gjennomføringen av valget.</article></article></li></ul></article> <article class="defaultP" margin-top="true">§ 72 skal lyde:</article><article class="legalP" id="kapittel-1-ledd-26">Utelukket fra valg på grunn av vandel er:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-26-punkt-1"><article class="legalP" id="kapittel-1-ledd-26-punkt-1-ledd-1">den som er idømt ubetinget fengselsstraff i mer enn ett år,</article></article></li><li data-li-identifier="2." data-name="2."><article class="listArticle" id="kapittel-1-ledd-26-punkt-2"><article class="legalP" id="kapittel-1-ledd-26-punkt-2-ledd-1">den som er idømt forvaring eller særreaksjoner etter straffeloven §§ 39 – 39 c,</article></article></li><li data-li-identifier="3." data-name="3."><article class="listArticle" id="kapittel-1-ledd-26-punkt-3"><article class="legalP" id="kapittel-1-ledd-26-punkt-3-ledd-1">den som er idømt ubetinget fengselsstraff i ett år eller mindre, og det ved valgperiodens start er mindre enn 15 år siden dommen var rettskraftig,</article></article></li><li data-li-identifier="4." data-name="4."><article class="listArticle" id="kapittel-1-ledd-26-punkt-4"><article class="legalP" id="kapittel-1-ledd-26-punkt-4-ledd-1">den som er idømt betinget fengselsstraff, og det ved valgperiodens start er mindre enn 10 år siden dommen var rettskraftig,</article></article></li><li data-li-identifier="5." data-name="5."><article class="listArticle" id="kapittel-1-ledd-26-punkt-5"><article class="legalP" id="kapittel-1-ledd-26-punkt-5-ledd-1">den som er idømt eller har vedtatt bøtestraff for et forhold som etter loven kan medføre fengsel i mer enn ett år, og det ved valgperiodens start er mindre enn 10 år siden dommen var rettskraftig eller vedtakelsen,</article></article></li><li data-li-identifier="6." data-name="6."><article class="listArticle" id="kapittel-1-ledd-26-punkt-6"><article class="legalP" id="kapittel-1-ledd-26-punkt-6-ledd-1">den som har fått betinget påtaleunnlatelse eller domsutsettelse for et forhold som etter loven kan medføre fengsel i mer enn ett år, og det ved valgperiodens start er mindre enn 10 år siden avgjørelsen var rettskraftig.</article></article></li></ul></article><article class="legalP" id="kapittel-1-ledd-27">Dom på samfunnsstraff medfører utelukkelse etter første ledd nr. 1 eller 3, avhengig av lengden av den subsidiære fengselsstraffen. Ved delvis betinget fengselsstraff vurderes hver del for seg etter første ledd.</article> <article class="defaultP" margin-top="true">§ 73 skal lyde:</article><article class="legalP" id="kapittel-1-ledd-28">Kommunen skal kontrollere at ingen velges i strid med §§ 70-72.</article> <article class="defaultP" margin-top="true">§ 74 skal lyde:</article><article class="legalP" id="kapittel-1-ledd-29">En person kan kreve seg fritatt fra valg dersom helsetilstand eller andre særlige grunner tilsier det, eller vedkommende har vært medlem av et utvalg av lagrettemedlemmer eller meddommere i to perioder tidligere.</article><article class="legalP" id="kapittel-1-ledd-30">Avgjørelse om fritak treffes av kommunen.</article> <article class="defaultP" margin-top="true">§ 75 skal lyde:</article><article class="legalP" id="kapittel-1-ledd-31">De fritak for å overta ombud som er gitt i andre lover, gjelder ikke for vervet som lagrettemedlem eller meddommer.</article> <article class="defaultP" margin-top="true">§ 76 skal lyde:</article><article class="legalP" id="kapittel-1-ledd-32">Når et utvalgsmedlem dør eller flytter fra kommunen, skal kommunens administrasjonssjef slette vedkommende fra utvalget. Det samme gjelder dersom vedkommende ikke oppfyller valgbarhetsvilkårene etter §§ 70-72. Når et medlem av utvalgene til lagmannsretten har flyttet til en annen kommune i lagsognet, overføres vedkommende til fortegnelsen for den nye kommunen.</article><article class="legalP" id="kapittel-1-ledd-33">Den som er kommet i en situasjon som nevnt i § 74 første ledd, kan kreve seg slettet fra utvalget.</article><article class="legalP" id="kapittel-1-ledd-34">Den som mener seg urettmessig innført eller ikke innført i et utvalg, eller som mener seg urettmessig slettet eller nektet slettet fra et utvalg, kan påklage avgjørelsen til den domstolen som fortegnelsen gjelder. Domstolen treffer sin avgjørelse ved kjennelse.</article><article class="legalP" id="kapittel-1-ledd-35">Endelig beslutning om sletting etter paragrafen her meddeles domstolen uten opphold.</article> <article class="defaultP" margin-top="true">§ 77 skal lyde:</article><article class="legalP" id="kapittel-1-ledd-36">Kongen kan gi forskrift om at Domstoladministrasjonen hvert halvår skal kontrollere om medlemmene av utvalgene av lagrettemedlemmer og meddommere og skjønnsmedlemmer er innført i fortegnelsen i strid med § 72, herunder om adgang for Domstoladministrasjonen til å be om opplysninger fra strafferegisteret.</article> <article class="defaultP" margin-top="true">§ 78 skal lyde:</article><article class="legalP" id="kapittel-1-ledd-37">Når retten finner at noen med urette er innført i fortegnelsen eller skulle vært slettet etter § 76, skal domstolen av eget tiltak slette vedkommende fra fortegnelsen. Beslutningen kan bringes inn for overordnet domstol. Kommunen varsles om slettingen.</article> <article class="defaultP" margin-top="true">§§ 79, 80, 81, 82, 83, 84 og 84 a oppheves.</article> <article class="defaultP" margin-top="true">Overskriften til kapittel 5 skal lyde:</article><span class="futuretitle" id="kapittel-1-foreslåttittel-2">5te kapittel. Uttaking av lagrettemedlemmer, meddommere og rettsvitner</span> <article class="defaultP" margin-top="true">§ 85 skal lyde:</article><article class="legalP" id="kapittel-1-ledd-38">Lagrettemedlemmer, meddommere og varamedlemmer for meddommere trekkes til den enkelte sak etter reglene i §§ 86-92, med mindre vilkårene for tilkalling etter § 93 er til stede.</article><article class="legalP" id="kapittel-1-ledd-39">Utfallet av trekningen og de avgjørelser som er truffet etter § 91, nedtegnes og oppbevares blant sakens dokumenter.</article><article class="legalP" id="kapittel-1-ledd-40">Fagkyndige meddommere oppnevnes etter reglene i § 94.</article> <article class="defaultP" margin-top="true">§ 86 skal lyde:</article><article class="legalP" id="kapittel-1-ledd-41">Trekningskretsen er for tingretten domssognet og for lagmannsretten lagsognet. Domstoladministrasjonen kan ved forskrift dele lagsogn og domssogn i flere trekningskretser.</article><article class="legalP" id="kapittel-1-ledd-42">Lagrettemedlemmer, meddommere og varamedlemmer for meddommere skal på tilfeldig måte trekkes blant alle som er registrert i utvalgene i den trekningskretsen der rettsmøtet skal holdes. Domstollederen kan beslutte at varamedlemmer for meddommere skal trekkes fra den kommune hvor rettsmøtet skal holdes eller de nærmeste kommuner.</article><article class="legalP" id="kapittel-1-ledd-43">Når et lagsogn eller domssogn er delt i flere trekningskretser, og det foreligger særlige grunner, kan en dommer i den enkelte sak beslutte at lagrettemedlemmer, meddommere og varamedlemmer for meddommere skal trekkes fra en annen trekningskrets eller andre kretser innenfor domssognet eller lagsognet. Når det er nødvendig for å få uhildete meddommere eller lagrettemedlemmer, kan en dommer likeledes beslutte at det skal trekkes fra utvalg utenfor domssognet, lagsognet eller lagdømmet. Retten kan be vedkommende domstol foreta trekning utenfor domssognet eller lagdømmet eller gjøre det selv.</article><article class="legalP" id="kapittel-1-ledd-44">Den som har gjort tjeneste som lagrettemedlem eller meddommer, eller som har møtt frem til rettsmøte som lagrettemedlem, meddommer eller varamedlem for slik uten å gjøre tjeneste, deltar ikke i trekningen til andre saker før domstolen neste gang begynner å trekke fra hele utvalget. I trekningen deltar heller ikke den som er trukket ut til å gjøre tjeneste som lagrettemedlem, meddommer eller varamedlem til et rettsmøte som ennå ikke er holdt. Dersom det etter dette ikke er minst dobbelt så mange igjen i utvalget som det antallet som skal trekkes, skal det trekkes fra hele utvalget.</article> <article class="defaultP" margin-top="true">§ 86 a oppheves.</article> <article class="defaultP" margin-top="true">§ 87 skal lyde:</article><article class="legalP" id="kapittel-1-ledd-45">Når en sak skal behandles med lagrette, skal en dommer eller en av domstolens tjenestemenn i god tid før hovedforhandlingen trekke åtte lagrettemedlemmer fra hvert av utvalgene etter § 64.</article><article class="legalP" id="kapittel-1-ledd-46">I saker som nevnt i straffeprosessloven § 355 annet ledd kan det trekkes ni lagrettemedlemmer fra hvert av utvalgene.</article><article class="legalP" id="kapittel-1-ledd-47">Dersom en sak omberammes eller utsettes til ny behandling, beslutter en dommer om det skal trekkes nye lagrettemedlemmer til saken.</article> <article class="defaultP" margin-top="true">§ 88 skal lyde:</article><article class="legalP" id="kapittel-1-ledd-48">Når en sak skal behandles med meddommere, skal en dommer eller en av domstolens tjenestemenn i god tid før hovedforhandlingen trekke ut meddommere og varamedlemmer for disse, like mange fra hvert av utvalgene etter § 64 for lagmannsretten og § 65 for tingretten. Dersom det skal trekkes et ulikt antall meddommere eller varamedlemmer, skal det trekkes lodd om hvilket utvalg den siste meddommeren eller det siste varamedlemmet skal trekkes fra.</article><article class="legalP" id="kapittel-1-ledd-49">Det skal trekkes to varamedlemmer for meddommerne. En dommer kan likevel beslutte at det bare skal trekkes ett varamedlem. For saker der hovedforhandlingen antas å kunne avvikles i løpet av én dag, kan en dommer beslutte at det ikke skal trekkes varamedlemmer. Domstollederen bestemmer om varamedlemmer for meddommere skal pålegges å møte til rettsmøtet når de varsles om trekningen. En dommer kan fravike en slik beslutning i den enkelte sak.</article><article class="legalP" id="kapittel-1-ledd-50">Dersom varamedlemmer skal følge forhandlingene, skal det trekkes lodd om personvalget, likevel slik at det så langt mulig blir like mange kvinner og menn.</article><article class="legalP" id="kapittel-1-ledd-51">Dersom det er besluttet at en sak skal behandles med lagrette og lagrettemedlemmene er trukket ut, men det senere besluttes at saken skal behandles i meddomsrett, kan meddommere og varamedlemmer trekkes blant de uttrukne lagrettemedlemmene. Dersom ankeforhandlingen er begynt, kan meddommerne trekkes blant de lagrettemedlemmene som gjør tjeneste. Første ledd annet punktum og tredje ledd gjelder tilsvarende.</article><article class="legalP" id="kapittel-1-ledd-52">Når en sak omberammes eller utsettes til ny behandling, beslutter en dommer om det skal trekkes nye meddommere og varamedlemmer til saken.</article> <article class="defaultP" margin-top="true">§ 89 skal lyde:</article><article class="legalP" id="kapittel-1-ledd-53">Ved trekningen kan en dommer bestemme at de samme lagrettemedlemmene eller meddommerne skal gjøre tjeneste i flere saker, dersom sakene skal behandles i umiddelbar sammenheng og det må antas at de til sammen ikke vil vare i mer enn ti dager. Dersom det foreligger tungtveiende grunner, kan de samme lagrettemedlemmene eller meddommerne pålegges å gjøre tjeneste i flere saker i umiddelbar sammenheng også når det må antas at sakene vil vare i mer enn ti dager. Domstollederen kan treffe en generell beslutning etter første punktum for foreleggssaker som skal behandles i umiddelbar sammenheng samme dag.</article> <article class="defaultP" margin-top="true">§ 90 skal lyde:</article><article class="legalP" id="kapittel-1-ledd-54">Den som har gyldig fravær, plikter ikke å gjøre tjeneste som lagrettemedlem, meddommer eller rettsvitne. Det samme gjelder den som har gjort tjeneste som lagrettemedlem eller meddommer i 15 dager eller mer i løpet av samme år som saken skal behandles, eller som har gjort tilsvarende tjeneste i 60 dager eller mer i valgperioden. Den som mener å ha gyldig fravær eller rett til fritak etter denne bestemmelsen, skal straks gi domstolen melding om dette og om begrunnelsen.</article><article class="legalP" id="kapittel-1-ledd-55">Gyldig fravær foreligger hvis sykdom eller andre hindringer gjør det umulig eller uforholdsmessig byrdefullt å møte. Offentlige verv, unntatt militærtjeneste og tjeneste for høyere rett, skal vanligvis ikke regnes som gyldig fravær for lagrettemedlemmer og meddommere.</article><article class="legalP" id="kapittel-1-ledd-56">Dersom det ved trekningen er på det rene at det foreligger forhold som nevnt i første ledd, foretas ny trekning. Ellers gjelder § 92.</article><article class="legalP" id="kapittel-1-ledd-57">Beslutning om det foreligger gyldig fravær tas av en dommer, eller av en tjenestemann ved domstolen etter retningslinjer gitt av domstollederen.</article><article class="legalP" id="kapittel-1-ledd-58">Avgjørelse av spørsmål om gyldig fravær som er tatt av en tjenestemann, kan kreves forelagt for en dommer. Dommerens avgjørelse kan bringes inn for overordnet domstol.</article> <article class="defaultP" margin-top="true">§ 91 skal lyde:</article><article class="legalP" id="kapittel-1-ledd-59">Et lagrettemedlem, en meddommer eller et varamedlem skal ikke gjøre tjeneste dersom vedkommende<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-59-punkt-1"><article class="legalP" id="kapittel-1-ledd-59-punkt-1-ledd-1">skulle vært slettet etter § 76,</article></article></li><li data-li-identifier="b)" data-name="b)"><article class="listArticle" id="kapittel-1-ledd-59-punkt-2"><article class="legalP" id="kapittel-1-ledd-59-punkt-2-ledd-1">ikke har tilstrekkelige norskkunnskaper,</article></article></li><li data-li-identifier="c)" data-name="c)"><article class="listArticle" id="kapittel-1-ledd-59-punkt-3"><article class="legalP" id="kapittel-1-ledd-59-punkt-3-ledd-1">er siktet for et straffbart forhold, uten at siktelsen har ført til et forelegg,</article></article></li><li data-li-identifier="d)" data-name="d)"><article class="listArticle" id="kapittel-1-ledd-59-punkt-4"><article class="legalP" id="kapittel-1-ledd-59-punkt-4-ledd-1">er utelukket fra å gjøre tjeneste etter § 106 eller § 107 eller</article></article></li><li data-li-identifier="e)" data-name="e)"><article class="listArticle" id="kapittel-1-ledd-59-punkt-5"><article class="legalP" id="kapittel-1-ledd-59-punkt-5-ledd-1">skal delta i en sak hvor det blir gitt informasjon som etter sikkerhetsloven er skjermingsverdig, og ikke kan klareres og autoriseres for den aktuelle sikkerhetsgrad.</article></article></li></ul></article><article class="legalP" id="kapittel-1-ledd-60">Dersom det ved trekningen er på det rene at det foreligger et forhold som nevnt i første ledd, foretas ny trekning. Ellers gjelder § 92.</article><article class="legalP" id="kapittel-1-ledd-61">Det kan overlates til en av domstolens tjenestemenn å treffe beslutning etter første ledd bokstav a og c. For øvrig skal beslutning etter første ledd tas av en dommer.</article><article class="legalP" id="kapittel-1-ledd-62">Den det gjelder, kan forlange forbigåelsesspørsmålet forelagt en dommer når det er avgjort av en tjenestemann. Dommerens avgjørelse kan bringes inn for overordnet domstol.</article> <article class="defaultP" margin-top="true">§ 92 skal lyde:</article><article class="legalP" id="kapittel-1-ledd-63">Dersom en uttrukket meddommer ikke kan gjøre tjeneste eller ikke møter, skal et varamedlem av samme kjønn innkalles. Er dette varamedlemmet forhindret fra å gjøre tjeneste, eller er det trukket bare ett varamedlem og dette ikke er av samme kjønn som den meddommeren som er forhindret, skal det trekkes en ny meddommer, med mindre dette ville medføre uforholdsmessig ulempe. I andre tilfeller skal det varamedlemmet som står til disposisjon, gjøre tjeneste.</article><article class="legalP" id="kapittel-1-ledd-64">Dersom det ikke er trukket varamedlemmer for meddommerne, skal det i tilfeller som nevnt i første ledd første punktum trekkes en ny meddommer av samme kjønn som den meddommeren som ikke skal gjøre tjeneste.</article><article class="legalP" id="kapittel-1-ledd-65">Hvis domstolen innkaller et varamedlem til å gjøre tjeneste, kan det trekkes et nytt varamedlem.</article> <article class="defaultP" margin-top="true">§ 93 skal lyde:</article><article class="legalP" id="kapittel-1-ledd-66">Dersom det i løpet av de to siste virkedagene før rettsmøtet eller samme dag som rettsmøtet skal holdes, blir klart at en meddommer ikke møter eller kan gjøre tjeneste, og det heller ikke er trukket et varamedlem som kan gjøre tjeneste, kan retten tilkalle en meddommer fra utvalgene som kan møte. Innkalling av varamedlem kan unnlates dersom slik innkalling ville innebære en uforholdsmessig ulempe. Første og annet punktum gjelder også etter at retten er satt, i tilfeller der retten har, men ikke benytter adgangen til å fortsette forhandlingene med færre medlemmer etter § 15 første ledd og § 21 andre ledd siste punktum. Forhandlingene må i så fall gjentas i nødvendig omfang.</article><article class="legalP" id="kapittel-1-ledd-67">Dersom det i samme tidsrom som etter første ledd første punktum blir klart at antallet lagrettemedlemmer som møter og kan gjøre tjeneste i en sak er mindre enn tolv, eller når lagretten skal settes med flere enn ti lagrettemedlemmer, mindre enn fjorten, uten at lagrettelisten i sin helhet er ugyldig, kan retten tilkalle det nødvendige antallet lagrettemedlemmer fra utvalgene som kan møte på kort varsel. Tilkalling kan unnlates dersom partene er villige til ikke å skyte ut flere enn at det blir tilbake minst ti lagrettemedlemmer som kan gjøre tjeneste, eller i tilfelle det nødvendige større antall. Første ledd tredje og fjerde punktum gjelder tilsvarende.</article><article class="legalP" id="kapittel-1-ledd-68">Beslutning om tilkalling etter denne paragrafen kan tas av en dommer eller en av domstolens tjenestemenn. Beslutning om tilkalling etter første ledd tredje punktum tas av den eller de fagdommere som deltar i rettsmøtet.</article><article class="legalP" id="kapittel-1-ledd-69">Tilkallingen skal så langt råd er skje tilfeldig. Det skal så vidt mulig tilkalles et lagrettemedlem eller en meddommer av samme kjønn som den som opprinnelig var trukket ut.</article> <article class="defaultP" margin-top="true">§ 94 skal lyde:</article><article class="legalP" id="kapittel-1-ledd-70">Ved oppnevning av fagkyndige meddommere skal retten oppnevne personer som har særskilt kyndighet innenfor det saken gjelder, og som fyller vilkårene etter loven her for å være meddommer. Den øvre aldersgrensen etter § 70 annet ledd nr. 1 og § 70 nr. 4 gjelder ikke ved oppnevning av fagkyndige meddommere.</article><article class="legalP" id="kapittel-1-ledd-71">Skal det oppnevnes mer enn én fagkyndig meddommer, skal det så vidt mulig oppnevnes like mange av hvert kjønn. Retten skal oppnevne et eller flere varamedlemmer for de fagkyndige meddommerne, med mindre den finner dette åpenbart unødvendig. Ved forfall gjelder § 92.</article> <article class="defaultP" margin-top="true">§ 95 skal lyde:</article><article class="legalP" id="kapittel-1-ledd-72">Retten sørger for at lagrettemedlemmer, meddommere og varamedlemmer snarest mulig gis melding om at de er trukket ut. De skal også få opplyst hvem som er sakens parter, tid og sted for rettsmøtet og forventet varighet av tjenesten. Dersom det er trukket ut varamedlemmer for meddommere, og disse ikke innkalles til å møte, skal de på samme tidspunkt gis melding om å holde seg klare til å møte på kort varsel.</article><article class="legalP" id="kapittel-1-ledd-73">Senest dagen før hovedforhandlingen skal partene meddeles en liste over de lagrettemedlemmene som skal gjøre tjeneste i saken. For saker som skal behandles med meddommere, skal partene ved henvendelse til domstolen få opplyst hvem som er trukket ut som meddommere og varamedlemmer.</article> <article class="defaultP" margin-top="true">§§ 96, 97, 98 og 99 oppheves.</article> <article class="defaultP" margin-top="true">§ 101 annet og tredje ledd skal lyde:</article><article class="legalP" id="kapittel-1-ledd-74">Enhver som er oppført i det seneste manntall for kommunale valg i domssognet, plikter å gjøre tjeneste som rettsvitne, herunder vitne ved tvangsforretning og registreringsforretning, med mindre vedkommende vil være utelukket etter § 110 eller har gyldig fravær. §§ 71 og 74 gjelder tilsvarende, likevel slik at dommerfullmektiger og ansatte uten dømmende myndighet kan være rettsvitner. Den som har flyttet fra domssognet, kan kreve seg fritatt.</article><article class="legalP" id="kapittel-1-ledd-75">Dersom det trengs særlig kyndighet, kan retten beslutte å oppnevne sakkyndige rettsvitner.</article> <article class="defaultP" margin-top="true">§§ 105 og 114 oppheves.</article></section><section class="section" data-name="kapII" id="kapittel-2" data-lovdata-URL="LTI/lov/2007-06-15-38/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Lov 13. august 1915 nr. 6 om rettergangsmåten for tvistemål endres slik:</article> <article class="defaultP" margin-top="true">§ 325 skal lyde:</article><article class="legalP" id="kapittel-2-ledd-2">Meddommerne skal være fagkyndige om hensynet til forsvarlig behandling av saken tilsier det. Oppnevningen skal skje etter reglene i domstolloven § 94.</article></section><section class="section" data-name="kapIII" id="kapittel-3" data-lovdata-URL="LTI/lov/2007-06-15-38/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Lov 1. juni 1917 nr. 1 om skjønn og ekspropriasjonssaker endres slik:</article> <article class="defaultP" margin-top="true">§ 14 annet ledd skal lyde:</article><article class="legalP" id="kapittel-3-ledd-2">Ved oppnevningen skal det tas sikte på at utvalget får en allsidig sammensetning, og at de som oppnevnes har kyndighet på et eller flere områder som vanligvis berøres ved skjønn. Reglene i domstolloven § 66 første ledd, § 70, unntatt annet ledd nr. 1 om en øvre aldersgrense, og §§ 71-74 gjelder tilsvarende. Det samme gjelder retten til fritak på grunn av utført tjeneste etter domstolloven § 90 første ledd annet punktum.</article> <article class="defaultP" margin-top="true">§ 15 første ledd skal lyde:</article><article class="legalP" id="kapittel-3-ledd-3">Sletting av skjønnsmedlemmer fra utvalget, jf § 14, foretas av fylkesrådmannen når et skjønnsmedlem flytter fra fylket eller for øvrig vilkårene for sletting foreligger etter reglene i domstolloven § 76. Før avgjørelse treffes, skal vedkommende skjønnsmedlem så vidt mulig få høve til å uttale seg, og han skal om mulig gis meddelelse om resultatet. Reglene i domstolloven § 76 om klage over urettelig føring m m i fortegnelsen gjelder tilsvarende. Klagen går til lagmannsretten. Istedenfor et skjønnsmedlem som er slettet, oppnevner fylkesrådmannen et annet.</article></section><section class="section" data-name="kapIV" id="kapittel-4" data-lovdata-URL="LTI/lov/2007-06-15-38/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Lov 5. mai 1927 nr. 1 om arbeidstvister endres slik:</article> <article class="defaultP" margin-top="true">§ 26 b nr 2 annet ledd skal lyde:</article><article class="legalP" id="kapittel-4-ledd-2">Er forslag ikke kommet frem til rettens leder innen den frist han har satt, oppnevner han meddommerne etter reglene i domstolloven § 94.</article></section><section class="section" data-name="kapV" id="kapittel-5" data-lovdata-URL="LTI/lov/2007-06-15-38/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">Lov 16. desember 1966 nr. 9 om anke til Trygderetten endres slik:</article> <article class="defaultP" margin-top="true">§ 3 femte ledd skal lyde:</article><article class="legalP" id="kapittel-5-ledd-2">Kongen oppnevner for fire år om gangen et utvalg av legmedlemmer. Om lag halvparten av medlemmene skal ha særlig kyndighet i de saksforhold Trygderetten får til behandling. De som oppnevnes skal være pliktige til å gjøre tjeneste som medlemmer av Trygderetten. Valgbare er menn og kvinner som har fylt 18 år, og som er vederheftige og valgbare ved kommunale valg. Domstolloven § 74 første ledd og § 100 får tilsvarende anvendelse.</article></section><section class="section" data-name="kapVI" id="kapittel-6" data-lovdata-URL="LTI/lov/2007-06-15-38/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">Lov 21. desember 1979 nr. 77 om jordskifte o.a. endres slik:</article> <article class="defaultP" margin-top="true">§ 9 fjerde ledd skal lyde:</article><article class="legalP" id="kapittel-6-ledd-2">Jordskiftedommaren nemner opp jordskiftemeddommarane frå dei utvala som er nemnde i § 8, ubunden av kommunegrensene. Domstollova § 86 tredje ledd andre punktum gjeld tilsvarande for jordskiftesaker. Det skal nemnast opp varamedlemmer for jordskiftemeddommarane.</article></section><section class="section" data-name="kapVII" id="kapittel-7" data-lovdata-URL="LTI/lov/2007-06-15-38/KAPITTEL_7"><h2 data-text-align="center">VII</h2><article class="legalP" id="kapittel-7-ledd-1">Lov 22. mai 1981 nr. 25 om rettergangsmåten i straffesaker endres slik:</article> <article class="defaultP" margin-top="true">§ 277 første ledd skal lyde:</article><article class="legalP" id="kapittel-7-ledd-2">I saker hvor det er behov for det, kan retten oppnevne fagkyndige meddommere etter reglene i domstolloven § 94.</article> <article class="defaultP" margin-top="true">Tredje og fjerde ledd blir annet og tredje ledd.</article> <article class="defaultP" margin-top="true">§ 332 første ledd skal lyde:</article><article class="legalP" id="kapittel-7-ledd-3">Ved ankeforhandling som omfatter bevisbedømmelsen under skyldspørsmålet eller avgjørelse om straff eller rettsfølge som nevnt i § 2 første ledd nr. 1 for forbrytelse som etter loven kan medføre fengsel i mer enn 6 år, settes lagmannsretten med fire meddommere. § 321 tredje ledd annet punktum gjelder tilsvarende. I vidløftige saker kan rettens leder bestemme at ett eller flere varamedlemmer for meddommerne skal følge forhandlingene og tre inn i retten om noen av meddommerne får forfall. I saker hvor det er behov for det, kan rettens leder beslutte at to av meddommerne skal være fagkyndige. Disse oppnevnes etter reglene i domstolloven § 94.</article> <article class="defaultP" margin-top="true">§ 355 tredje ledd skal lyde:</article><article class="legalP" id="kapittel-7-ledd-4">Før forhandlingen begynner, bringer rettens leder på det rene om noen av lagrettemedlemmene er ugilde, jf. domstolloven § 115.</article> <article class="defaultP" margin-top="true">§ 356 første ledd skal lyde:</article><article class="legalP" id="kapittel-7-ledd-5">Partene har rett til å skyte ut så mange lagrettemedlemmer som det er til stede flere enn 10, eller flere enn 11 eller 12 i de tilfellene som er nevnt i § 355 andre ledd.</article> <article class="defaultP" margin-top="true">§ 361 skal lyde:</article><article class="legalP" id="kapittel-7-ledd-6">Under ledelse av rettens leder velger lagretten ved lukkede sedler en ordfører. Står stemmene likt, avgjøres valget ved loddtrekning. Lagretten får utlevert en liste over lagrettens medlemmer.</article> <article class="defaultP" margin-top="true">§ 371 skal lyde:</article><article class="legalP" id="kapittel-7-ledd-7">Når rådslagningen er slutt, stemmer lagretten under ledelse av ordføreren over de enkelte spørsmål i den orden de er stilt. Lagrettens medlemmer trekker lodd om rekkefølgen. Ordføreren stemmer sist.</article> <article class="defaultP" margin-top="true">§ 468 annet ledd skal lyde:</article><article class="legalP" id="kapittel-7-ledd-8">Domstolloven § 70 første ledd og § 72 gjelder tilsvarende.</article></section><section class="section" data-name="kapVIII" id="kapittel-8" data-lovdata-URL="LTI/lov/2007-06-15-38/KAPITTEL_8"><h2 data-text-align="center">VIII</h2><article class="legalP" id="kapittel-8-ledd-1">Lov 26. juni 1992 nr. 86 om tvangsfullbyrding og midlertidig sikring endres slik:</article> <article class="defaultP" margin-top="true">§ 2-4 skal lyde:</article><article class="legalP" id="kapittel-8-ledd-2">Til namsmannens forretninger og møter kan namsmannen tilkalle et rettsvitne dersom det av særlige grunner finnes ønskelig. Domstolloven § 90 første ledd første punktum og annet ledd og §§ 101-105 a gjelder tilsvarende.</article></section><section class="section" data-name="kapIX" id="kapittel-9" data-lovdata-URL="LTI/lov/2007-06-15-38/KAPITTEL_9"><h2 data-text-align="center">IX</h2><article class="legalP" id="kapittel-9-ledd-1">Lov 17. juli 1992 nr. 100 om barneverntjenester endres slik:</article> <article class="defaultP" margin-top="true">§ 7-2 annet ledd skal lyde:</article><article class="legalP" id="kapittel-9-ledd-2">Departementet oppnevner utvalg som nevnt i første ledd bokstav b og c. Oppnevningen gjelder for fire år om gangen. Medlemmer til utvalg som nevnt i første ledd bokstav c, skal tas fra utvalget for meddommere som velges i henhold til domstolloven § 66 første ledd.</article></section><section class="section" data-name="kapX" id="kapittel-10" data-lovdata-URL="LTI/lov/2007-06-15-38/KAPITTEL_10"><h2 data-text-align="center">X</h2><article class="legalP" id="kapittel-10-ledd-1">Lov 17. juni 2005 nr. 62 om arbeidsmiljø, arbeidstid og stillingsvern mv. endres slik:</article> <article class="defaultP" margin-top="true">§ 17-7 tredje ledd skal lyde:</article><article class="legalP" id="kapittel-10-ledd-2">Partene foreslår hver sin halvpart av det antall meddommere retten settes med i den enkelte sak. Foreligger ikke partenes forslag innen den frist dommeren har bestemt, kan dommeren oppnevne meddommere etter domstolloven § 94. Det samme gjelder dersom flere saksøkere eller saksøkte ikke blir enige om noe felles forslag.</article></section><section class="section" data-name="kapXI" id="kapittel-11" data-lovdata-URL="LTI/lov/2007-06-15-38/KAPITTEL_11"><h2 data-text-align="center">XI</h2><article class="legalP" id="kapittel-11-ledd-1">Lov 17. juni 2005 nr. 90 om mekling og rettergang i sivile tvister endres slik:</article> <article class="defaultP" margin-top="true">§ 9-12 tredje ledd skal lyde:</article><article class="legalP" id="kapittel-11-ledd-2">De fagkyndige meddommerne oppnevnes slik at de har fagkyndighet tilpasset saken. Det kan oppnevnes meddommere med ulik fagkyndighet. Som meddommer med juridisk kyndighet kan bare oppnevnes en person som begge parter har foreslått.</article> <article class="defaultP" margin-top="true">§ 36-4 første ledd skal lyde:</article><article class="legalP" id="kapittel-11-ledd-3">Tingretten settes med to meddommere, hvorav én lek og én fagkyndig. I særlige tilfeller kan retten settes med to fagdommere og tre meddommere, hvorav én eller to skal være fagkyndige. Når retten skal settes med bare én lek meddommer, avgjøres det ved loddtrekning hvilket kjønn denne skal ha.</article></section><section class="section" data-name="kapXII" id="kapittel-12" data-lovdata-URL="LTI/lov/2007-06-15-38/KAPITTEL_12"><h2 data-text-align="center">XII</h2><article class="centeredP" data-text-align="center"><i>Ikraftsetting</i></article><article class="legalP" id="kapittel-12-ledd-1">Loven trer i kraft fra den tid Kongen bestemmer. De ulike bestemmelsene kan settes i kraft på forskjellig tidspunkt.</article></section><section class="section" data-name="kapXIII" id="kapittel-13" data-lovdata-URL="LTI/lov/2007-06-15-38/KAPITTEL_13"><h2 data-text-align="center">XIII</h2><article class="centeredP" data-text-align="center"><i>Overgangsregler</i></article><article class="legalP" id="kapittel-13-ledd-1">Etter kommunestyrevalget høsten 2007 skal det nye kommunestyret selv velge forliksrådsmedlemmer innen 15. januar 2008 og medlemmer til utvalgene av lagrettemedlemmer og meddommere innen 15. februar 2008. Valgene gjelder for perioden 1. mai 2008 til 1. januar 2013. Lagmannsrettens og tingrettens leder skal gi underretning som nevnt i §§ 64 og 65, begges annet ledd, før utgangen av august 2007. Valgene skal forberedes i samsvar med § 68.</article><article class="legalP" id="kapittel-13-ledd-2">Etter fylkestingsvalget høsten 2007 skal det nye fylkestinget oppnevne et utvalg av skjønnsmedlemmer innen 15. februar 2008. Oppnevningen gjelder for perioden 1. mai 2008 til 1. januar 2013.</article><article class="legalP" id="kapittel-13-ledd-3">Kongen kan gi nærmere regler om overgangsordningen.</article></section></main></body></html>