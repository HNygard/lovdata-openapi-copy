<!DOCTYPE html><html lang="no"><head><title>Forskrift om særskilte beskyttelsestiltak i forbindelse med utbrudd av munn- og klauvsjuke i Det forente kongerike</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-12-21-1703</dd><dt class="dokid">DokumentID</dt><dd class="dokid">LTI/forskrift/2007-12-21-1703</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 13 s 2061</dd><dt class="dateInForce">I kraft fra</dt><dd class="dateInForce">2007-12-21</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-11-23-1362</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§3</li><li>lov/2003-12-19-124/§12</li><li>lov/2003-12-19-124/§15</li><li>lov/2003-12-19-124/§19</li><li>lov/2003-12-19-124/§23</li></ul></dd><dt class="dateOfPublication">Kunngjort</dt><dd class="dateOfPublication">2008-01-08 15:10</dd><dt class="journalNumber">Journalnummer</dt><dd class="journalNumber">2007-1370</dd><dt class="titleShort">Korttittel</dt><dd class="titleShort">Forskrift om munn- og klauvsjuke, UK</dd><dt class="title">Tittel</dt><dd class="title">Forskrift om særskilte beskyttelsestiltak i forbindelse med utbrudd av munn- og klauvsjuke i Det forente kongerike</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 21. desember 2007 med hjemmel i lov 19. desember 2003 nr. 124 om matproduksjon og mattrygghet mv. (matloven) § 23 tredje ledd jf. § 3, § 12, § 15 og § 19. <br /> <strong>EØS-henvisninger:</strong> EØS-avtalen vedlegg I (vedtak 2007/554/EF, vedtak 2007/588/EF, vedtak 2007/608/EF, vedtak 2007/663/EF, vedtak 2007/664/EF, vedtak 2007/709/EF, vedtak 2007/746/EF, vedtak 2007/796/EF og vedtak 2007/833/EF).</dd><dt class="refid">RefID</dt><dd class="refid">forskrift/2007-12-21-1703</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særskilte beskyttelsestiltak i forbindelse med utbrudd av munn- og klauvsjuke i Det forente kongerike<ul class="tocSubUl"><li>§ 1. Formål og virkeområde</li><li>§ 2. Forbud mot innførsel</li><li>§ 3. Særskilte unntak for sæd, ova og embryo</li><li>§ 4. Krav til helsesertifikat</li><li>§ 5. Forbud mot utførsel av levende klauvdyr</li><li>§ 6. Forebyggende tiltak</li><li>§ 7. Tilsyn og vedtak</li><li>§ 8. Straffebestemmelser</li><li>§ 9. Ikrafttredelse</li><li>Vedlegg I</li><li>Vedlegg II</li><li>Vedlegg III</li></ul></li></ul></dd></dl></header><main class="documentBody" data-lovdata-URL="LTI/forskrift/2007-12-21-1703" id="dokument"><h1>Forskrift om særskilte beskyttelsestiltak i forbindelse med utbrudd av munn- og klauvsjuke i Det forente kongerike</h1><article class="legalArticle" data-lovdata-URL="LTI/forskrift/2007-12-21-1703/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Formålet med denne forskriften er å forebygge spredning av munn- og klauvsjuke.</article><article class="legalP" id="paragraf-1-ledd-2">Forskriften gjelder Norge, herunder Svalbard.</article></article><article class="legalArticle" data-lovdata-URL="LTI/forskrift/2007-12-21-1703/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forbud mot innførsel</span></h2><article class="legalP" id="paragraf-2-ledd-1">Det er forbudt å innføre levende klauvdyr, samt sæd, ova og embryo fra klauvdyr fra områder i Det forente kongerike som nevnt i vedlegg I og II.</article></article><article class="legalArticle" data-lovdata-URL="LTI/forskrift/2007-12-21-1703/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Særskilte unntak for sæd, ova og embryo</span></h2><article class="legalP" id="paragraf-3-ledd-1">Dersom sæd, ova og embryo kommer fra godkjent virksomhet som fremgår av liste fra veterinærmyndigheten i Det forente kongerike, er følgende unntatt fra forbudet i § 2:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">sæd, ova og embryo som er fremstilt før 15. juli 2007,</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">frossen sæd fra storfe og svin og embryo fra storfe som er importert til Det forente kongerike i henhold til kravene i direktiv 88/407/EØF, direktiv 89/556/EØF, direktiv 90/429/EØF og direktiv 92/65/EØF, og som etter innførsel er lagret og transportert separat fra sæd og embryo som ikke kan sendes ut fra områder som er opplistet i vedlegg I og II, og</article></article></li><li data-li-identifier="c)" data-name="c)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">frossen sæd og embryo fra storfe, småfe og svin som i minst 90 dager før og under oppsamlingsperioden har oppholdt seg i områder opplistet i vedlegg II eller flyttet inn i områder nevnt i vedlegg II fra områder utenfor de nevnt i vedlegg I de siste 90 dager før oppsamling og som <ul class="defaultList"><li data-li-identifier="1." data-name="1."><article class="listArticle" id="paragraf-3-ledd-1-punkt-3-ledd-1-punkt-1"><article class="legalP" id="paragraf-3-ledd-1-punkt-3-ledd-1-punkt-1-ledd-1">er lagret under godkjente betingelser i minst 30 dager før forsendelse, og</article></article></li><li data-li-identifier="2." data-name="2."><article class="listArticle" id="paragraf-3-ledd-1-punkt-3-ledd-1-punkt-2"><article class="legalP" id="paragraf-3-ledd-1-punkt-3-ledd-1-punkt-2-ledd-1">stammer fra donordyr som er oppstallet i virksomheter som har vært fri for munn- og klauvsjuke i minst 90 dager før og i minst 30 dager etter oppsamling av sæd eller embryo og befinner seg i et område med 10 km radius hvor det ikke har vært noen tilfeller av munn- og klauvsjuke i minst 30 dager før oppsamlingen.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2007-12-21-1703/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til helsesertifikat</span></h2><article class="legalP" id="paragraf-4-ledd-1">Ved innførsel av levende klauvdyr fra Det forente kongerike fra de områdene ikke opplistet i vedlegg I og II skal det følge med et helsesertifikat som bekrefter at kravene i vedtak 2007/554/EF er oppfylt. Det er krav om at veterinærmyndighetene i Det forente kongerike tre dager før forflytning av dyrene har gitt melding til Mattilsynet.</article><article class="legalP" id="paragraf-4-ledd-2">Ved innførsel av frossen storfesæd og storfeembryo, samt svinesæd skal det følge med et helsesertifikat som bekrefter at forsendelsen oppfyller vilkårene i vedtak 2007/554/EF.</article></article><article class="legalArticle" data-lovdata-URL="LTI/forskrift/2007-12-21-1703/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forbud mot utførsel av levende klauvdyr</span></h2><article class="legalP" id="paragraf-5-ledd-1">Det er forbudt å sende levende klauvdyr til områder nevnt i vedlegg I.</article></article><article class="legalArticle" data-lovdata-URL="LTI/forskrift/2007-12-21-1703/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Forebyggende tiltak</span></h2><article class="legalP" id="paragraf-6-ledd-1">For klauvdyr sendt fra Det forente kongerike i perioden 15. juli 2007 til 13. september 2007 skal dyrene underkastes formålstjenlig forebyggende tiltak, herunder isolering.</article></article><article class="legalArticle" data-lovdata-URL="LTI/forskrift/2007-12-21-1703/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tilsyn og vedtak</span></h2><article class="legalP" id="paragraf-7-ledd-1">Mattilsynet fører tilsyn og fatter vedtak for å gjennomføre bestemmelsene gitt i og i medhold av denne forskriften i samsvar med matloven § 23 om tilsyn og vedtak.</article></article><article class="legalArticle" data-lovdata-URL="LTI/forskrift/2007-12-21-1703/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straffebestemmelser</span></h2><article class="legalP" id="paragraf-8-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til matloven § 28.</article></article><article class="legalArticle" data-lovdata-URL="LTI/forskrift/2007-12-21-1703/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Denne forskrift trer i kraft straks.</article><article class="legalP" id="paragraf-9-ledd-2">Samtidig oppheves forskrift 23. november 2007 nr. 1362 om særskilte beskyttelsestiltak i forbindelse med utbrudd av munn- og klauvsjuke i Det forente kongerike.</article></article><section class="section" data-name="vedleggI" id="kapittel-1" data-lovdata-URL="LTI/forskrift/2007-12-21-1703/KAPITTEL_1"><h2>Vedlegg I</h2><article class="legalP" id="kapittel-1-ledd-1">De følgende områder i Det forente kongerike: <table><thead><tr><th data-text-align="center" data-vertical-align="top"><i>1</i></th><th data-text-align="center" data-vertical-align="top"><i>2</i></th><th data-text-align="left" data-vertical-align="top"><i>3</i></th></tr><tr><th data-text-align="center" data-vertical-align="top"><i>GRUPPE</i></th><th data-text-align="center" data-vertical-align="top"><i>ADNS-systemet</i></th><th data-text-align="left" data-vertical-align="top">Administrativ enhet</th></tr></thead><tbody><tr><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="left" data-vertical-align="top" /></tr></tbody></table></article></section><section class="section" data-name="vedleggII" id="kapittel-2" data-lovdata-URL="LTI/forskrift/2007-12-21-1703/KAPITTEL_2"><h2>Vedlegg II</h2><article class="legalP" id="kapittel-2-ledd-1">De følgende områder i Det forente kongerike: <table><thead><tr><th data-text-align="center" data-vertical-align="top"><i>1</i></th><th data-text-align="center" data-vertical-align="top"><i>2</i></th><th data-text-align="left" data-vertical-align="top"><i>3</i></th></tr><tr><th data-text-align="center" data-vertical-align="top"><i>GRUPPE</i></th><th data-text-align="center" data-vertical-align="top"><i>ADNS-systemet</i></th><th data-text-align="left" data-vertical-align="top"><i>Administrativ enhet</i></th></tr></thead><tbody><tr><td data-text-align="center" data-vertical-align="top"><i>England</i></td><td data-text-align="center" data-vertical-align="top">41</td><td data-text-align="left" data-vertical-align="top">Bracknell Forest Borough</td></tr><tr><td data-text-align="center" data-vertical-align="top" /><td data-text-align="center" data-vertical-align="top">66</td><td data-text-align="left" data-vertical-align="top">Slough</td></tr><tr><td data-text-align="center" data-vertical-align="top" /><td data-text-align="center" data-vertical-align="top">76</td><td data-text-align="left" data-vertical-align="top">Windsor og Maidenhead</td></tr><tr><td data-text-align="center" data-vertical-align="top" /><td data-text-align="center" data-vertical-align="top">77</td><td data-text-align="left" data-vertical-align="top">Wokingham</td></tr><tr><td data-text-align="center" data-vertical-align="top" /><td data-text-align="center" data-vertical-align="top">138</td><td data-text-align="left" data-vertical-align="top">Buckinghamshire County, distriktet South Buckinghamshire</td></tr><tr><td data-text-align="center" data-vertical-align="top" /><td data-text-align="center" data-vertical-align="top">148</td><td data-text-align="left" data-vertical-align="top">Hampshire County, distriktet:<br />Hart<br />Rushmoor</td></tr><tr><td data-text-align="center" data-vertical-align="top" /><td data-text-align="center" data-vertical-align="top">163</td><td data-text-align="left" data-vertical-align="top">Surrey (unntatt distriktet Tandridge)</td></tr><tr><td data-text-align="center" data-vertical-align="top" /><td data-text-align="center" data-vertical-align="top">168</td><td data-text-align="left" data-vertical-align="top">Greater London Authority, the boroughs of:<br />Hillingdon<br />Hounslow<br />Richmond upon Thames<br />Kingston upon Thames<br />Ealing<br />Harrow<br />Brent<br />Hammersmith and Fulham<br />Wandsworth<br />Merton Sutton</td></tr></tbody></table></article></section><section class="section" data-name="vedleggIII" id="kapittel-3" data-lovdata-URL="LTI/forskrift/2007-12-21-1703/KAPITTEL_3"><h2>Vedlegg III</h2><article class="defaultP"><table><thead><tr><th data-text-align="center" data-vertical-align="top"><i>1</i></th><th data-text-align="center" data-vertical-align="top"><i>2</i></th><th data-text-align="center" data-vertical-align="top"><i>3</i></th><th data-text-align="center" data-vertical-align="top"><i>4</i></th><th data-text-align="center" data-vertical-align="top"><i>5</i></th><th data-text-align="center" data-vertical-align="top"><i>6</i></th><th data-text-align="center" data-vertical-align="top"><i>7</i></th><th data-text-align="center" data-vertical-align="top"><i>8</i></th></tr><tr><th data-text-align="center" data-vertical-align="top"><i>GRUPPE</i></th><th data-text-align="center" data-vertical-align="top"><i>ADNS-<br />systemet</i></th><th data-text-align="center" data-vertical-align="top"><i>Administrativ enhet</i></th><th data-text-align="center" data-vertical-align="top"><i>B</i></th><th data-text-align="center" data-vertical-align="top"><i>S/G</i></th><th data-text-align="center" data-vertical-align="top"><i>P</i></th><th data-text-align="center" data-vertical-align="top"><i>FG</i></th><th data-text-align="center" data-vertical-align="top"><i>WG</i></th></tr></thead><tbody><tr><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="left" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /></tr></tbody></table></article> <article class="defaultP" margin-top="true">Forklaring til tabell: <table><tbody><tr><td data-text-align="left" data-vertical-align="top">ADNS-systemet</td><td data-text-align="left" data-vertical-align="top">Kodesystem for rapportering av dyresykdommer som<br />følger av kommisjonsvedtak 2005/176/EF</td></tr><tr><td data-text-align="left" data-vertical-align="top">B</td><td data-text-align="left" data-vertical-align="top">Storfekjøtt</td></tr><tr><td data-text-align="left" data-vertical-align="top">S/G</td><td data-text-align="left" data-vertical-align="top">Kjøtt av småfe</td></tr><tr><td data-text-align="left" data-vertical-align="top">P</td><td data-text-align="left" data-vertical-align="top">Svinekjøtt</td></tr><tr><td data-text-align="left" data-vertical-align="top">FG</td><td data-text-align="left" data-vertical-align="top">Kjøtt av oppdrettsvilt mottakelig for munn- og klauvsjuke</td></tr><tr><td data-text-align="left" data-vertical-align="top">WG</td><td data-text-align="left" data-vertical-align="top">Kjøtt av vilt mottakelig for munn- og klauvsjuke</td></tr></tbody></table></article></section></main></body></html>