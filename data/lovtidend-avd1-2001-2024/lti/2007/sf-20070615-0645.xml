<!DOCTYPE html><html lang="no"><head><title>Forskrift om endring i forskrift om salg av arvemidler og avkall på arv til staten.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-06-15-645</dd><dt class="dokid">DokumentID</dt><dd class="dokid">LTI/forskrift/2007-06-15-645</dd><dt class="ministry">Departement</dt><dd class="ministry"><ul><li>Fornyings- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 6 s 903</dd><dt class="dateInForce">I kraft fra</dt><dd class="dateInForce">2007-06-15</dd><dt class="changesToDocuments">Endrer</dt><dd class="changesToDocuments"><ul><li>forskrift/1991-08-30-564</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1972-03-03-5/§47</li></ul></dd><dt class="dateOfPublication">Kunngjort</dt><dd class="dateOfPublication">2007-06-19</dd><dt class="journalNumber">Journalnummer</dt><dd class="journalNumber">2007-0566</dd><dt class="titleShort">Korttittel</dt><dd class="titleShort">Endr. i forskrift om salg av arvemidler m.m.</dd><dt class="title">Tittel</dt><dd class="title">Forskrift om endring i forskrift om salg av arvemidler og avkall på arv til staten.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 15. juni 2007 med hjemmel i lov 3. mars 1972 nr. 5 om arv § 47. Fremmet av Fornyings- og administrasjonsdepartementet.</dd><dt class="refid">RefID</dt><dd class="refid">forskrift/2007-06-15-645</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om salg av arvemidler og avkall på arv til staten.<ul class="tocSubUl"><li>I<ul class="tocSubUl"><li>§ 1. Avkall på arv</li><li>§ 2. Arveavgift</li><li>§ 3. Salg av fast eiendom</li><li>§ 4. Ikraftsetting</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-06-15-645" id="dokument"><h1>Forskrift om endring i forskrift om salg av arvemidler og avkall på arv til staten.</h1><section class="section" data-name="kapI" id="kapittel-1" data-lovdata-URL="LTI/forskrift/2007-06-15-645/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">Forskrift 30. august 1991 nr. 564 om salg av arvemidler og avkall på arv til staten skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Avkall på arv</span></span><article class="legalP" id="kapittel-1-foreslåttparagraf-1-ledd-1">Departementet kan som hovedregel bare gi avkall på arv som er tilfalt staten når det har bestått et meget nært forhold mellom avdøde og søkeren, f.eks. i form av regelmessig understøttelse, felles husholdning e.l., eller når avdøde selv i en klart bevist form har erklært at vedkommende søker skal ta arv. Avkall på arv kan også gis til fordel for institusjoner eller ideelle organisasjoner, når særlige forhold taler for det.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Arveavgift</span></span><article class="legalP" id="kapittel-1-foreslåttparagraf-2-ledd-1">Hvis departementet gir avkall på arv tilfalt staten, skal departementet samtidig bestemme hvordan arveavgiften skal beregnes.</article></article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Salg av fast eiendom</span></span><article class="legalP" id="kapittel-1-foreslåttparagraf-3-ledd-1">Fast eiendom tilfalt staten som arv, skal først tilbys Statsbygg og deretter eventuelt vedkommende fylkeslandbruksstyre. Hvis ingen av disse ønsker å kjøpe, kan departementet bemyndige den domstol som behandler dødsboskiftet til å besørge eiendommen solgt på beste måte. Grunneiendommer i Finnmark fylke kan direkte tilbys Finnmarkseiendommen.</article></article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Ikraftsetting</span></span><article class="legalP" id="kapittel-1-foreslåttparagraf-4-ledd-1">Disse forskrifter trer i kraft fra 1. september 1991 og fra samme tid opphører forskrifter gitt ved kgl.res. 15. august 1980 nr. 1.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2007-06-15-645/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft straks.</article></section></main></body></html>