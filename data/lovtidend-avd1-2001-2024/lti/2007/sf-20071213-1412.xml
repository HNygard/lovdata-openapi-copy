<!DOCTYPE html><html lang="no"><head><title>Forskrift om stønad til dekning av utgifter til undersøkelse og behandling hos tannlege for sykdom</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-12-13-1412</dd><dt class="dokid">DokumentID</dt><dd class="dokid">LTI/forskrift/2007-12-13-1412</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 12 s 1741</dd><dt class="dateInForce">I kraft fra</dt><dd class="dateInForce">2008-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-12-19-1579</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§5-6</li></ul></dd><dt class="dateOfPublication">Kunngjort</dt><dd class="dateOfPublication">2007-12-14 15:30</dd><dt class="journalNumber">Journalnummer</dt><dd class="journalNumber">2007-1145</dd><dt class="titleShort">Korttittel</dt><dd class="titleShort">Forskrift om dekning av tannlegeutgifter</dd><dt class="title">Tittel</dt><dd class="title">Forskrift om stønad til dekning av utgifter til undersøkelse og behandling hos tannlege for sykdom</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 13. desember 2007 med hjemmel i lov 28. februar 1997 nr. 19 om folketrygd (folketrygdloven) § 5-6 tredje ledd.</dd><dt class="refid">RefID</dt><dd class="refid">forskrift/2007-12-13-1412</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om stønad til dekning av utgifter til undersøkelse og behandling hos tannlege for sykdom<ul class="tocSubUl"><li>Kapittel I. Generelle bestemmelser<ul class="tocSubUl"><li>§ 1. Stønadsberettiget undersøkelse og behandling</li><li>§ 2. Særlige bestemmelser om takster, stønad og egenandel</li><li>§ 3. Tannlegens kompetanse</li><li>§ 4. Stønad ved mislykket behandling</li><li>§ 5. Stønadskravet</li></ul></li><li>Kapittel II. Tilskudd til fellesformål for tannleger<ul class="tocSubUl"><li>§ 6. Tilskudd til fellesformål for tannleger</li></ul></li><li>Kapittel III. Ikrafttredelse og overgangsbestemmelser<ul class="tocSubUl"><li>§ 7. Ikrafttredelse og overgangsbestemmelser</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2007-12-13-1412" id="dokument"><h1>Forskrift om stønad til dekning av utgifter til undersøkelse og behandling hos tannlege for sykdom</h1><section class="section" data-name="kapI" id="kapittel-1" data-lovdata-URL="LTI/forskrift/2007-12-13-1412/KAPITTEL_1"><h2>Kapittel I. Generelle bestemmelser</h2><article class="legalArticle" data-lovdata-URL="LTI/forskrift/2007-12-13-1412/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Stønadsberettiget undersøkelse og behandling</span></h3><article class="legalP" id="kapittel-1-paragraf-1-ledd-1">Etter folketrygdloven § 5-6 ytes det stønad til dekning av utgifter til undersøkelse og behandling utført av tannlege ved følgende tilstander/tilfeller:<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">Sjelden medisinsk tilstand</article></article></li><li data-li-identifier="2." data-name="2."><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">Leppe-kjeve-ganespalte</article></article></li><li data-li-identifier="3." data-name="3."><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1">Kreft i munnhulen, tilgrensende vev eller i hoderegionen forøvrig</article></article></li><li data-li-identifier="4." data-name="4."><article class="listArticle" id="kapittel-1-paragraf-1-ledd-1-punkt-4"><article class="legalP" id="kapittel-1-paragraf-1-ledd-1-punkt-4-ledd-1">Infeksjonsforebyggende behandling ved særlige medisinske tilstander</article></article></li><li data-li-identifier="5." data-name="5."><article class="listArticle" id="kapittel-1-paragraf-1-ledd-1-punkt-5"><article class="legalP" id="kapittel-1-paragraf-1-ledd-1-punkt-5-ledd-1">Sykdommer og anomalier i munn og kjeve</article></article></li><li data-li-identifier="6." data-name="6."><article class="listArticle" id="kapittel-1-paragraf-1-ledd-1-punkt-6"><article class="legalP" id="kapittel-1-paragraf-1-ledd-1-punkt-6-ledd-1">Periodontitt</article></article></li><li data-li-identifier="7." data-name="7."><article class="listArticle" id="kapittel-1-paragraf-1-ledd-1-punkt-7"><article class="legalP" id="kapittel-1-paragraf-1-ledd-1-punkt-7-ledd-1">Tannutviklingsforstyrrelser</article></article></li><li data-li-identifier="8." data-name="8."><article class="listArticle" id="kapittel-1-paragraf-1-ledd-1-punkt-8"><article class="legalP" id="kapittel-1-paragraf-1-ledd-1-punkt-8-ledd-1">Bittanomalier</article></article></li><li data-li-identifier="9." data-name="9."><article class="listArticle" id="kapittel-1-paragraf-1-ledd-1-punkt-9"><article class="legalP" id="kapittel-1-paragraf-1-ledd-1-punkt-9-ledd-1">Patologisk tap av tannsubstans ved attrisjon/erosjon</article></article></li><li data-li-identifier="10." data-name="10."><article class="listArticle" id="kapittel-1-paragraf-1-ledd-1-punkt-10"><article class="legalP" id="kapittel-1-paragraf-1-ledd-1-punkt-10-ledd-1">Hyposalivasjon</article></article></li><li data-li-identifier="11." data-name="11."><article class="listArticle" id="kapittel-1-paragraf-1-ledd-1-punkt-11"><article class="legalP" id="kapittel-1-paragraf-1-ledd-1-punkt-11-ledd-1">Allergiske reaksjoner mot tannrestaureringsmaterialer</article></article></li><li data-li-identifier="12." data-name="12."><article class="listArticle" id="kapittel-1-paragraf-1-ledd-1-punkt-12"><article class="legalP" id="kapittel-1-paragraf-1-ledd-1-punkt-12-ledd-1">Tannskade ved godkjent yrkesskade</article></article></li><li data-li-identifier="13." data-name="13."><article class="listArticle" id="kapittel-1-paragraf-1-ledd-1-punkt-13"><article class="legalP" id="kapittel-1-paragraf-1-ledd-1-punkt-13-ledd-1">Tannskade ved ulykke, som ikke er yrkesskade</article></article></li><li data-li-identifier="14." data-name="14."><article class="listArticle" id="kapittel-1-paragraf-1-ledd-1-punkt-14"><article class="legalP" id="kapittel-1-paragraf-1-ledd-1-punkt-14-ledd-1">Manglende evne til egenomsorg ved varig sykdom eller ved varig nedsatt funksjonsevne.</article></article></li></ul></article><article class="legalP" id="kapittel-1-paragraf-1-ledd-2">Den enkelte tannlege er ansvarlig for å vurdere hvorvidt en bruker har krav på stønad i medhold av folketrygdloven § 5-6. Videre er tannlegen ansvarlig for at behandlingen er innenfor rammene av nødvendig og forsvarlig tannbehandling. Tannlegen må kunne dokumentere sine vurderinger, og pasientjournalen skal inneholde alle de opplysninger som er relevante og nødvendige, jf. helsepersonellovgivningen med tilhørende forskrifter.</article><article class="legalP" id="kapittel-1-paragraf-1-ledd-3">Arbeids- og velferdsdirektoratet gir utfyllende bestemmelser og nærmere retningslinjer om hvilke behandlinger og tilstander som omfattes av ordningen under § 1.</article></article><article class="legalArticle" data-lovdata-URL="LTI/forskrift/2007-12-13-1412/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Særlige bestemmelser om takster, stønad og egenandel</span></h3><article class="legalP" id="kapittel-1-paragraf-2-ledd-1">Stønad til utgifter til undersøkelse og behandling som nevnt i § 1 dekkes etter takster fastsatt av Helse- og omsorgsdepartementet. Stønad til utgifter til behandling etter § 1 nr. 1-4, 8, 12 og deler av nr. 13 dekkes etter honorartakstene. Øvrige utgifter til behandling i henhold til § 1 dekkes etter refusjonstakstene.</article><article class="legalP" id="kapittel-1-paragraf-2-ledd-2">Godkjente egenandeler for behandling/undersøkelse under § 1 nr. 5 og 6 inngår i egenandelstak 2-ordningen, jf. folketrygdloven § 5-3. Tilsvarende gjelder for egenandeler betalt ved undersøkelse før oppstart av kjeveortopedisk behandling, jf. § 1 nr. 8.</article><article class="legalP" id="kapittel-1-paragraf-2-ledd-3">Utgifter til undersøkelse og behandling utført av tannlege i helseforetak dekkes etter forskrift 1. desember 2000 nr. 1389. Dersom behandlingen/undersøkelsen ikke dekkes etter forskrift 1. desember 2000 nr. 1389, kan det ytes stønad etter bestemmelsene i denne forskriften.</article><article class="legalP" id="kapittel-1-paragraf-2-ledd-4">Utgifter til tannbehandling ut over honorartakster fastsatt av departementet dekkes ikke.</article></article><article class="legalArticle" data-lovdata-URL="LTI/forskrift/2007-12-13-1412/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Tannlegens kompetanse</span></h3><article class="legalP" id="kapittel-1-paragraf-3-ledd-1">Det ytes bare stønad hvis undersøkelsen eller behandlingen er utført av tannlege som har rett til å utøve tannbehandling i medhold av lov 2. juli 1999 nr. 64 om helsepersonell m.v. (helsepersonelloven).</article><article class="legalP" id="kapittel-1-paragraf-3-ledd-2">Ved kjeveortopedi må det foreligge henvisning fra annen tannlege eller tannpleier før behandling hos kjeveortoped kan starte. Behandlingen må utføres av kjeveortoped eller av tannlege under spesialistutdanning i kjeveortopedi. Dersom behandlingen utføres av tannlege under spesialistutdanning i kjeveortopedi må behandlingen utføres som en del av opplæringen. Dersom oppgaver delegeres annet personell, jf. helsepersonelloven § 4 og § 5, forutsettes det at delegerte oppgaver utføres under kjeveortopedens ansvar, tilstedeværelse og fulle oppmerksomhet.</article><article class="legalP" id="kapittel-1-paragraf-3-ledd-3">Utgifter til implantatforankret tannprotetisk behandling dekkes bare hvis den kirurgiske innsettingen av odontologiske implantater er utført av spesialist i oral kirurgi og oral medisin, spesialist i kjevekirurgi og munnhulesykdommer eller spesialist i periodonti. I tillegg må den protetiske delen av behandlingen være utført av spesialist i oral protetikk og bittfysiologi eller av annen tannlege med tilsvarende kompetanse godkjent av Sosial- og helsedirektoratet. Arbeids- og velferdsdirektoratet kan i særskilte tilfeller gjøre unntak for kravet om spesialkompetanse. Behandlingsoppgaver som krever spesialist- eller tilsvarende kompetanse kan ikke delegeres til annet helsepersonell når behandlingen kreves refundert i medhold av denne bestemmelsen.</article><article class="legalP" id="kapittel-1-paragraf-3-ledd-4">Utgifter til kjeve- og ansiktsradiologiske undersøkelser ved bruk av CT/MR dekkes bare hvis undersøkelsene er utført av spesialist i kjeve- og ansiktsradiologi.</article></article><article class="legalArticle" data-lovdata-URL="LTI/forskrift/2007-12-13-1412/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Stønad ved mislykket behandling</span></h3><article class="legalP" id="kapittel-1-paragraf-4-ledd-1">Tannlegen er ansvarlig både for tannbehandlingen og for det tanntekniske arbeidet som det kreves stønad for. Dersom behandlingen mislykkes, og dette kan føres tilbake til tannlegen, er ikke ny behandling stønadsberettiget.</article></article><article class="legalArticle" data-lovdata-URL="LTI/forskrift/2007-12-13-1412/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Stønadskravet</span></h3><article class="legalP" id="kapittel-1-paragraf-5-ledd-1">Ved krav om stønad til tannbehandling må bruker dokumentere utgifter til behandling med original og kvittert regning fra tannlegen. Regningen må foruten diagnose, takstnummer og dato for de utførte behandlingene, inneholde alle opplysninger som er nødvendige for å avgjøre stønadskravet.</article><article class="legalP" id="kapittel-1-paragraf-5-ledd-2">Har tannlegen inngått avtale om direkte oppgjør, jf. folketrygdloven § 22-2, skal stønaden utbetales direkte til tannlegen. Den delen av honoraret som dekkes gjennom direkte oppgjør kan ikke belastes bruker. Rutiner og retningslinjer for fremsetting av stønadskravet fremgår av oppgjørsavtalen.</article><article class="legalP" id="kapittel-1-paragraf-5-ledd-3">Arbeids- og velferdsdirektoratet fastsetter nærmere regler og rutiner for elektronisk innsending av stønadskrav.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2007-12-13-1412/KAPITTEL_2"><h2>Kapittel II. Tilskudd til fellesformål for tannleger</h2><article class="legalArticle" data-lovdata-URL="LTI/forskrift/2007-12-13-1412/§6" data-name="§6" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Tilskudd til fellesformål for tannleger</span></h3><article class="legalP" id="kapittel-2-paragraf-1-ledd-1">Til Sykehjelpsordningen for tannleger og til Den norske tannlegeforenings fond til videre- og etterutdanning av tannleger yter folketrygden tilskudd svarende til henholdsvis 1,36 prosent og 0,14 prosent av de utgifter folketrygden har til tannbehandling etter denne forskriften.</article><article class="legalP" id="kapittel-2-paragraf-1-ledd-2">Tilskuddene innbetales av Arbeids- og velferdsdirektoratet til Den norske tannlegeforening med et passende beløp hver måned og med endelig avregning ved årets utgang.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2007-12-13-1412/KAPITTEL_3"><h2>Kapittel III. Ikrafttredelse og overgangsbestemmelser</h2><article class="legalArticle" data-lovdata-URL="LTI/forskrift/2007-12-13-1412/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse og overgangsbestemmelser</span></h3><article class="legalP" id="kapittel-3-paragraf-1-ledd-1">Forskriften trer i kraft 1. januar 2008. Samtidig oppheves forskrift 19. desember 2006 nr. 1579 om stønad til dekning av utgifter til undersøkelse og behandling hos tannlege for sykdom.</article><article class="legalP" id="kapittel-3-paragraf-1-ledd-2">Tannbehandling som er forhåndsgodkjent eller påbegynt før 1. januar 2008 utføres i henhold til regelverket på det tidspunktet behandlingen ble startet opp eller forhåndsgodkjenning gitt. Stønadskravene må likevel fremsettes i henhold til de takster og frister som gjelder på det tidspunktet behandlingen utføres.</article></article></section></main></body></html>