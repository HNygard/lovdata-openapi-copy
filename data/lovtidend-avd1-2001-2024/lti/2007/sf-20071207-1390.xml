<!DOCTYPE html><html lang="no"><head><title>Forskrift om endring i forskrift om samtrafikkevnen i det transeuropeiske jernbanesystem for høyhastighetstog (høyhastighetsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-12-07-1390</dd><dt class="dokid">DokumentID</dt><dd class="dokid">LTI/forskrift/2007-12-07-1390</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 12 s 1728</dd><dt class="dateInForce">I kraft fra</dt><dd class="dateInForce">2007-12-07</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-04-10-410</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-100/§4</li><li>lov/1993-06-11-100/§5</li><li>lov/1993-06-11-100/§6</li><li>lov/1993-06-11-100/§16</li><li>lov/1994-06-16-20/§7</li></ul></dd><dt class="dateOfPublication">Kunngjort</dt><dd class="dateOfPublication">2007-12-13 15:20</dd><dt class="journalNumber">Journalnummer</dt><dd class="journalNumber">2007-1096</dd><dt class="titleShort">Korttittel</dt><dd class="titleShort">Endr. i høyhastighetsforskriften</dd><dt class="title">Tittel</dt><dd class="title">Forskrift om endring i forskrift om samtrafikkevnen i det transeuropeiske jernbanesystem for høyhastighetstog (høyhastighetsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 7. desember 2007 med hjemmel i lov 11. juni 1993 nr. 100 om anlegg og drift av jernbane, herunder sporvei, tunnelbane og forstadsbane m.m. (jernbaneloven) § 4, § 5, § 6 og § 16 og lov 16. juni 1994 nr. 20 om tekniske kontrollorgan som har til oppgåve å gjennomføre samsvarsvurderingar § 7. <br /><strong>EØS-henvisninger:</strong> EØS-avtalen vedlegg XIII nr. 37a (direktiv 96/48/EF endret ved direktiv 2004/50/EF og direktiv 2007/32/EF).</dd><dt class="refid">RefID</dt><dd class="refid">forskrift/2007-12-07-1390</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om samtrafikkevnen i det transeuropeiske jernbanesystem for høyhastighetstog (høyhastighetsforskriften)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-12-07-1390" id="dokument"><h1>Forskrift om endring i forskrift om samtrafikkevnen i det transeuropeiske jernbanesystem for høyhastighetstog (høyhastighetsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2007-12-07-1390/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 10. april 2006 nr. 410 om samtrafikkevnen i det transeuropeiske jernbanesystem for høyhastighetstog (høyhastighetsforskriften) gjøres følgende endring:</article> <article class="defaultP" margin-top="true">Vedlegg VI skal lyde:</article><span class="futuretitle" id="kapittel-1-foreslåttittel-1">Vedlegg VI. Framgangsmåte for verifisering av delsystemer</span> <article class="defaultP" margin-top="true">1. <i>Innledning</i></article><article class="legalP" id="kapittel-1-ledd-2">EF-verifisering er den framgangsmåten der et teknisk kontrollorgan kontrollerer og attesterer at et delsystem er<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">i samsvar med bestemmelsene i direktiv 96/48/EF,</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">i samsvar med andre regler som følger av EØS-avtalen, og at det kan tas i bruk.</article></article></li></ul></article> <article class="defaultP" margin-top="true">2. <i>Stadier</i></article><article class="legalP" id="kapittel-1-ledd-3">Delsystemet kontrolleres ved følgende stadier:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">samlet utforming,</article></article></li><li data-li-identifier="-" data-name="-"><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">produksjon: oppføring av delsystemet, herunder for eksempel bygge- og anleggsarbeider, framstilling, montering av komponenter, samlet tilpasning,</article></article></li><li data-li-identifier="-" data-name="-"><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">endelig prøving av delsystemet.</article></article></li></ul></article><article class="legalP" id="kapittel-1-ledd-4">Når det gjelder prosjekteringsfasen (herunder typeprøvingene) og produksjonsfasen, kan hovedleverandøren (eller produsenten) eller dennes representant som er etablert i EØS-området, søke om innledende vurderinger.</article><article class="legalP" id="kapittel-1-ledd-5">I så fall fører disse vurderingene til attester for mellomliggende verifisering utstedt av det tekniske kontrollorgan som hovedleverandøren (eller produsenten) har valgt. Organet utarbeider så en «EF-erklæring for mellomliggende samsvar for delsystemet» for de gjeldende fasene.</article> <article class="defaultP" margin-top="true">3. <i>Sertifikat</i></article><article class="legalP" id="kapittel-1-ledd-6">Det tekniske kontrollorganet som er ansvarlig for EF-verifiseringen, utferdiger verifiseringssertifikatet beregnet på oppdragsgiveren eller dennes representant som er etablert i EØS-området, som i sin tur utferdiger EF-verifiseringserklæringen beregnet på tilsynsmyndigheten i EØS-staten der delsystemet er anlagt og/eller i drift.</article><article class="legalP" id="kapittel-1-ledd-7">Det tekniske kontrollorgan som er ansvarlig for EF-verifiseringen vurderer delsystemets utforming og produksjon.</article><article class="legalP" id="kapittel-1-ledd-8">Det tekniske kontrollorgan skal ta hensyn til eventuelle «attester for mellomliggende verifisering» og, for å utstede EF-verifiseringssertifikatet, skal det<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-8-punkt-1"><article class="legalP" id="kapittel-1-ledd-8-punkt-1-ledd-1">kontrollere at delsystemet omfattes av relevante attester for mellomliggende verifisering av utforming og produksjon, som er framlagt for hovedleverandøren (eller produsenten), dersom denne har anmodet det tekniske kontrollorgan om dette for begge fasene,</article></article></li><li data-li-identifier="-" data-name="-"><article class="listArticle" id="kapittel-1-ledd-8-punkt-2"><article class="legalP" id="kapittel-1-ledd-8-punkt-2-ledd-1">eller at det ferdige delsystemet på alle punkter er i samsvar med attesten for mellomliggende verifisering av utforming, som er framlagt for hovedleverandøren (eller produsenten), dersom denne har anmodet det tekniske kontrollorgan om bare prosjekteringsfasen,</article></article></li><li data-li-identifier="-" data-name="-"><article class="listArticle" id="kapittel-1-ledd-8-punkt-3"><article class="legalP" id="kapittel-1-ledd-8-punkt-3-ledd-1">verifisere at erklæringene omfatter TSI-kravene korrekt, og vurdere prosjekterings- og produksjonselementene som ikke omfattes av attestene for mellomliggende verifisering av prosjektering og/eller produksjon som er oversendt hovedleverandøren (eller produsenten).</article></article></li></ul></article> <article class="defaultP" margin-top="true">4. <i>Tekniske data</i></article><article class="legalP" id="kapittel-1-ledd-9">De tekniske dataene som ledsager verifikasjonserklæringen må bestå av følgende:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-9-punkt-1"><article class="legalP" id="kapittel-1-ledd-9-punkt-1-ledd-1">for infrastrukturer: plantegninger, godkjenningsrapporter for jord- og armeringsarbeider, prøvings- og kontrollrapporter for betongarbeider osv.,</article></article></li><li data-li-identifier="-" data-name="-"><article class="listArticle" id="kapittel-1-ledd-9-punkt-2"><article class="legalP" id="kapittel-1-ledd-9-punkt-2-ledd-1">for andre delsystemer: helhetlige og detaljerte tegninger som svarer til utførelsen, elektriske og hydrauliske diagrammer, styrekretsskjemaer, beskrivelser av databehandlingssystemer og automatiske systemer, drifts- og vedlikeholdshåndbøker osv.,</article></article></li><li data-li-identifier="-" data-name="-"><article class="listArticle" id="kapittel-1-ledd-9-punkt-3"><article class="legalP" id="kapittel-1-ledd-9-punkt-3-ledd-1">en liste over delsystemets samtrafikkomponenter, som omhandlet i direktiv 96/48/EF, artikkel 3,</article></article></li><li data-li-identifier="-" data-name="-"><article class="listArticle" id="kapittel-1-ledd-9-punkt-4"><article class="legalP" id="kapittel-1-ledd-9-punkt-4-ledd-1">kopier av EF-erklæringene om samsvar eller bruksegnethet som skal være utstedt for komponentene i samsvar med direktivets artikkel 13, eventuelt ledsaget av de tilhørende beregninger samt en kopi av rapportene om prøvinger og kontroller foretatt av de tekniske kontrollorganene på grunnlag av de felles tekniske spesifikasjonene,</article></article></li><li data-li-identifier="-" data-name="-"><article class="listArticle" id="kapittel-1-ledd-9-punkt-5"><article class="legalP" id="kapittel-1-ledd-9-punkt-5-ledd-1">eventuelle attester for mellomliggende verifisering, og i så fall EF-erklæringen om mellomliggende samsvar for delsystemet som ledsager EF-verifiseringssertifikatet, herunder resultatet av det tekniske kontrollorgans verifisering av deres gyldighet,</article></article></li><li data-li-identifier="-" data-name="-"><article class="listArticle" id="kapittel-1-ledd-9-punkt-6"><article class="legalP" id="kapittel-1-ledd-9-punkt-6-ledd-1">sertifikat fra det tekniske kontrollorgan som er ansvarlig for EF-verifiseringen, ledsaget av tilhørende beregninger og kontrasignert av organet selv, der det bekreftes at prosjektet er i samsvar med direktiv 96/48/EF, og der eksisterende forbehold tatt under utførelsen av arbeidet oppgis, og sertifikatet skal dessuten være ledsaget av inspeksjons- og kontrollrapportene som nevnte organ har utarbeidet som ledd i sin oppgave, som angitt i nr. 5.3 og 5.4.</article></article></li></ul></article> <article class="defaultP" margin-top="true">5. <i>Tilsyn</i></article><article class="numberedLegalP" data-numerator="5.1" id="kapittel-1-nummer-1">5.1. Formålet med EF-tilsynet er å sikre at forpliktelsene som følger av de tekniske dataene er blitt oppfylt i løpet av gjennomføringen av delsystemet.</article><article class="numberedLegalP" data-numerator="5.2" id="kapittel-1-nummer-2">5.2. Det tekniske kontrollorgan som har ansvar for å kontrollere gjennomføringen, må hele tiden ha adgang til byggeplasser, produksjonsanlegg, lagre og eventuelt prefabrikkerings- eller prøvingsanlegg og i sin alminnelighet til ethvert sted det finner nødvendig for å utføre sin oppgave. Oppdragsgiveren eller dennes representant etablert i EØS-området skal framlegge eller få framlagt alle nødvendige og relevante dokumenter for dette formål, særlig arbeidsplaner og teknisk dokumentasjon om delsystemet.</article><article class="numberedLegalP" data-numerator="5.3" id="kapittel-1-nummer-3">5.3. Det tekniske kontrollorgan som har ansvar for å kontrollere gjennomføringen, må med jevne mellomrom foreta kontroller for å sikre samsvar med direktiv 96/48/EF. Organet må ved disse anledningene utstede en kontrollrapport til de som er ansvarlige for gjennomføringen. Organet kan kreve å få være til stede under visse faser av byggearbeidet.</article><article class="numberedLegalP" data-numerator="5.4" id="kapittel-1-nummer-4">5.4. Det tekniske kontrollorgan kan dessuten foreta uanmeldte besøk på byggeplassen eller produksjonsanleggene. Under slike besøk kan det tekniske kontrollorgan foreta fullstendige eller delvise kontroller. Organet skal framlegge for de som er ansvarlige for gjennomføringen, en inspeksjonsrapport og eventuelt en kontrollrapport.</article> <article class="defaultP" margin-top="true">6. <i>Deponering</i></article><article class="legalP" id="kapittel-1-ledd-10">Alle de tekniske dataene nevnt i nr. 4 skal deponeres hos oppdragsgiveren eller dennes representant etablert i EØS-området som støtte for verifiseringssertifikatet utstedt av det tekniske kontrollorgan som er ansvarlig for verifiseringen av det driftsklare delsystemet. De tekniske dataene må vedlegges EF-verifiseringserklæringen, som oppdragsgiveren sender til tilsynsmyndigheten i vedkommende EØS-stat.</article><article class="legalP" id="kapittel-1-ledd-11">Oppdragsgiveren skal oppbevare en kopi av dataene under hele delsystemets levetid. Dataene må sendes til enhver EØS-stat som anmoder om det.</article> <article class="defaultP" margin-top="true">7. <i>Offentliggjøring</i></article><article class="legalP" id="kapittel-1-ledd-12">Hvert tekniske kontrollorgan skal jevnlig offentliggjøre relevante opplysninger om<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-12-punkt-1"><article class="legalP" id="kapittel-1-ledd-12-punkt-1-ledd-1">mottatte anmodninger om EF-verifisering,</article></article></li><li data-li-identifier="-" data-name="-"><article class="listArticle" id="kapittel-1-ledd-12-punkt-2"><article class="legalP" id="kapittel-1-ledd-12-punkt-2-ledd-1">utstedte eller avslåtte attester for mellomliggende verifisering,</article></article></li><li data-li-identifier="-" data-name="-"><article class="listArticle" id="kapittel-1-ledd-12-punkt-3"><article class="legalP" id="kapittel-1-ledd-12-punkt-3-ledd-1">utstedte eller avslåtte verifiseringssertifikater.</article></article></li></ul></article> <article class="defaultP" margin-top="true">8. <i>Språk</i></article><article class="legalP" id="kapittel-1-ledd-13">De tekniske dataene og korrespondansen i forbindelse med framgangsmåtene for EF-verifisering skal skrives på et offisielt språk i den EØS-stat der oppdragsgiveren eller dennes representant i EØS-området er etablert, eller på et språk som oppdragsgiveren har godtatt.</article></section><section class="section" data-name="kapII" id="kapittel-2" data-lovdata-URL="LTI/forskrift/2007-12-07-1390/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft straks.</article></section></main></body></html>