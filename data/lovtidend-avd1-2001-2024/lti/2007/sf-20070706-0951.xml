<!DOCTYPE html><html lang="no"><head><title>Forskrift om endring i generell forskrift for produksjon og omsetning mv. av næringsmidler, forskrift om vannforsyning og drikkevann (Drikkevannsforskriften), forskrift om planter og tiltak mot planteskadegjørere, forskrift om såvarer og forskrift om desinfeksjon av inntaksvann til og avløpsvann fra akvakulturrelatert virksomhet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-07-06-951</dd><dt class="dokid">DokumentID</dt><dd class="dokid">LTI/forskrift/2007-07-06-951</dd><dt class="ministry">Departement</dt><dd class="ministry"><ul><li>Fiskeridepartementet</li><li>Helse- og omsorgsdepartementet</li><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 8 s 1233</dd><dt class="dateInForce">I kraft fra</dt><dd class="dateInForce">2007-07-06</dd><dt class="changesToDocuments">Endrer</dt><dd class="changesToDocuments"><ul><li>forskrift/1983-07-08-1252</li><li>forskrift/2001-12-04-1372</li><li>forskrift/2000-12-01-1333</li><li>forskrift/1999-09-13-1052</li><li>forskrift/1997-02-20-192</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§5</li><li>lov/2003-12-19-124/§7</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2007-08-14</dd><dt class="journalNumber">Journalnummer</dt><dd class="journalNumber">2007-0743</dd><dt class="titleShort">Korttittel</dt><dd class="titleShort">Endr. i næringsmiddelforskrifter mv.</dd><dt class="title">Tittel</dt><dd class="title">Forskrift om endring i generell forskrift for produksjon og omsetning mv. av næringsmidler, forskrift om vannforsyning og drikkevann (Drikkevannsforskriften), forskrift om planter og tiltak mot planteskadegjørere, forskrift om såvarer og forskrift om desinfeksjon av inntaksvann til og avløpsvann fra akvakulturrelatert virksomhet</dd><dt class="miscInformation">Annet om dokumentet</dt><dd class="miscInformation">Fastsatt av Fiskeri- og kystdepartementet, Helse- og omsorgsdepartementet og Landbruks- og matdepartementet 6. juli 2007 med hjemmel i lov 19. desember 2003 nr. 124 om matproduksjon og mattrygghet mv. (matloven) § 5 første ledd og § 7 annet ledd, jf. delegeringsvedtak 19. desember 2003 nr. 1790.</dd><dt class="refid">RefID</dt><dd class="refid">forskrift/2007-07-06-951</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i generell forskrift for produksjon og omsetning mv. av næringsmidler, forskrift om vannforsyning og drikkevann (Drikkevannsforskriften), forskrift om planter og tiltak mot planteskadegjørere, forskrift om såvarer og forskrift om desinfeksjon av inntaksvann til og avløpsvann fra akvakulturrelatert virksomhet<ul class="tocSubUl"><li>I<ul class="tocSubUl"><li>§ 13. Melding om næringsmiddelvirksomhet</li></ul></li><li>II<ul class="tocSubUl"><li>§ 10a. Melding om vannforsyningssystem</li></ul></li><li>III<ul class="tocSubUl"><li>§ 7. Melding om virksomhet</li></ul></li><li>IV<ul class="tocSubUl"><li>§ 3a. Melding om virksomhet</li><li>§ 4. Såvareforretninger mv.</li><li>§ 5. Leierenserier</li></ul></li><li>V<ul class="tocSubUl"><li>§ 14. Krav til registreringer og dokumentasjon</li></ul></li><li>VI</li></ul></li></ul></dd></dl></header><main class="documentBody" data-lovdata-URL="LTI/forskrift/2007-07-06-951" id="dokument"><h1>Forskrift om endring i generell forskrift for produksjon og omsetning mv. av næringsmidler, forskrift om vannforsyning og drikkevann (Drikkevannsforskriften), forskrift om planter og tiltak mot planteskadegjørere, forskrift om såvarer og forskrift om desinfeksjon av inntaksvann til og avløpsvann fra akvakulturrelatert virksomhet</h1><section class="section" data-name="kapI" id="kapittel-1" data-lovdata-URL="LTI/forskrift/2007-07-06-951/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I generell forskrift 8. juli 1983 nr. 1252 for produksjon og omsetning mv. av næringsmidler gjøres følgende endring:</article> <article class="defaultP" margin-top="true">§ 13 skal lyde:</article><article class="futureLegalArticle" data-name="§13" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Melding om næringsmiddelvirksomhet</span></span><article class="legalP" id="kapittel-1-foreslåttparagraf-1-ledd-1">Enhver som vil etablere og drive virksomhet som omfattes av denne forskriften, skal på forhånd melde fra om dette til Mattilsynet. Meldingen skal gis på den måten Mattilsynet bestemmer og inneholde nødvendige opplysninger om virksomheten, herunder navn, adresse, foretaks- eller personnummer, driftsansvarlig, hvilke aktiviteter virksomheten skal omfatte og andre opplysninger som er nødvendige for å beskrive virksomhetens art og omfang. Endringer i disse opplysningene, herunder opphør av virksomhet, skal meldes til Mattilsynet.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2007-07-06-951/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 4. desember 2001 nr. 1372 om vannforsyning og drikkevann (Drikkevannsforskriften) gjøres følgende endringer:</article> <article class="defaultP" margin-top="true">Kapittel 3 overskriften skal lyde:</article><span class="futuretitle" id="kapittel-2-foreslåttittel-1">Kapittel 3. Godkjennings- og meldingsbestemmelser</span> <article class="defaultP" margin-top="true">§ 8 første ledd nr. 2 oppheves.</article> <article class="defaultP" margin-top="true">§ 8 første ledd nåværende nr. 3 blir nr. 2.</article> <article class="defaultP" margin-top="true">Ny § 10a skal lyde:</article><article class="futureLegalArticle" data-name="§10a" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 10a</span>. <span class="legalArticleTitle">Melding om vannforsyningssystem</span></span><article class="legalP" id="kapittel-2-foreslåttparagraf-1-ledd-1">Enhver som vil etablere og drive vannforsyningssystem som ikke er godkjenningspliktig etter denne forskriften § 8 og som forsyner næringsmiddelvirksomhet, skal på forhånd melde fra om dette til Mattilsynet. Meldingen skal gis på den måten Mattilsynet bestemmer og inneholde nødvendige opplysninger om vannforsyningssystemet, herunder navn, adresse, foretaks- eller personnummer, vannverkseier, driftsansvarlig og andre opplysninger som er nødvendige for å beskrive vannforsyningssystemets art og omfang. Endringer i disse opplysningene, herunder opphør av virksomhet, skal meldes til Mattilsynet.</article></article> <article class="defaultP" margin-top="true">§ 14 tredje ledd skal lyde:</article><article class="legalP" id="kapittel-2-ledd-2">For å sikre hygienisk betryggende drikkevann, skal eier av godkjenningspliktig vannforsyningssystem og meldepliktig vannforsyningssystem gjennom valg av vannkilde(r), beskyttelse av denne (disse) og etablering av vannbehandling sørge for at det til sammen finnes minimum 2 hygieniske barrierer i vannforsyningssystemet. En av disse skal sørge for at drikkevann blir desinfisert eller behandlet på annen måte for å fjerne, uskadeliggjøre eller drepe smittestoffer. Mattilsynet kan, så fremt det kan vises at summen av virkningen av beskyttelse av vannkilden og forholdene i grunnen til sammen er hygienisk betryggende, i den enkelte sak bestemme at vann fra grunnvannskilde ikke behøver desinfiseres eller behandles som nevnt.</article> <article class="defaultP" margin-top="true">§ 17 tredje ledd første punktum skal lyde:</article><article class="legalP" id="kapittel-2-ledd-3">Vannforsyningssystem som nevnt i § 8 første ledd nr. 2 og vannforsyningssystem som nevnt i § 10a er unntatt fra plikt til å betale avgift eller gebyr for tilsyn og kontroll, med mindre vannforsyningssystemet i tillegg leverer vann til andre virksomheter og personer.</article> <article class="defaultP" margin-top="true">Vedlegget avsnitt «Beskrivelse av tiltakstyper, tiltakstype B» skal lyde:</article><article class="legalP" id="kapittel-2-ledd-4">Nødvendige tiltak skal gjennomføres så snart som mulig for å bringe parameterverdien under grenseverdien, og tilsynsmyndigheten skal varsles. Det lokale Mattilsynet kan gi dispensasjon fra grenseverdien for vedkommende parameter forutsatt at slik dispensasjon ikke representerer helserisiko og forutsatt at tilfredsstillende vannforsyning fra alternative kilder ikke er mulig. Dispensasjonen skal gis for kortest mulig periode, og skal ikke overskride 3 år. Melding om slik dispensasjon med begrunnelse for vedtaket skal sendes til det sentrale Mattilsynet. Eventuell forlengelse av dispensasjonen utover 3 år kan bare gis av det sentrale Mattilsynet.</article> <article class="defaultP" margin-top="true">Vedlegget avsnitt «Beskrivelse av tiltakstyper, tiltakstype C» skal lyde:</article><article class="legalP" id="kapittel-2-ledd-5">Nødvendige tiltak skal gjennomføres så snart som mulig for å bringe parameterverdien under grenseverdien. Tilsynsmyndigheten skal varsles, og kan gi dispensasjon fra grenseverdien for en periode slik at nødvendige tiltak kan gjennomføres forutsatt at overskridelser av grenseverdien ikke representerer noen helserisiko. For vannforsyningssystem som ikke er godkjenningspliktige eller meldepliktige, vil slik dispensasjon i det enkelte tilfelle kunne gjøres varig.</article> <article class="defaultP" margin-top="true">Vedlegget tabell 8 bokstav A første punktum skal lyde:</article><article class="legalP" id="kapittel-2-ledd-6">Godkjennings- og meldepliktige vannforsyningssystem skal for enkel og utvidet rutinekontroll benytte analyselaboratorium som blir kontrollert av et akkrediteringsorgan eller av en person som er godkjent av Mattilsynet for formålet.</article></section><section class="section" data-name="kapIII" id="kapittel-3" data-lovdata-URL="LTI/forskrift/2007-07-06-951/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I forskrift 1. desember 2000 nr. 1333 om planter og tiltak mot planteskadegjørere gjøres følgende endringer:</article> <article class="defaultP" margin-top="true">Kapittel III overskriften skal lyde:</article><span class="futuretitle" id="kapittel-3-foreslåttittel-1">III. Meldeplikt</span> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-3-foreslåttparagraf-1"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Melding om virksomhet</span></span><article class="legalP" id="kapittel-3-foreslåttparagraf-1-ledd-1">Enhver som vil etablere og drive virksomhet som nevnt i annet ledd, skal på forhånd melde fra om dette til Mattilsynet. Dersom en virksomhet består av flere økonomiske enheter, skal hver enkelt enhet meldes. Driftsmessig atskilte enheter i samme virksomhet skal meldes hver for seg. Meldingen skal gis på den måten Mattilsynet bestemmer og inneholde nødvendige opplysninger om virksomheten, herunder navn, adresse, foretaks- eller personnummer, driftsansvarlig, hvilke aktiviteter virksomheten skal omfatte og andre opplysninger som er nødvendige for å beskrive virksomhetens art og omfang. Endringer i disse opplysningene, herunder opphør av virksomhet, skal meldes til Mattilsynet.</article><article class="legalP" id="kapittel-3-foreslåttparagraf-1-ledd-2">Følgende virksomheter skal meldes til Mattilsynet:<ul class="defaultList"><li data-li-identifier="a)" data-name="a)"><article class="listArticle" id="kapittel-3-foreslåttparagraf-1-ledd-2-punkt-1"><article class="legalP" id="kapittel-3-foreslåttparagraf-1-ledd-2-punkt-1-ledd-1">virksomheter som produserer planteskoleplanter for salg og virksomheter som oppbevarer, omsetter planteskoleplanter og har slik aktivitet i mer enn 5 måneder i året,</article></article></li><li data-li-identifier="b)" data-name="b)"><article class="listArticle" id="kapittel-3-foreslåttparagraf-1-ledd-2-punkt-2"><article class="legalP" id="kapittel-3-foreslåttparagraf-1-ledd-2-punkt-2-ledd-1">virksomheter som driver produksjon av andre planter og formeringsmateriale for salg til omsetningsledd eller til annen ervervsmessig dyrking,</article></article></li><li data-li-identifier="c)" data-name="c)"><article class="listArticle" id="kapittel-3-foreslåttparagraf-1-ledd-2-punkt-3"><article class="legalP" id="kapittel-3-foreslåttparagraf-1-ledd-2-punkt-3-ledd-1">virksomheter som driver omsetning av planter og formeringsmateriale for salg til annet omsetningsledd eller til ervervsmessig dyrking,</article></article></li><li data-li-identifier="d)" data-name="d)"><article class="listArticle" id="kapittel-3-foreslåttparagraf-1-ledd-2-punkt-4"><article class="legalP" id="kapittel-3-foreslåttparagraf-1-ledd-2-punkt-4-ledd-1">virksomheter som importerer planter og andre smittebærende emner nevnt i vedlegg 5, punktene 1, 2, 4.2, 4.3 og 8,</article></article></li><li data-li-identifier="e)" data-name="e)"><article class="listArticle" id="kapittel-3-foreslåttparagraf-1-ledd-2-punkt-5"><article class="legalP" id="kapittel-3-foreslåttparagraf-1-ledd-2-punkt-5-ledd-1">virksomheter som eksporterer varer som krever sunnhetssertifikat,</article></article></li><li data-li-identifier="f)" data-name="f)"><article class="listArticle" id="kapittel-3-foreslåttparagraf-1-ledd-2-punkt-6"><article class="legalP" id="kapittel-3-foreslåttparagraf-1-ledd-2-punkt-6-ledd-1">virksomheter som mottar poteter eller uvaskede grønnsaker med rot, for sortering, pakking eller industriell bearbeiding.</article></article></li></ul></article><article class="legalP" id="kapittel-3-foreslåttparagraf-1-ledd-3">Mattilsynet kan, under annet ledd bokstav a, pålegge andre virksomheter som driver omsetning av planteskolevarer meldeplikt, dersom virksomhetenes driftsmåte antas å representere en særlig plantehelsemessig risiko.</article><article class="legalP" id="kapittel-3-foreslåttparagraf-1-ledd-4">Virksomheter som ikke er registreringspliktige etter lov om merverdiavgift, er heller ikke meldepliktige etter forskrift om planter og tiltak mot planteskadegjørere.</article></article> <article class="defaultP" margin-top="true">§ 8 oppheves.</article> <article class="defaultP" margin-top="true">§ 12 første og annet ledd skal lyde:</article><article class="legalP" id="kapittel-3-ledd-2">Virksomheter som er meldt til Mattilsynet, kan produsere eller omsette sertifisert plantemateriale. Mattilsynet kan gi nærmere bestemmelser for de ulike produksjonene.</article><article class="legalP" id="kapittel-3-ledd-3">Plantene og formeringsmaterialet må være produsert i henhold til disse bestemmelsene. Planter og formeringsmateriale produsert i Norge sertifiseres i følgende klasser:<ul class="defaultList"><li data-li-identifier="a)" data-name="a)"><article class="listArticle" id="kapittel-3-ledd-3-punkt-1"><article class="legalP" id="kapittel-3-ledd-3-punkt-1-ledd-1">Kjerneplanter – dersom de stammer direkte fra planter som er testet etter retningslinjer fastsatt av Mattilsynet ved godkjent laboratorium, er funnet fri for bestemte skadegjørere og er vedlikeholdt og produsert i henhold til gjeldende regler. Plantemateriale som stammer direkte fra kjerneplanter, kan sertifiseres som kjerneplanter dersom bestemmelsene er oppfylt.</article></article></li><li data-li-identifier="b)" data-name="b)"><article class="listArticle" id="kapittel-3-ledd-3-punkt-2"><article class="legalP" id="kapittel-3-ledd-3-punkt-2-ledd-1">Eliteplanter – dersom de er produsert, enten direkte fra kjerneplanter eller fra planter som er vegetativt formert fra kjerneplanter i et bestemt antall generasjoner, og er vedlikeholdt og produsert i henhold til gjeldende regler.</article></article></li><li data-li-identifier="c)" data-name="c)"><article class="listArticle" id="kapittel-3-ledd-3-punkt-3"><article class="legalP" id="kapittel-3-ledd-3-punkt-3-ledd-1">Sertifiserte planter – dersom de er produsert fra kjerneplanter eller eliteplanter.</article></article></li></ul></article><article class="legalP" id="kapittel-3-ledd-4">Planter og formeringsmateriale som er produsert i en virksomhet som driver produksjon av flere klasser, skal normalt kun sertifiseres i den laveste klassen. Planter og formeringsmateriale produsert i andre land, kan sertifiseres i ovennevnte klasser dersom produksjonsopplegget i det aktuelle land kan likestilles med produksjonsopplegget i Norge.</article><article class="legalP" id="kapittel-3-ledd-5">Eliteplanter skal leveres i ny emballasje. Under distribusjon og transport skal materiale av kjerneplanter, eliteplanter og sertifiserte planter holdes atskilt fra annet plantemateriale.</article></section><section class="section" data-name="kapIV" id="kapittel-4" data-lovdata-URL="LTI/forskrift/2007-07-06-951/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I forskrift 13. september 1999 nr. 1052 om såvarer gjøres følgende endringer:</article> <article class="defaultP" margin-top="true">§ 3 bokstav e og f skal lyde:<ul class="defaultList"><li data-li-identifier="e)" data-name="e)"><article class="listArticle" id="kapittel-4-ledd-1-punkt-1"><span class="miscHeadline"><i>Kontraktavler:</i></span><article class="legalP" id="kapittel-4-ledd-1-punkt-1-ledd-1">En person/institusjon som avler såvare beregnet på sertifisering på kontrakt med en såvareforretning.</article></article></li><li data-li-identifier="f)" data-name="f)"><article class="listArticle" id="kapittel-4-ledd-1-punkt-2"><span class="miscHeadline"><i>Avlsgårder for prebasis:</i></span><article class="legalP" id="kapittel-4-ledd-1-punkt-2-ledd-1">Gårder for avl av klasse prebasis.</article></article></li></ul></article> <article class="defaultP" margin-top="true">Ny § 3a, § 4 og § 5 skal lyde:</article><article class="futureLegalArticle" data-name="§3a" id="kapittel-4-foreslåttparagraf-1"><span class="futureLegalArticleHeader"><span class="legalArticleValue">§ 3a</span>. <span class="legalArticleTitle">Melding om virksomhet</span></span><article class="legalP" id="kapittel-4-foreslåttparagraf-1-ledd-1">Enhver som vil etablere og drive virksomhet som såvareforretning, leierenseri eller gård for avl av klasse prebasis, skal på forhånd melde fra om dette til Mattilsynet. Meldingen skal gis på den måten Mattilsynet bestemmer og inneholde nødvendige opplysninger om virksomheten, herunder navn, adresse, foretaks- eller personnummer, driftsansvarlig, hvilke aktiviteter virksomheten skal omfatte og andre opplysninger som er nødvendige for å beskrive virksomhetens art og omfang. Endringer i disse opplysningene, herunder opphør av virksomhet, skal meldes til Mattilsynet.</article></article><article class="futureLegalArticle" data-name="§4" id="kapittel-4-foreslåttparagraf-2"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Såvareforretninger mv.</span></span><article class="legalP" id="kapittel-4-foreslåttparagraf-2-ledd-1">Bare såvareforretninger kan innføre, eksportere, omsette og produsere såvare. Krav til såvareforretninger fremgår av vedlegg A3.</article><article class="legalP" id="kapittel-4-foreslåttparagraf-2-ledd-2">Uten hensyn til bestemmelsene i første ledd kan en person eller virksomhet som er gitt tillatelse etter § 21a og vedlegg A13, innføre, eksportere, omsette og produsere såvare av den respektive, ikke endelig godkjente sorten.</article><article class="legalP" id="kapittel-4-foreslåttparagraf-2-ledd-3">Bestemmelsene i første ledd gjelder ikke for forretninger (detaljister) som utelukkende kjøper og omsetter videre såvare som er ferdigpakket her i landet eller som er innført ferdig pakket av en såvareforretning.</article><article class="legalP" id="kapittel-4-foreslåttparagraf-2-ledd-4">Såvareforretninger og andre personer eller virksomheter som er gitt tillatelse til omsetning mv. jf. annet ledd, skal føre statistikk, sammenstille oversikter, gjøre prøveuttak og avgi de rapporter som Mattilsynet krever.</article></article><article class="futureLegalArticle" data-name="§5" id="kapittel-4-foreslåttparagraf-3"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Leierenserier</span></span><article class="legalP" id="kapittel-4-foreslåttparagraf-3-ledd-1">Krav til leierenserier fremgår av vedlegg B3.</article></article> <article class="defaultP" margin-top="true">§ 8 første og annet ledd skal lyde:</article><article class="legalP" id="kapittel-4-ledd-2">Avl av såvare kan bare foregå på grunnlag av en skriftlig kontrakt mellom en såvareforretning og den enkelte kontraktavler og i henhold til dyrkingsreglene i vedlegg A5.</article><article class="legalP" id="kapittel-4-ledd-3">Krav til gårder som skal drive avl av klasse prebasis fremgår av vedlegg A11.</article> <article class="defaultP" margin-top="true">§ 9 første ledd skal lyde:</article><article class="legalP" id="kapittel-4-ledd-4">Såvareforretninger og andre personer eller virksomheter med tillatelse til omsetning etter § 4 annet ledd, skal gi skriftlig melding til Mattilsynet om utsædspartier til kontrolldyrking og arealer til vekstkontroll etter reglene i vedlegg A6.</article> <article class="defaultP" margin-top="true">§ 21 fjerde ledd bokstav d skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-4-ledd-4-punkt-1"><article class="legalP" id="kapittel-4-ledd-4-punkt-1-ledd-1">hagebruksfrø som er avlet i Norge, og som omsettes som såvare til en såvareforretning for rensing.</article></article></li></ul></article> <article class="defaultP" margin-top="true">Vedlegg A3 skal lyde:</article><span class="futuretitle" id="kapittel-4-foreslåttittel-1">A3 – Krav til såvareforretninger (§ 4)</span><article class="legalP" id="kapittel-4-ledd-5">Såvareforretninger kan inndeles i kategoriene A, 1-4 og B, 1-4.</article><article class="legalP" id="kapittel-4-ledd-6">Kategori A: Import og omsetning av ferdig renset såvare.</article><article class="legalP" id="kapittel-4-ledd-7">Kategori B: I tillegg til kategori A, også produksjon og omsetning av sertifisert såvare.</article><article class="legalP" id="kapittel-4-ledd-8">Både kategori A og B deles ytterligere i:<ul class="defaultList"><li><article class="listArticle" id="kapittel-4-ledd-8-punkt-1"><article class="legalP" id="kapittel-4-ledd-8-punkt-1-ledd-1">1. Korn og oljevekster</article></article></li><li><article class="listArticle" id="kapittel-4-ledd-8-punkt-2"><article class="legalP" id="kapittel-4-ledd-8-punkt-2-ledd-1">2. Fôrvekster</article></article></li><li><article class="listArticle" id="kapittel-4-ledd-8-punkt-3"><article class="legalP" id="kapittel-4-ledd-8-punkt-3-ledd-1">3. Gras til grøntanlegg</article></article></li><li><article class="listArticle" id="kapittel-4-ledd-8-punkt-4"><article class="legalP" id="kapittel-4-ledd-8-punkt-4-ledd-1">4. Grønnsaker, krydder, prydplanter og grøntanleggsplanter.</article></article></li></ul></article> <article class="defaultP" margin-top="true"><i>1. Krav til fagkunnskap</i><p class="leddfortsettelse"><i>Kategori A:</i></p></article><article class="legalP" id="kapittel-4-ledd-9">Driftsansvarlig for såvareforretning som skal importere og omsette såvare må dokumentere at forretningen er registrert i Norge og har faglig leder ansatt på heltid.</article><article class="legalP" id="kapittel-4-ledd-10">Den faglige lederen må ha eksamen fra videregående skole, studieretning naturbruk (VK II), eller tilsvarende faglig utdannelse. Lederen må videre ha noe praksis fra såvarebransjen eller fra lignende virksomhet.</article> <article class="defaultP" margin-top="true"><i>Kategori B:</i></article><article class="legalP" id="kapittel-4-ledd-11">Driftsansvarlig for såvareforretning som i tillegg til import og omsetning også skal drive avl av sertifisert såvare, må dokumentere at forretningen er registrert i Norge og har faglig leder ansatt på heltid.</article><article class="legalP" id="kapittel-4-ledd-12">Den faglige lederen må ha høyere landbruksutdannelse og minst 3 års praksis fra såvarebransjen eller fra lignende virksomhet.</article> <article class="defaultP" margin-top="true"><i>2. Teknisk utstyr</i></article><article class="legalP" id="kapittel-4-ledd-13">Kapasiteten på det tekniske utstyret skal stå i forhold til den enkelte forretnings behandling av såvarene.</article><article class="legalP" id="kapittel-4-ledd-14">Forretningens utstyr for tørking, rensing, blanding, beising, pakking, prøvetaking, etc. skal være av tilstrekkelig standard for produksjon av såvare.</article> <article class="defaultP" margin-top="true"><i>3. Lager</i></article><article class="legalP" id="kapittel-4-ledd-15">Forretningen skal ha lagerplass som er skikket til og er av tilstrekkelig omfang for det kvantum såvare forretningen produserer og/eller omsetter. Forretningen skal ha oversikt over alle partier og kunne dokumentere dette overfor Mattilsynet.</article> <article class="defaultP" margin-top="true">Vedlegg A5 punkt 6 annet ledd skal lyde:</article><article class="legalP" id="kapittel-4-ledd-16">På avlsgårder der det drives foredling og produksjon av prebasis såvare, kan det avles flere sorter av samme art.</article> <article class="defaultP" margin-top="true">Vedlegg A11 skal lyde:</article><span class="futuretitle" id="kapittel-4-foreslåttittel-2">A11 – Krav til avlsgårder (§ 8)</span> <article class="defaultP" margin-top="true"><i>1. Krav til faglig leder</i></article><article class="legalP" id="kapittel-4-ledd-17">Den faglige lederen skal ha god kjennskap til og relevant praksis i produksjon av prebasisvare.</article> <article class="defaultP" margin-top="true"><i>2. Krav til oversikt over partier og generasjoner</i></article><article class="legalP" id="kapittel-4-ledd-18">Gården skal til en hver tid ha oppdaterte oversikter over såvarepartienes opprinnelse (utsædsparti), dyrkingssted og dyrkingsår, slik at historien til de enkelte partiene kan etterspores.</article> <article class="defaultP" margin-top="true"><i>3. Krav til høstemaskiner som kan rengjøres fullstendig mellom hver sort</i></article><article class="legalP" id="kapittel-4-ledd-19">Høstemaskiner (skurtreskere og annet utstyr) som brukes på flere sorter av samme art, skal være konstruert slik at de kan rengjøres fullstendig med trykkluft eller lignende for å sikre at det ikke forekommer innblandinger. De samme kravene gjelder for renseutstyr.</article> <article class="defaultP" margin-top="true"><i>4. Krav til separate tørke- og lagringsenheter</i></article><article class="legalP" id="kapittel-4-ledd-20">Tørke- og lageranlegget skal være utformet slik at hvert enkelt parti kan holdes atskilt fra de andre.</article> <article class="defaultP" margin-top="true">Vedlegg B3 skal lyde:</article><span class="futuretitle" id="kapittel-4-foreslåttittel-3">B3 – Krav til leierenserier for såkorn (§ 5)</span> <article class="defaultP" margin-top="true"><i>1. Krav til fagkunnskap</i></article><article class="legalP" id="kapittel-4-ledd-21">Det kreves at faglig leder av bedriften eller minst én ved bedriften, som arbeider med rensing av såkorn, skal ha eksamen fra videregående skole, studieretning naturbruk (VK II), eller tilsvarende faglig utdannelse, eller ha nødvendig praksis i behandling av såvarer. Vedkommende må ved eventuell prøve vise at han/hun kan rense såvarer.</article> <article class="defaultP" margin-top="true"><i>2. Teknisk utstyr</i></article><article class="legalP" id="kapittel-4-ledd-22">Følgende teknisk utstyr kreves:<ul class="defaultList"><li data-li-identifier="-" data-name="-"><article class="listArticle" id="kapittel-4-ledd-22-punkt-1"><article class="legalP" id="kapittel-4-ledd-22-punkt-1-ledd-1">Eget internt transportsystem for såvarebehandling atskilt fra møllevaren</article></article></li><li data-li-identifier="-" data-name="-"><article class="listArticle" id="kapittel-4-ledd-22-punkt-2"><article class="legalP" id="kapittel-4-ledd-22-punkt-2-ledd-1">Rensemaskin med tiner, stigeluft (tyngdesortering), sold og triører</article></article></li><li data-li-identifier="-" data-name="-"><article class="listArticle" id="kapittel-4-ledd-22-punkt-3"><article class="legalP" id="kapittel-4-ledd-22-punkt-3-ledd-1">Beisemaskin</article></article></li><li data-li-identifier="-" data-name="-"><article class="listArticle" id="kapittel-4-ledd-22-punkt-4"><article class="legalP" id="kapittel-4-ledd-22-punkt-4-ledd-1">Justert vekt</article></article></li><li data-li-identifier="-" data-name="-"><article class="listArticle" id="kapittel-4-ledd-22-punkt-5"><article class="legalP" id="kapittel-4-ledd-22-punkt-5-ledd-1">Godt arbeidslys.</article></article></li></ul></article><article class="legalP" id="kapittel-4-ledd-23">Kapasiteten på det tekniske utstyret skal stå i forhold til den enkelte bedrifts behov. Det tekniske utstyret skal være i arbeidsmessig god stand.</article><article class="legalP" id="kapittel-4-ledd-24">Det tekniske utstyret (bl.a. elevatorer og transportører) skal være slik at det går rent av seg selv eller at det på en enkel måte kan rengjøres.</article><article class="legalP" id="kapittel-4-ledd-25">Mindre bedrifter, der eget internt transportsystem for såkorn vil bli urimelig kostbart, kan ha felles internt transportsystem for såkorn og møllevare. Bedriften skal ha utarbeidet instruks for bruk av anlegget, slik at såvaren ikke forurenses.</article><article class="legalP" id="kapittel-4-ledd-26">I henhold til forskrift 25. mars 1988 nr. 251 om floghavre § 13 skal maskiner og utstyr rengjøres ved rensing av såvare, slik at eventuelle floghavrefrø er fjernet før rensing av såvare fra en annen produsent påbegynnes.</article> <article class="defaultP" margin-top="true"><i>3. Føring av journal og oppgaveplikt</i></article><article class="legalP" id="kapittel-4-ledd-27">Bedriften skal føre en journal over de partiene som renses med oppgave over eier, art, sort, kvantum råvare og kvantum ferdig renset vare. Denne journalen kan være manuell eller elektronisk.</article><article class="legalP" id="kapittel-4-ledd-28">Ved sesongens slutt skal det hvert år innen 1. juli sendes en oppgave til Statens Landbruksforvaltning over antall tonn såvarer fordelt på de enkelte artene som er renset i sesongen.</article> <article class="defaultP" margin-top="true"><i>4. Innsending av prøver til spirings- og sykdomsanalyser</i></article><article class="legalP" id="kapittel-4-ledd-29">Bedriften skal på anmodning fra gårdbrukeren være behjelpelig med innsending av prøver av såvare som skal renses ved bedriften.</article><article class="legalP" id="kapittel-4-ledd-30">Prøven skal tas ut som en gjennomsnittsprøve av det partiet som skal brukes til såkorn.</article> <article class="defaultP" margin-top="true"><i>5. Rapportering</i></article><article class="legalP" id="kapittel-4-ledd-31">Leierenserier skal rapportere til Mattilsynet i henhold til det Mattilsynet bestemmer.</article></section><section class="section" data-name="kapV" id="kapittel-5" data-lovdata-URL="LTI/forskrift/2007-07-06-951/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I forskrift 20. februar 1997 nr. 192 om desinfeksjon av inntaksvann til og avløpsvann fra akvakulturrelatert virksomhet gjøres følgende endringer:</article> <article class="defaultP" margin-top="true">§ 12 nr. 4 skal lyde:</article><article class="numberedLegalP" data-numerator="4" id="kapittel-5-nummer-1">4. Etter at desinfeksjonsutstyret er installert på den enkelte virksomhet, skal det gis melding om dette til Mattilsynet. Meldingen skal gis på den måten Mattilsynet bestemmer.</article> <article class="defaultP" margin-top="true">§ 12 nr. 5 oppheves.</article> <article class="defaultP" margin-top="true">§ 12 nåværende nr. 6 blir nr. 5.</article> <article class="defaultP" margin-top="true">§ 14 overskriften skal lyde:</article><article class="futureLegalArticle" data-name="§14" id="kapittel-5-foreslåttparagraf-1"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Krav til registreringer og dokumentasjon</span></span></article></section><section class="section" data-name="kapVI" id="kapittel-6" data-lovdata-URL="LTI/forskrift/2007-07-06-951/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">Endringene trer i kraft straks.</article></section></main></body></html>