<!DOCTYPE html><html lang="no"><head><title>Forskrift om sone for å hindre smitte og bekjempe pankreassjukdom hos akvakulturdyr</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-11-20-1315</dd><dt class="dokid">DokumentID</dt><dd class="dokid">LTI/forskrift/2007-11-20-1315</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 11 s 1580</dd><dt class="dateInForce">I kraft fra</dt><dd class="dateInForce">2007-12-01, dep. bestemmer</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§6</li><li>lov/2003-12-19-124/§7</li><li>lov/2003-12-19-124/§13</li><li>lov/2003-12-19-124/§14</li><li>lov/2003-12-19-124/§15</li><li>lov/2003-12-19-124/§19</li><li>lov/2003-12-19-124/§28</li><li>lov/2003-12-19-124/§33</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2007-11-30 15:45</dd><dt class="journalNumber">Journalnummer</dt><dd class="journalNumber">2007-1029</dd><dt class="titleShort">Korttittel</dt><dd class="titleShort">Forskrift om bekjempelse av pankreassjukdom mv</dd><dt class="title">Tittel</dt><dd class="title">Forskrift om sone for å hindre smitte og bekjempe pankreassjukdom hos akvakulturdyr</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 20. november 2007 med hjemmel i lov 19. desember 2003 nr. 124 om matproduksjon og mattrygghet mv. (matloven) § 6, § 7, § 13, § 14, § 15, § 19, § 28 og § 33, jf. delegeringsvedtak 19. desember 2003 nr. 1790.</dd><dt class="refid">RefID</dt><dd class="refid">forskrift/2007-11-20-1315</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om sone for å hindre smitte og bekjempe pankreassjukdom hos akvakulturdyr<ul class="tocSubUl"><li>Kapittel I. Formål, virkeområde og definisjoner<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li></ul></li><li>Kapittel II. Forebyggende tiltak<ul class="tocSubUl"><li>§ 4. Helsekontroll og varsling</li><li>§ 5. Krav til testing og diagnostikk</li><li>§ 6. Forbud</li><li>§ 7. Varsling ved transport av fisk</li><li>§ 8. Vilkår overfor transportører</li><li>§ 9. Krav til transportmiddel ved overføring av fisk til sonen</li><li>§ 10. Fastsettelse av og drift i smittehygieniske fellesområder</li><li>§ 11. Drift utenfor smittehygieniske soner</li><li>§ 12. Krav til notvask</li></ul></li><li>Kapittel III. Bekjempende tiltak ved forekomst av klinisk PD i akvakulturanlegg<ul class="tocSubUl"><li>§ 13. Tiltak overfor akvakulturanlegg med klinisk utbrudd av PD</li><li>§ 14. Krav til slakting av fisk fra akvakulturanlegg med klinisk utbrudd av PD</li></ul></li><li>Kapittel IV. Andre bestemmelser<ul class="tocSubUl"><li>§ 15. Tilsyn og vedtak</li><li>§ 16. Dispensasjon</li><li>§ 17. Straffebestemmelser</li><li>§ 18. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2007-11-20-1315" id="dokument"><h1>Forskrift om sone for å hindre smitte og bekjempe pankreassjukdom hos akvakulturdyr</h1><section class="section" data-name="kapI" id="kapittel-1" data-lovdata-URL="LTI/forskrift/2007-11-20-1315/KAPITTEL_1"><h2>Kapittel I. Formål, virkeområde og definisjoner</h2><article class="legalArticle" data-lovdata-URL="LTI/forskrift/2007-11-20-1315/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med denne forskrift er å forebygge og begrense spredning av Pankreassjukdom-virus (PDV) og forebygge, kontrollere og begrense konsekvensene av Pankreassjukdom (PD) hos laksefisk innenfor forskriftens virkeområde.</article></article><article class="legalArticle" data-lovdata-URL="LTI/forskrift/2007-11-20-1315/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften gjelder for en sone som omfatter fylkene Rogaland, Hordaland, Sogn og Fjordane og Møre og Romsdal nord til Hustadvika (området mellom Bud i Fræna kommune og Vevang i Eide kommune).</article><article class="legalP" id="kapittel-1-paragraf-2-ledd-2">Forskriften begrenser ikke Mattilsynets kompetanse etter forskrift 4. juli 1991 nr. 509 om forebygging, begrensning og utrydding av sykdommer hos akvatiske organismer.</article></article><article class="legalArticle" data-lovdata-URL="LTI/forskrift/2007-11-20-1315/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">I denne forskrift forståes med:<p class="leddfortsettelse"><i>Akvakulturanlegg:</i> en eller flere installasjoner på en lokalitet med akvakultur med fisk.</p><p class="leddfortsettelse"><i>Fisk:</i> fisk tilhørende slektene <i>Salmo</i> (atlantisk laks og ørret), <i>Salvelinus</i> (røye) og <i>Oncorhynchus</i> (stillehavslaks og regnbueørret).</p><p class="leddfortsettelse"><i>Fiskegruppe:</i> en gruppe fisk som antas å ha samme smittestatus, ved at den har samme settefiskleverandør og er satt ut på samme lokalitet.</p><p class="leddfortsettelse"><i>Klinisk PD:</i> kliniske symptomer og patologiske forandringer forenlig med PD.</p><p class="leddfortsettelse"><i>Lukket brønn:</i> transport av fisk uten vannutskifting eller hvor sirkulert-/inntaksvann er gjenstand for godkjent desinfeksjon.</p><p class="leddfortsettelse"><i>Offentlig godkjent laboratorium:</i> et laboratorium som er godkjent av Mattilsynet til å utføre de diagnostiske tester som er angitt i denne forskriften.</p><p class="leddfortsettelse"><i>Smittehygienisk fellesområde:</i> Geografisk avgrenset område med én eller flere lokaliteter der det ut fra en risikovurdering er sannsynlig at smittestatus er lik for alle lokaliteter og der det foregår koordinert drift.</p><p class="leddfortsettelse"><i>Stamfisk:</i> fisk som skal strykes eller reproduseres på annen måte.</p></article></article></section><section class="section" data-name="kapII" id="kapittel-2" data-lovdata-URL="LTI/forskrift/2007-11-20-1315/KAPITTEL_2"><h2>Kapittel II. Forebyggende tiltak</h2><article class="legalArticle" data-lovdata-URL="LTI/forskrift/2007-11-20-1315/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Helsekontroll og varsling</span></h3><article class="legalP" id="kapittel-2-paragraf-1-ledd-1">Ved forøket dødelighet og andre, kliniske tegn til sykdom, skal helsekontroll gjennomføres uten unødig opphold for å avklare årsaksforhold. Helsekontrollen skal inkludere undersøkelser for PD.</article><article class="legalP" id="kapittel-2-paragraf-1-ledd-2">Virksomheten og enhver annen skal, i samsvar med matlovens § 6, varsle Mattilsynet ved grunn til mistanke om PD, samt ved funn av PDV etter testing i henhold til § 5.</article></article><article class="legalArticle" data-lovdata-URL="LTI/forskrift/2007-11-20-1315/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Krav til testing og diagnostikk</span></h3><article class="legalP" id="kapittel-2-paragraf-2-ledd-1">Fiskegrupper skal testes med henblikk på forekomst av PDV før flytting:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">ut av sonen,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">ut av et smittehygienisk fellesområde, eller fra lokalitet som ikke er del av et definert smittehygienisk fellesområde.</article></article></li></ul></article><article class="legalP" id="kapittel-2-paragraf-2-ledd-2">Fiskegrupper skal testes med henblikk på forekomst av PDV før den sorteres ved pumping.</article><article class="legalP" id="kapittel-2-paragraf-2-ledd-3">All laboratoriediagnostikk skal skje ved et laboratorium godkjent av Mattilsynet for å utføre de tester som er angitt i denne bestemmelsen.</article></article><article class="legalArticle" data-lovdata-URL="LTI/forskrift/2007-11-20-1315/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Forbud</span></h3><article class="legalP" id="kapittel-2-paragraf-3-ledd-1">Det er forbudt å:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">transportere PDV-positive fiskegrupper ut av sonen,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">transportere fisk som kommer fra akvakulturanlegg med mistanke om eller påvist klinisk PD ut av sonen,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">transportere eller omsette rogn fra stamfisk som har testet positivt på PDV til akvakulturanlegg utenfor sonen,</article></article></li><li data-li-identifier="d)" data-name="d)"><article class="listArticle" id="kapittel-2-paragraf-3-ledd-1-punkt-4"><article class="legalP" id="kapittel-2-paragraf-3-ledd-1-punkt-4-ledd-1">benytte pumping til sortering av sjøsatte fiskegrupper som har testet positivt på PDV.</article></article></li></ul></article><article class="legalP" id="kapittel-2-paragraf-3-ledd-2">Mattilsynet kan likevel tillate sortering som nevnt i første ledd, bokstav d dersom dette vil bidra til å oppfylle forskriftens formål.</article></article><article class="legalArticle" data-lovdata-URL="LTI/forskrift/2007-11-20-1315/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Varsling ved transport av fisk</span></h3><article class="legalP" id="kapittel-2-paragraf-4-ledd-1">Mattilsynet skal varsles og godkjenne all transport av fisk inn til, og ut av sonen.</article><article class="legalP" id="kapittel-2-paragraf-4-ledd-2">Mattilsynet skal varsles og godkjenne all transport innen sonen av;<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-4-ledd-2-punkt-1"><article class="legalP" id="kapittel-2-paragraf-4-ledd-2-punkt-1-ledd-1">sjøsatt fisk mellom anlegg som er lokalisert i ulike smittehygieniske fellesområder eller fra anlegg som ikke befinner seg i et smittehygienisk fellesområde,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-4-ledd-2-punkt-2"><article class="legalP" id="kapittel-2-paragraf-4-ledd-2-punkt-2-ledd-1">settefisk til utsett.</article></article></li></ul></article><article class="legalP" id="kapittel-2-paragraf-4-ledd-3">Varselet leveres i den form Mattilsynet bestemmer.</article></article><article class="legalArticle" data-lovdata-URL="LTI/forskrift/2007-11-20-1315/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Vilkår overfor transportører</span></h3><article class="legalP" id="kapittel-2-paragraf-5-ledd-1">Mattilsynet kan i vedtak fattet etter § 7 stille vilkår overfor transportører, herunder:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-5-ledd-1-punkt-1"><article class="legalP" id="kapittel-2-paragraf-5-ledd-1-punkt-1-ledd-1">område for inntak av transportvann,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-5-ledd-1-punkt-2"><article class="legalP" id="kapittel-2-paragraf-5-ledd-1-punkt-2-ledd-1">godkjenning av transportrute,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-5-ledd-1-punkt-3"><article class="legalP" id="kapittel-2-paragraf-5-ledd-1-punkt-3-ledd-1">krav om helt eller delvis lukket brønn,</article></article></li><li data-li-identifier="d)" data-name="d)"><article class="listArticle" id="kapittel-2-paragraf-5-ledd-1-punkt-4"><article class="legalP" id="kapittel-2-paragraf-5-ledd-1-punkt-4-ledd-1">krav til behandling av transportvann,</article></article></li><li data-li-identifier="e)" data-name="e)"><article class="listArticle" id="kapittel-2-paragraf-5-ledd-1-punkt-5"><article class="legalP" id="kapittel-2-paragraf-5-ledd-1-punkt-5-ledd-1">vask og desinfeksjon av transportmiddel.</article></article></li></ul></article></article><article class="legalArticle" data-lovdata-URL="LTI/forskrift/2007-11-20-1315/§9" data-name="§9" id="kapittel-2-paragraf-6"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Krav til transportmiddel ved overføring av fisk til sonen</span></h3><article class="legalP" id="kapittel-2-paragraf-6-ledd-1">Brønnbåter som har levert settefisk eller slaktefisk til sonen for deretter å returnere til oppdrag utenfor sonen, kan ikke innta nytt transportvann/ballastvann før det foreligger godkjennelse av Mattilsynet.</article></article><article class="legalArticle" data-lovdata-URL="LTI/forskrift/2007-11-20-1315/§10" data-name="§10" id="kapittel-2-paragraf-7"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Fastsettelse av og drift i smittehygieniske fellesområder</span></h3><article class="legalP" id="kapittel-2-paragraf-7-ledd-1">Mattilsynet fastsetter inndeling av smittehygieniske fellesområder.</article><article class="legalP" id="kapittel-2-paragraf-7-ledd-2">Brakklegging innenfor smittehygieniske fellesområder skal koordineres.</article><article class="legalP" id="kapittel-2-paragraf-7-ledd-3">Mattilsynet kan treffe vedtak om forbud mot utsett av fisk i fellesområdet for deler av en driftsperiode.</article></article><article class="legalArticle" data-lovdata-URL="LTI/forskrift/2007-11-20-1315/§11" data-name="§11" id="kapittel-2-paragraf-8"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Drift utenfor smittehygieniske soner</span></h3><article class="legalP" id="kapittel-2-paragraf-8-ledd-1">Mattilsynet kan overfor enkeltanlegg som er lokalisert utenfor definerte smittehygieniske soner, treffe vedtak om perioder for utsett av fisk.</article></article><article class="legalArticle" data-lovdata-URL="LTI/forskrift/2007-11-20-1315/§12" data-name="§12" id="kapittel-2-paragraf-9"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Krav til notvask</span></h3><article class="legalP" id="kapittel-2-paragraf-9-ledd-1">Brukte oppdrettsnøter fra akvakulturanlegg skal transporteres i tett beholder, og avrenningsvann fra noten skal samles opp på notvaskeriet og behandles. Nøter fra akvakulturanlegg i sonen skal holdes atskilt fra nøter med opprinnelse fra akvakulturanlegg utenfor sonen.</article><article class="legalP" id="kapittel-2-paragraf-9-ledd-2">Nøter må være merket med navn på opprinnelseslokalitet og lokalitetsnummer.</article><article class="legalP" id="kapittel-2-paragraf-9-ledd-3">Ved rengjøring og desinfeksjon av nøter fra akvakulturanlegg med mistanke om, eller påvist klinisk PD, samt fra akvakulturanlegg med PDV-positive fiskegrupper, skal alt avløpsvann samles opp, filtreres og desinfiseres før utslipp.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2007-11-20-1315/KAPITTEL_3"><h2>Kapittel III. Bekjempende tiltak ved forekomst av klinisk PD i akvakulturanlegg</h2><article class="legalArticle" data-lovdata-URL="LTI/forskrift/2007-11-20-1315/§13" data-name="§13" id="kapittel-3-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Tiltak overfor akvakulturanlegg med klinisk utbrudd av PD</span></h3><article class="legalP" id="kapittel-3-paragraf-1-ledd-1">Det er forbudt å flytte fisk fra akvakulturanlegg med klinisk utbrudd av PD uten tillatelse fra Mattilsynet, jf. forskrift om dyrehelsemessige vilkår ved omsetning og import av akvakulturdyr og akvakulturprodukter § 5.</article><article class="legalP" id="kapittel-3-paragraf-1-ledd-2">Oppdrettsbåter, fôrflåter, flyteringer og annet utstyr fra akvakulturanlegg med klinisk utbrudd av PD skal rengjøres og desinfiseres før utstyret ev. tas i bruk igjen.</article><article class="legalP" id="kapittel-3-paragraf-1-ledd-3">Akvakulturanlegget med klinisk utbrudd av PD skal, etter at det er tømt for fisk, rengjøres og desinfiseres.</article><article class="legalP" id="kapittel-3-paragraf-1-ledd-4">Det skal deretter brakklegges for en periode som Mattilsynet bestemmer.</article></article><article class="legalArticle" data-lovdata-URL="LTI/forskrift/2007-11-20-1315/§14" data-name="§14" id="kapittel-3-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Krav til slakting av fisk fra akvakulturanlegg med klinisk utbrudd av PD</span></h3><article class="legalP" id="kapittel-3-paragraf-2-ledd-1">Slakting av fisk fra akvakulturanlegg med klinisk utbrudd av PD skal skje direkte fra brønnbåt.</article><article class="legalP" id="kapittel-3-paragraf-2-ledd-2">Mattilsynet kan likevel tillate at slik fisk settes i ventemerd.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2007-11-20-1315/KAPITTEL_4"><h2>Kapittel IV. Andre bestemmelser</h2><article class="legalArticle" data-lovdata-URL="LTI/forskrift/2007-11-20-1315/§15" data-name="§15" id="kapittel-4-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Tilsyn og vedtak</span></h3><article class="legalP" id="kapittel-4-paragraf-1-ledd-1">Når ikke annet er bestemt, fører Mattilsynet er tilsyn med og fatter de nødvendige enkeltvedtak for å gjennomføre bestemmelsene gitt i og i medhold av denne forskriften i samsvar med Matlovens § 23 om tilsyn og vedtak, og kan herunder treffe vedtak etter § 24 om særskilt smittesanering, § 25 om stenging og virksomhetskarantene og § 26 om tvangsmulkt.</article></article><article class="legalArticle" data-lovdata-URL="LTI/forskrift/2007-11-20-1315/§16" data-name="§16" id="kapittel-4-paragraf-2"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Dispensasjon</span></h3><article class="legalP" id="kapittel-4-paragraf-2-ledd-1">Mattilsynet kan i særlige tilfeller dispensere fra bestemmelsene i denne forskrift, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="LTI/forskrift/2007-11-20-1315/§17" data-name="§17" id="kapittel-4-paragraf-3"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Straffebestemmelser</span></h3><article class="legalP" id="kapittel-4-paragraf-3-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til matloven § 28.</article></article><article class="legalArticle" data-lovdata-URL="LTI/forskrift/2007-11-20-1315/§18" data-name="§18" id="kapittel-4-paragraf-4"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-4-ledd-1">Denne forskrift trer i kraft 1. desember 2007, med unntak av § 6, første ledd bokstav c, som trer i kraft fra den tid departementet bestemmer.</article></article></section></main></body></html>