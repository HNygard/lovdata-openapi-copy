<!DOCTYPE html><html lang="no"><head><title>Forskrift om regulering av fisket etter reker i NAFO-området i 2008</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-11-28-1333</dd><dt class="dokid">DokumentID</dt><dd class="dokid">LTI/forskrift/2007-11-28-1333</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 12 s 1632</dd><dt class="dateInForce">I kraft fra</dt><dd class="dateInForce">2008-01-01 – 2008-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§9</li><li>lov/1983-06-03-40/§45</li><li>lov/1999-03-26-15/§20</li><li>lov/1999-03-26-15/§21</li><li>forskrift/2000-02-11-99</li><li>forskrift/2001-10-16-4686</li></ul></dd><dt class="dateOfPublication">Kunngjort</dt><dd class="dateOfPublication">2007-12-04 14:05</dd><dt class="journalNumber">Journalnummer</dt><dd class="journalNumber">2007-1045</dd><dt class="titleShort">Korttittel</dt><dd class="titleShort">Forskrift om rekefisket i NAFO-området, 2008</dd><dt class="title">Tittel</dt><dd class="title">Forskrift om regulering av fisket etter reker i NAFO-området i 2008</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 28. november 2007 med hjemmel i lov 3. juni 1983 nr. 40 om saltvannsfiske m.v. § 4, § 5, § 9 og § 45 og lov 26. mars 1999 nr. 15 om retten til å delta i fiske og fangst (deltakerloven) § 20 og § 21, jf. delegeringsvedtak 11. februar 2000 nr. 99 og delegeringsvedtak 16. oktober 2001 nr. 4686.</dd><dt class="refid">RefID</dt><dd class="refid">forskrift/2007-11-28-1333</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter reker i NAFO-området i 2008<ul class="tocSubUl"><li>§ 1. Virkeområde</li><li>§ 2. Generelt forbud</li><li>§ 3. Fiske i underområde 3L</li><li>§ 4. Fiske i underområde 3M</li><li>§ 5. Påmelding og tillatelse</li><li>§ 6. Observatør</li><li>§ 7. Stopp i fisket</li><li>§ 8. NAFO-reguleringer</li><li>§ 9. Straff</li><li>§ 10. Ikrafttredelse</li><li>Vedlegg 1. Daglig fangstmelding (CAX)</li></ul></li></ul></dd></dl></header><main class="documentBody" data-lovdata-URL="LTI/forskrift/2007-11-28-1333" id="dokument"><h1>Forskrift om regulering av fisket etter reker i NAFO-området i 2008</h1><article class="legalArticle" data-lovdata-URL="LTI/forskrift/2007-11-28-1333/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften gjelder for fiske i internasjonalt farvann i området nord for 35°&#xa0;N og vest for en linje trukket langs meridianen 42°&#xa0;V til posisjon 59°&#xa0;N 42°&#xa0;V og derfra langs meridianen 44°&#xa0;V til Grønlands kyst (NAFO-området).</article><article class="legalP" id="paragraf-1-ledd-2">Forskriftens § 5 og § 6 gjelder også i området vest av 37°&#xa0;V.</article><article class="legalP" id="paragraf-1-ledd-3">Med underområder (divisions) menes de inndelinger av NAFO-området som hver er beskrevet med et tall fra 1-6 med tillegg av en eller flere bokstaver (eks. 3M eller 3NO).</article></article><article class="legalArticle" data-lovdata-URL="LTI/forskrift/2007-11-28-1333/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Generelt forbud</span></h2><article class="legalP" id="paragraf-2-ledd-1">Det er forbudt for norske fartøy å fiske og lande reker i NAFO-området i 2008.</article></article><article class="legalArticle" data-lovdata-URL="LTI/forskrift/2007-11-28-1333/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fiske i underområde 3L</span></h2><article class="legalP" id="paragraf-3-ledd-1">Uten hinder av forbudet i § 2 kan to norske fartøy fiske 284 tonn reker i underområde 3L.</article><article class="legalP" id="paragraf-3-ledd-2">Adgangen til å delta tilfaller de to fartøyene som først melder seg aktiv i underområde 3L. Hvert fartøy gis en fartøykvote på 142 tonn.</article><article class="legalP" id="paragraf-3-ledd-3">Fisket i underområde 3L kan kun utøves av ett fartøy om gangen.</article><article class="legalP" id="paragraf-3-ledd-4">Før fartøyet går inn i underområde 3L må det innhentes særskilt tillatelse fra Fiskeridirektoratet.</article><article class="legalP" id="paragraf-3-ledd-5">Fisket i underområde 3L kan kun utøves på dypere vann enn 200 meter.</article><article class="legalP" id="paragraf-3-ledd-6">Fartøy som fisker i underområde 3L skal daglig sende melding til Fiskeridirektoratet om fangstkvantum spesifisert på fiskearter.</article><article class="legalP" id="paragraf-3-ledd-7">Det er forbudt å fiske i underområde 3L i perioden fra 1. april til 30. juni.</article></article><article class="legalArticle" data-lovdata-URL="LTI/forskrift/2007-11-28-1333/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fiske i underområde 3M</span></h2><article class="legalP" id="paragraf-4-ledd-1">Uten hinder av forbudet i § 2 kan 32 norske fartøy fiske reker i totalt 1&#xa0;985 fiskedøgn i underområde 3M. Med antall fiskedøgn menes antall døgn i underområde 3M inklusive dato for ankomst- og utgangsmelding.</article><article class="legalP" id="paragraf-4-ledd-2">I perioden fra 1. juni til 31. desember er det forbudt å fiske reker i et område innenfor underområde 3M, avgrenset av rette linjer mellom følgende posisjoner: <table><tbody><tr><td data-text-align="left" data-vertical-align="top" /><td data-text-align="left" data-vertical-align="top">1.</td><td data-text-align="left" data-vertical-align="top">Nord 47° 55′0</td><td data-text-align="left" data-vertical-align="top">Vest 45° 00′0</td></tr><tr><td data-text-align="left" data-vertical-align="top" /><td data-text-align="left" data-vertical-align="top">2.</td><td data-text-align="left" data-vertical-align="top">Nord 47° 30′0</td><td data-text-align="left" data-vertical-align="top">Vest 44° 15′0</td></tr><tr><td data-text-align="left" data-vertical-align="top" /><td data-text-align="left" data-vertical-align="top">3.</td><td data-text-align="left" data-vertical-align="top">Nord 46° 55′0</td><td data-text-align="left" data-vertical-align="top">Vest 44° 15′0</td></tr><tr><td data-text-align="left" data-vertical-align="top" /><td data-text-align="left" data-vertical-align="top">4.</td><td data-text-align="left" data-vertical-align="top">Nord 46° 35′0</td><td data-text-align="left" data-vertical-align="top">Vest 44° 30′0</td></tr><tr><td data-text-align="left" data-vertical-align="top" /><td data-text-align="left" data-vertical-align="top">5.</td><td data-text-align="left" data-vertical-align="top">Nord 46° 35′0</td><td data-text-align="left" data-vertical-align="top">Vest 45° 40′0</td></tr><tr><td data-text-align="left" data-vertical-align="top" /><td data-text-align="left" data-vertical-align="top">6.</td><td data-text-align="left" data-vertical-align="top">Nord 47° 30′0</td><td data-text-align="left" data-vertical-align="top">Vest 45° 40′0</td></tr><tr><td data-text-align="left" data-vertical-align="top" /><td data-text-align="left" data-vertical-align="top">7.</td><td data-text-align="left" data-vertical-align="top">Nord 47° 55′0</td><td data-text-align="left" data-vertical-align="top">Vest 45° 00′0</td></tr></tbody></table></article><article class="legalP" id="paragraf-4-ledd-3">Maksimalt 15 fartøy kan delta i fisket i underområde 3M samtidig.</article></article><article class="legalArticle" data-lovdata-URL="LTI/forskrift/2007-11-28-1333/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Påmelding og tillatelse</span></h2><article class="legalP" id="paragraf-5-ledd-1">For å kunne delta i fisket må fartøyene sende skriftlig melding til Fiskeridirektoratet.</article><article class="legalP" id="paragraf-5-ledd-2">Fiskeridirektoratet notifiserer fartøyene fortløpende etter hvert som de ønsker å starte fisket inntil det er notifisert 32 fartøy.</article><article class="legalP" id="paragraf-5-ledd-3">Ingen fartøy kan delta uten skriftlig tillatelse fra Fiskeridirektoratet.</article></article><article class="legalArticle" data-lovdata-URL="LTI/forskrift/2007-11-28-1333/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Observatør</span></h2><article class="legalP" id="paragraf-6-ledd-1">Deltakende fartøy må ha om bord observatør godkjent av Fiskeridirektoratet. Fartøyene kan pålegges å gå til land for å hente observatør.</article><article class="legalP" id="paragraf-6-ledd-2">Etter tillatelse fra Fiskeridirektoratet kan observatørdekningen reduseres til 25&#xa0;% av tiden fartøyet oppholder seg i området dersom fartøyet sender daglige fangstmeldinger elektronisk i henhold til vedlegg I. Elektroniske meldinger skal være autentisert på en måte som er godkjent av Fiskeridirektoratet.</article><article class="legalP" id="paragraf-6-ledd-3">Fartøyene plikter å dekke alle kostnader ved å ha observatør om bord, herunder utgifter til lønn, transport for observatører og renter ved for sen betaling. Fiskeridirektoratet kan ved manglende betaling nekte fartøyet videre deltakelse i fisket. Før fisket kan starte i 2008 må fartøyet ha betalt alle kostnader ved å ha observatør om bord i 2007, herunder utgifter til lønn, transport for observatører og renter ved for sen betaling.</article></article><article class="legalArticle" data-lovdata-URL="LTI/forskrift/2007-11-28-1333/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Stopp i fisket</span></h2><article class="legalP" id="paragraf-7-ledd-1">Fiskeridirektoratet kan stoppe fisket når det totalt er fisket 284 tonn reker i underområde 3L.</article><article class="legalP" id="paragraf-7-ledd-2">Fiskeridirektoratet kan stoppe fisket når det totalt er fisket i 1&#xa0;985 fiskedøgn i underområde 3M.</article></article><article class="legalArticle" data-lovdata-URL="LTI/forskrift/2007-11-28-1333/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">NAFO-reguleringer</span></h2><article class="legalP" id="paragraf-8-ledd-1">Deltakende fartøy skal følge regler fastsatt i eller i medhold av Konvensjonen om fiske i NAFO-området.</article></article><article class="legalArticle" data-lovdata-URL="LTI/forskrift/2007-11-28-1333/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Straff</span></h2><article class="legalP" id="paragraf-9-ledd-1">Den som forsettlig eller uaktsomt overtrer bestemmelser gitt i eller i medhold av denne forskriften, straffes i henhold til lov 3. juni 1983 nr. 40 om saltvannsfiske m.v. § 53 eller lov 26. mars 1999 nr. 15 om retten til å delta i fiske og fangst § 31. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2007-11-28-1333/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Denne forskriften trer i kraft 1. januar 2008 og gjelder til og med 31. desember 2008.</article></article><section class="section" data-name="vedlegg1" id="kapittel-1" data-lovdata-URL="LTI/forskrift/2007-11-28-1333/KAPITTEL_1"><h2>Vedlegg 1. Daglig fangstmelding (CAX)</h2><article class="defaultP"><table><thead><tr><th data-text-align="left" data-vertical-align="top"><i>Dataelement</i></th><th data-text-align="center" data-vertical-align="top"><i>Kode</i></th><th data-text-align="center" data-vertical-align="top"><i>Påkrevd/Valgfritt</i></th><th data-text-align="left" data-vertical-align="top"><i>Innhold:</i></th></tr></thead><tbody><tr><td data-text-align="left" data-vertical-align="top">Meldingstype</td><td data-text-align="center" data-vertical-align="top">TM</td><td data-text-align="center" data-vertical-align="top">P</td><td data-text-align="left" data-vertical-align="top">CAX, Fangstmelding</td></tr><tr><td data-text-align="left" data-vertical-align="top">Meldingsnummer</td><td data-text-align="center" data-vertical-align="top">RN</td><td data-text-align="center" data-vertical-align="top">P</td><td data-text-align="left" data-vertical-align="top">Serienummer for meldingen i inneværende år</td></tr><tr><td data-text-align="left" data-vertical-align="top">Radiokallesignal</td><td data-text-align="center" data-vertical-align="top">RC</td><td data-text-align="center" data-vertical-align="top">P</td><td data-text-align="left" data-vertical-align="top">Fartøyets radiokallesignal</td></tr><tr><td data-text-align="left" data-vertical-align="top">Fartøynavn</td><td data-text-align="center" data-vertical-align="top">NA</td><td data-text-align="center" data-vertical-align="top">V</td><td data-text-align="left" data-vertical-align="top">Fartøyets navn</td></tr><tr><td data-text-align="left" data-vertical-align="top">Registreringsmerke</td><td data-text-align="center" data-vertical-align="top">XR</td><td data-text-align="center" data-vertical-align="top">V</td><td data-text-align="left" data-vertical-align="top">Fartøyets registreringsnummer</td></tr><tr><td data-text-align="left" data-vertical-align="top">Fangstområde</td><td data-text-align="center" data-vertical-align="top">RA</td><td data-text-align="center" data-vertical-align="top">P</td><td data-text-align="left" data-vertical-align="top">NAFO-underområde der fangsten er tatt</td></tr><tr><td data-text-align="left" data-vertical-align="top">Posisjon lengde</td><td data-text-align="center" data-vertical-align="top">LA</td><td data-text-align="center" data-vertical-align="top">P<sup class="footnotereference" data-footnotereferencevalue="1" data-unique-footnote-counter="1">1</sup></td><td data-text-align="left" data-vertical-align="top">Posisjon lengde på meldingstidspunktet</td></tr><tr><td data-text-align="left" data-vertical-align="top">Posisjon bredde</td><td data-text-align="center" data-vertical-align="top">LO</td><td data-text-align="center" data-vertical-align="top">P<sup class="footnotereference" data-footnotereferencevalue="1" data-unique-footnote-counter="1">1</sup></td><td data-text-align="left" data-vertical-align="top">Posisjon bredde på meldingstidspunktet</td></tr><tr><td data-text-align="left" data-vertical-align="top">Fangst</td><td data-text-align="center" data-vertical-align="top">CA</td><td data-text-align="center" data-vertical-align="top">P</td><td data-text-align="left" data-vertical-align="top">Fangst siden forrige COE- eller CAX-melding fordelt på fiskesort i kilo rund vekt. Parvis angitt</td></tr><tr><td data-text-align="left" data-vertical-align="top">Utkast</td><td data-text-align="center" data-vertical-align="top">RJ</td><td data-text-align="center" data-vertical-align="top">P</td><td data-text-align="left" data-vertical-align="top">Utkast siden forrige COE- eller CAX-melding fordelt på fiskesort i kilo rund vekt. Parvis angitt</td></tr><tr><td data-text-align="left" data-vertical-align="top">Fangst under minstemål</td><td data-text-align="center" data-vertical-align="top">US</td><td data-text-align="center" data-vertical-align="top">P</td><td data-text-align="left" data-vertical-align="top">Fangst under minstemål siden forrige COE- eller CAX-melding fordelt på fiskesort i kilo rund vekt. Parvis angitt</td></tr><tr><td data-text-align="left" data-vertical-align="top">Meldingsdato</td><td data-text-align="center" data-vertical-align="top">DA</td><td data-text-align="center" data-vertical-align="top">P</td><td data-text-align="left" data-vertical-align="top">Dato meldingen er sendt i UTC<br />(ÅÅÅÅMMDD)</td></tr><tr><td data-text-align="left" data-vertical-align="top">Meldingstid</td><td data-text-align="center" data-vertical-align="top">TI</td><td data-text-align="center" data-vertical-align="top">P</td><td data-text-align="left" data-vertical-align="top">Tidspunkt når meldingen er sendt i UTC<br />(TTMM)</td></tr></tbody></table></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Valgfritt for fartøy underlagt satellittsporing.</article></footer></section></main></body></html>