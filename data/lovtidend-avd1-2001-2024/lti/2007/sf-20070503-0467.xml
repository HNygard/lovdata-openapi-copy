<!DOCTYPE html><html lang="no"><head><title>Forskrift om endring i forskrift om tilsyn med finansinstitusjoner og forvaltningsselskap som har hovedsete i annen EØS-stat og som driver virksomhet i Norge m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-05-03-467</dd><dt class="dokid">DokumentID</dt><dd class="dokid">LTI/forskrift/2007-05-03-467</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 5 s 557</dd><dt class="dateInForce">I kraft fra</dt><dd class="dateInForce">2007-05-03</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-12-28-1257</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1956-12-07-1/§2</li><li>lov/1956-12-07-1/§1</li></ul></dd><dt class="dateOfPublication">Kunngjort</dt><dd class="dateOfPublication">2007-05-04</dd><dt class="journalNumber">Journalnummer</dt><dd class="journalNumber">2007-0336</dd><dt class="titleShort">Korttittel</dt><dd class="titleShort">Endr. i forskrift om finanstilsyn i EØS</dd><dt class="title">Tittel</dt><dd class="title">Forskrift om endring i forskrift om tilsyn med finansinstitusjoner og forvaltningsselskap som har hovedsete i annen EØS-stat og som driver virksomhet i Norge m.v.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 3. mai 2007 med hjemmel i lov 7. desember 1956 nr. 1 om tilsynet for kredittinstitusjoner, forsikringsselskaper og verdipapirhandel m.v. (kredittilsynsloven) § 2, jf. § 1. Jf. EØS-avtalen vedlegg IX nr. 15 (direktiv 2000/46/EF).</dd><dt class="refid">RefID</dt><dd class="refid">forskrift/2007-05-03-467</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilsyn med finansinstitusjoner og forvaltningsselskap som har hovedsete i annen EØS-stat og som driver virksomhet i Norge m.v.<ul class="tocSubUl"><li>I<ul class="tocSubUl"><li>§ 1. Tilsyn fra Kredittilsynet</li><li>§ 2. Tilsyn fra vedkommende myndigheter i hjemlandet</li><li>§ 4. Kredittilsynets meldeplikt</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-05-03-467" id="dokument"><h1>Forskrift om endring i forskrift om tilsyn med finansinstitusjoner og forvaltningsselskap som har hovedsete i annen EØS-stat og som driver virksomhet i Norge m.v.</h1><section class="section" data-name="kapI" id="kapittel-1" data-lovdata-URL="LTI/forskrift/2007-05-03-467/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 28. desember 1993 nr. 1257 om tilsyn med finansinstitusjoner og forvaltningsselskap som har hovedsete i annen EØS-stat og som driver virksomhet i Norge m.v. gjøres følgende endringer:</article> <article class="defaultP" margin-top="true">§ 1 og § 2 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Tilsyn fra Kredittilsynet</span></span><article class="legalP" id="kapittel-1-foreslåttparagraf-1-ledd-1">Kredittilsynet fører tilsyn med livsforsikringsselskaper, skadeforsikringsselskaper, pensjonsforetak, kredittinstitusjoner, forvaltningsselskap og e-pengeforetak som har hovedsete i annen EØS-stat og driver virksomhet i Norge. Tilsynet føres i overensstemmelse med de direktiver som omfattes av EØS-avtalen vedlegg IX og lovgivningen for øvrig.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Tilsyn fra vedkommende myndigheter i hjemlandet</span></span><article class="legalP" id="kapittel-1-foreslåttparagraf-2-ledd-1">Vedkommende myndigheter i hjemlandet har det tilsyn med (den) virksomhet som drives i Norge av utenlandske kredittinstitusjoner, forsikringsselskaper, forvaltningsselskap og e-pengeforetak som følger av de direktiver som omfattes av EØS-avtalen vedlegg IX.</article><article class="legalP" id="kapittel-1-foreslåttparagraf-2-ledd-2">Hjemlandets myndigheter kan, etter forutgående melding til Kredittilsynet, foreta stedlig tilsyn i filialer eller datterselskaper omfattet av denne forskriften.</article><article class="legalP" id="kapittel-1-foreslåttparagraf-2-ledd-3">Med hjemland menes i denne paragraf den stat, som er omfattet av EØS-avtalen, der en kredittinstitusjon, et forsikringsselskap, pensjonsforetak, forvaltningsselskap eller e-pengeforetak har fått tillatelse til å utøve sin virksomhet som sådan.</article></article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Kredittilsynets meldeplikt</span></span><article class="legalP" id="kapittel-1-foreslåttparagraf-3-ledd-1">Dersom en kredittinstitusjon, et forsikringsselskap, pensjonsforetak, forvaltningsselskap eller e-pengeforetak med hovedsete i Norge mister retten til å drive virksomhet, skal Kredittilsynet umiddelbart gi melding om dette til tilsynsmyndighetene i andre EØS-stater hvor institusjonen driver virksomhet.</article><article class="legalP" id="kapittel-1-foreslåttparagraf-3-ledd-2">Tilsvarende gjelder også i andre tilfeller der Kredittilsynet har meldeplikt overfor tilsynsmyndigheter i andre EØS-stater i samsvar med de direktiver som omfattes av EØS-avtalens vedlegg IX.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2007-05-03-467/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>