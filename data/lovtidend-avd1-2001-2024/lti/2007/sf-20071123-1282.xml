<!DOCTYPE html><html lang="no"><head><title>Forskrift om overgangsregler til lov 29. juni 2007 nr. 73 om eiendomsmegling</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-11-23-1282</dd><dt class="dokid">DokumentID</dt><dd class="dokid">LTI/forskrift/2007-11-23-1282</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 11 s 1570</dd><dt class="dateInForce">I kraft fra</dt><dd class="dateInForce">2008-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-06-29-754</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-06-29-73</li><li>forskrift/2007-06-29-755</li></ul></dd><dt class="dateOfPublication">Kunngjort</dt><dd class="dateOfPublication">2007-11-27 15:05</dd><dt class="journalNumber">Journalnummer</dt><dd class="journalNumber">2007-1007</dd><dt class="titleShort">Korttittel</dt><dd class="titleShort">Overgangsregler til ny eiendomsmeglingslov</dd><dt class="title">Tittel</dt><dd class="title">Forskrift om overgangsregler til lov 29. juni 2007 nr. 73 om eiendomsmegling</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 23. november 2007 med hjemmel i lov 29. juni 2007 nr. 73 om eiendomsmegling del II første og annet ledd, jf. delegeringsvedtak 29. juni 2007 nr. 755.</dd><dt class="refid">RefID</dt><dd class="refid">forskrift/2007-11-23-1282</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overgangsregler til lov 29. juni 2007 nr. 73 om eiendomsmegling<ul class="tocSubUl"><li>I<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-11-23-1282" id="dokument"><h1>Forskrift om overgangsregler til lov 29. juni 2007 nr. 73 om eiendomsmegling</h1><section class="section" data-name="kapI" id="kapittel-1" data-lovdata-URL="LTI/forskrift/2007-11-23-1282/KAPITTEL_1"><h2 data-text-align="center">I</h2><article class="legalArticle" data-lovdata-URL="LTI/forskrift/2007-11-23-1282/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-1-paragraf-1-ledd-1">Lov 29. juni 2007 nr. 73 om eiendomsmegling trer i kraft 1. januar 2008, med følgende unntak:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">§ 4-4 første og annet ledd og § 6-2 første ledd annet punktum trer i kraft tre år etter lovens ikrafttredelse.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">§ 4-6 trer i kraft fra den tid departementet bestemmer.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1">For advokater som driver eiendomsmegling, jf. loven § 2-1 første ledd nummer 2, trer § 5-1 i kraft to år etter lovens ikrafttredelse. I overgangsperioden får lov 16. juni 1989 nr. 53 om eiendomsmegling § 2-6 fjerde ledd tilsvarende anvendelse.</article></article></li><li data-li-identifier="d)" data-name="d)"><article class="listArticle" id="kapittel-1-paragraf-1-ledd-1-punkt-4"><article class="legalP" id="kapittel-1-paragraf-1-ledd-1-punkt-4-ledd-1">For personer som er ansatt hos eller har tilsvarende tilknytning til et foretak eller advokat som driver eiendomsmegling, jf. eiendomsmeglingsloven § 2-1, men ikke har eiendomsmeglerbrev, jf. eiendomsmeglingsloven § 4-2, eller tillatelse etter § 5, trer eiendomsmeglingsloven § 5-2 i kraft to år etter lovens ikrafttredelse.</article></article></li></ul></article></article><article class="legalArticle" data-lovdata-URL="LTI/forskrift/2007-11-23-1282/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-1-paragraf-2-ledd-1">Eiendomsmeglingsforetak som etter dispensasjon fra Kredittilsynet driver slik virksomhet som omtalt i eiendomsmeglingsforskriften § 5-1 annet ledd bokstav b, kan uten hinder av loven § 5-1 første ledd drive slik virksomhet i opptil ett år fra lovens ikrafttredelse.</article></article><article class="legalArticle" data-lovdata-URL="LTI/forskrift/2007-11-23-1282/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" id="kapittel-1-paragraf-3-ledd-1">Foretak med bevilling til å drive eiendomsmegling etter lov 16. juni 1989 nr. 53 om eiendomsmegling § 2-1 første ledd og banker med bevilling til å drive eiendomsmegling etter samme lov § 2-1 annet ledd kan drive eiendomsmeglingsvirksomhet uten å søke om tillatelse til å drive eiendomsmegling etter lov 29. juni 2007 nr. 73 § 2-1 i inntil to år etter lovens ikrafttredelse.</article></article><article class="legalArticle" data-lovdata-URL="LTI/forskrift/2007-11-23-1282/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="numberedLegalP" data-numerator="1" id="kapittel-1-paragraf-4-nummer-1">(1) For boligbyggelag, jf. lov 6. juni 2003 nr. 38 om bustadbyggjelag, som driver eiendomsmegling trer eiendomsmeglingsloven § 2-1 i kraft ett år etter lovens ikrafttredelse. Boligbyggelag uten tillatelse etter eiendomsmeglingsloven § 2-1 kan i denne periode kun medvirke til omsetning av andeler i tilknyttede borettslag der boligbyggelaget er forretningsfører.</article><article class="numberedLegalP" data-numerator="2" id="kapittel-1-paragraf-4-nummer-2">(2) For boligbyggelag som driver eiendomsmegling trer eiendomsmeglingsloven § 2-9 annet ledd i kraft tre år etter lovens ikrafttredelse. Dersom boligbyggelaget ikke har en fagansvarlig, jf. eiendomsmeglingsloven § 2-9 annet ledd, kan tillatelse etter eiendomsmeglingsloven § 2-1 begrenses til å gjelde medvirkning til omsetning av andeler i tilknyttede borettslag der boligbyggelaget er forretningsfører.</article></article><article class="legalArticle" data-lovdata-URL="LTI/forskrift/2007-11-23-1282/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="numberedLegalP" data-numerator="1" id="kapittel-1-paragraf-5-nummer-1">(1) Personer uten eiendomsmeglerbrev, jf. eiendomsmeglingsloven § 4-2, kan etter søknad til Kredittilsynet gis tillatelse til å være ansvarlig megler, jf. eiendomsmeglingsloven § 6-2, dersom vedkommende på søknadstidspunktet:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-5-nummer-1-punkt-1"><article class="legalP" id="kapittel-1-paragraf-5-nummer-1-punkt-1-ledd-1">har minst tre års praktisk erfaring med eiendomsmegling, hvorav minst to år er opparbeidet de siste fem år før lovens ikrafttredelse,</article></article></li><li data-li-identifier="b)" data-name="b)"><article class="listArticle" id="kapittel-1-paragraf-5-nummer-1-punkt-2"><article class="legalP" id="kapittel-1-paragraf-5-nummer-1-punkt-2-ledd-1">har bestått prøve godkjent av Kredittilsynet,</article></article></li><li data-li-identifier="c)" data-name="c)"><article class="listArticle" id="kapittel-1-paragraf-5-nummer-1-punkt-3"><article class="legalP" id="kapittel-1-paragraf-5-nummer-1-punkt-3-ledd-1">oppfyller kravene i eiendomsmeglingsloven § 4-2 første ledd nr. 1, 4 og 5, og</article></article></li><li data-li-identifier="d)" data-name="d)"><article class="listArticle" id="kapittel-1-paragraf-5-nummer-1-punkt-4"><article class="legalP" id="kapittel-1-paragraf-5-nummer-1-punkt-4-ledd-1">framlegger politiattest, jf. eiendomsmeglingsloven § 4-2 annet ledd.</article></article></li></ul></article><article class="numberedLegalP" data-numerator="2" id="kapittel-1-paragraf-5-nummer-2">(2) Eiendomsmeglingsloven § 4-2 sjette ledd, § 4-6, § 6-1 annet ledd, § 8-1 og § 8-4 gjelder tilsvarende for personer med tillatelse etter første ledd.</article><article class="numberedLegalP" data-numerator="3" id="kapittel-1-paragraf-5-nummer-3">(3) Kredittilsynet kan i særlige tilfeller gjøre unntak fra kravet om at minst to års praktisk erfaring med eiendomsmegling skal være opparbeidet de siste fem år før lovens ikrafttredelse.</article><article class="numberedLegalP" data-numerator="4" id="kapittel-1-paragraf-5-nummer-4">(4) Søknad etter første ledd må fremmes innen fem år etter eiendomsmeglingslovens ikrafttredelse.</article><article class="numberedLegalP" data-numerator="5" id="kapittel-1-paragraf-5-nummer-5">(5) Personer med tillatelse etter første ledd kan benytte tittelen «megler», jf. eiendomsmeglingsloven § 4-5 annet ledd.</article></article><article class="legalArticle" data-lovdata-URL="LTI/forskrift/2007-11-23-1282/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>.</h3><article class="legalP" id="kapittel-1-paragraf-6-ledd-1">Praktisk erfaring som er opparbeidet før bestått eiendomsmeglereksamen, der søkeren har påbegynt studiet før lovens ikrafttredelse, godtas uten hinder av eiendomsmeglingsloven § 4-2 første ledd nr. 3.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2007-11-23-1282/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskriften trer i kraft 1. januar 2008.</article></section></main></body></html>