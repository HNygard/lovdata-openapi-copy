<!DOCTYPE html><html lang="no"><head><title>Forskrift om endring i forskrift til åndsverkloven (lov av 12. mai 1961 nr. 2 om opphavsrett til åndsverk m.v.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-11-23-1281</dd><dt class="dokid">DokumentID</dt><dd class="dokid">LTI/forskrift/2007-11-23-1281</dd><dt class="ministry">Departement</dt><dd class="ministry"><ul><li>Kultur- og kirkedepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 11 s 1566</dd><dt class="dateInForce">I kraft fra</dt><dd class="dateInForce">2008-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-12-21-1563</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1961-05-12-2/§16</li><li>lov/1961-05-12-2/§17a</li><li>lov/1961-05-12-2/§35</li><li>lov/1961-05-12-2/§38</li><li>lov/1961-05-12-2/§45b</li><li>lov/1961-05-12-2/§53</li><li>lov/1961-05-12-2/§53b</li></ul></dd><dt class="dateOfPublication">Kunngjort</dt><dd class="dateOfPublication">2007-11-27 15:05</dd><dt class="journalNumber">Journalnummer</dt><dd class="journalNumber">2007-1005</dd><dt class="titleShort">Korttittel</dt><dd class="titleShort">Endr. i forskrift til åndsverkloven</dd><dt class="title">Tittel</dt><dd class="title">Forskrift om endring i forskrift til åndsverkloven (lov av 12. mai 1961 nr. 2 om opphavsrett til åndsverk m.v.)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 23. november 2007 med hjemmel i lov 12. mai 1961 nr. 2 om opphavsrett til åndsverk m.v. (åndsverkloven) § 16, § 17a, § 35, § 38, § 45b, § 53 og § 53b. Fremmet av Kultur- og kirkedepartementet.</dd><dt class="refid">RefID</dt><dd class="refid">forskrift/2007-11-23-1281</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til åndsverkloven (lov av 12. mai 1961 nr. 2 om opphavsrett til åndsverk m.v.)<ul class="tocSubUl"><li>I<ul class="tocSubUl"><li>§ 1-1. Hvem reglene gjelder for</li><li>§ 1-2. Hovedregel om eksemplarfremstilling og generelle bestemmelser</li><li>§ 1-3. Eksemplarfremstilling for konserverings- og sikringsformål</li><li>§ 1-4. Eksemplarfremstilling for forskningsformål</li><li>§ 1-5. Eksemplarfremstilling for utlån</li><li>§ 1-6. Eksemplarfremstilling for kompletteringsformål</li><li>§ 1-7. Hovedregel for bruk av eksemplar</li><li>§ 1-8. Fjernlån på konkret bestilling</li><li>§ 1-9. Tilgjengeliggjøring i institusjonens egne lokaler, fotokopiering og papirutskrift</li><li>§ 1-10. Pliktavleverte åndsverk</li><li>§ 1-11. Eksemplarfremstilling til bruk for funksjonshemmede</li><li>§ 1-12. Register over fremstilte opptak. Ideelle rettigheter</li><li>§ 1-13. Utfyllende forskrifter</li><li>§ 2-2.</li><li>§ 2-3.</li><li>§ 3-6.</li><li>§ 4-1.</li><li>§ 4-9.</li><li>§ 4-13.</li><li>§ 4-15.</li><li>§ 4-16.</li><li>§ 4-17.</li><li>§ 4-18.</li><li>§ 4-19.</li><li>§ 4-20.</li><li>§ 5-1.</li><li>§ 5-2.</li><li>§ 5-3.</li><li>§ 5-4.</li><li>§ 5-5.</li><li>§ 5-6.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-11-23-1281" id="dokument"><h1>Forskrift om endring i forskrift til åndsverkloven (lov av 12. mai 1961 nr. 2 om opphavsrett til åndsverk m.v.)</h1><section class="section" data-name="kapI" id="kapittel-1" data-lovdata-URL="LTI/forskrift/2007-11-23-1281/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. desember 2001 nr. 1563 til åndsverkloven (lov av 12. mai 1961 nr. 2 om opphavsrett til åndsverk m.v.) gjøres følgende endringer:</article> <article class="defaultP" margin-top="true">Hjemmelsfeltet skal lyde:</article><article class="legalP" id="kapittel-1-ledd-2">Åndsverkloven § 13b, § 15, § 16, § 17a, § 31, § 35, § 37, § 38, § 38a, § 45a, § 45b, § 53, § 53b, § 54 og § 59.</article> <article class="defaultP" margin-top="true">Kapittel I skal lyde:</article><span class="futuretitle" id="kapittel-1-foreslåttittel-1">Kapittel I – Eksemplarfremstilling og tilgjengeliggjøring i arkiv, bibliotek, museer, undervisnings- og forskningsinstitusjoner og til bruk for funksjonshemmede, jf. åndsverkloven § 16 og § 17a.</span><article class="futureLegalArticle" data-name="§1-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-1</span>. <span class="legalArticleTitle">Hvem reglene gjelder for</span></span><article class="legalP" id="kapittel-1-foreslåttparagraf-1-ledd-1">Arkiv under arkivverket, kommunale og fylkeskommunale arkiv, bibliotek under universiteter og høgskoler og andre vitenskapelige og faglige bibliotek som drives av det offentlige, fylkesbibliotekene og folkebibliotekene samt offentlige museer og museer som mottar offentlige tilskudd kan til ikke-ervervsmessig bruk i sin virksomhet fremstille eksemplar av åndsverk, når det skjer i samsvar med formål som angitt i bestemmelsene i § 1-2 til § 1-3 samt § 1-5 til § 1-9. For museer gjelder reglene så langt de passer. Med universiteter og høgskoler forstås alle institusjoner som omfattes av lov 1. april 2005 nr. 15 om universiteter og høyskoler § 1-2.</article><article class="legalP" id="kapittel-1-foreslåttparagraf-1-ledd-2">Undervisnings- og forskningsinstitusjoner er omfattet av § 1-4 om eksemplarfremstilling for forskningsformål.</article><article class="legalP" id="kapittel-1-foreslåttparagraf-1-ledd-3">Kultur- og kirkedepartementet kan bestemme at også andre nærmere angitte arkiv, bibliotek og museer skal være omfattet av kapitlet her.</article></article><article class="futureLegalArticle" data-name="§1-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 1-2</span>. <span class="legalArticleTitle">Hovedregel om eksemplarfremstilling og generelle bestemmelser</span></span><article class="legalP" id="kapittel-1-foreslåttparagraf-2-ledd-1">Når ikke annet er særskilt angitt, gir bestemmelsene i dette kapittel adgang til å fremstille eksemplar i samme format som originaleksemplaret. Reglene gir likevel adgang til å fremstille papirutskrift fra maskinlesbare eksemplar.</article><article class="legalP" id="kapittel-1-foreslåttparagraf-2-ledd-2">Bestemmelsene i dette kapittel gir ikke adgang til uten samtykke fra rettighetshaver å fremstille maskinlesbare eksemplar av datamaskinprogrammer.</article><article class="legalP" id="kapittel-1-foreslåttparagraf-2-ledd-3">Med mindre annet er særskilt bestemt, gjelder adgangen til eksemplarfremstilling etter dette kapittel kun for offentliggjorte verk.</article><article class="legalP" id="kapittel-1-foreslåttparagraf-2-ledd-4">Det som i dette kapittel sies om åndsverk, gjelder tilsvarende for arbeider som nevnt i åndsverkloven kapittel 5 (nærstående rettigheter).</article></article><article class="futureLegalArticle" data-name="§1-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 1-3</span>. <span class="legalArticleTitle">Eksemplarfremstilling for konserverings- og sikringsformål</span></span><article class="legalP" id="kapittel-1-foreslåttparagraf-3-ledd-1">For konserverings- og sikringsformål kan institusjon som nevnt i § 1-1 fremstille eksemplar av åndsverk som den har eksemplar av i sine samlinger<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">i samme format som originaleksemplaret,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">i andre format enn originaleksemplaret, der det ikke kan skaffes et eksemplar som oppfyller konserverings- og sikringsformålet fra utsalgssted eller fra utgiver, importør eller produsent,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">ved overføring til mikroformer,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-3-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1">ved overføring til nye lagringssystemer dersom dette på grunn av ukurant utstyr er nødvendig for å benytte verket.</article></article></li></ul></article><article class="legalP" id="kapittel-1-foreslåttparagraf-3-ledd-2">Adgangen til eksemplarfremstilling for konserverings- og sikringsformål gjelder også for åndsverk som ikke er offentliggjort.</article><article class="legalP" id="kapittel-1-foreslåttparagraf-3-ledd-3">Nasjonalbiblioteket kan for konserverings- og sikringsformål fremstille eksemplar av åndsverk det har i sine samlinger i andre format enn originaleksemplaret.</article><article class="legalP" id="kapittel-1-foreslåttparagraf-3-ledd-4">Kultur- og kirkedepartementet kan i tilfelle vilkårene i første ledd ikke er oppfylt gi tillatelse til at institusjon som nevnt i § 1-1 for konserverings- og sikringsformål kan fremstille eksemplar av åndsverk det har i sine samlinger i andre format enn originaleksemplaret.</article></article><article class="futureLegalArticle" data-name="§1-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 1-4</span>. <span class="legalArticleTitle">Eksemplarfremstilling for forskningsformål</span></span><article class="legalP" id="kapittel-1-foreslåttparagraf-4-ledd-1">Kultur- og kirkedepartementet kan for forskningsformål gi undervisnings- og forskningsinstitusjoner tillatelse til å fremstille eksemplar av åndsverk, også i andre format enn originaleksemplaret.</article></article><article class="futureLegalArticle" data-name="§1-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 1-5</span>. <span class="legalArticleTitle">Eksemplarfremstilling for utlån</span></span><article class="legalP" id="kapittel-1-foreslåttparagraf-5-ledd-1">For utlån kan institusjon som nevnt i § 1-1 fremstille eksemplar på papir av åndsverk som den har eksemplar av i sine samlinger, dersom eksemplaret er særlig utsatt for skade ved utlån eller vanskelig kan erstattes hvis det går tapt. Det kan ikke fremstilles flere eksemplar enn det som er nødvendig for at institusjonen skal ha et begrenset antall eksemplar til rådighet for utlån.</article><article class="legalP" id="kapittel-1-foreslåttparagraf-5-ledd-2">Institusjon som nevnt i § 1-1 kan for utlån fremstille fysiske eksemplar av musikk- og filmverk, også i andre format enn originaleksemplaret, der institusjonens originaleksemplar er særlig utsatt for skade ved utlån og ikke kan erstattes hvis det går tapt. Det er ikke tillatt å låne ut flere eksemplar enn institusjonen har originaleksemplar.</article></article><article class="futureLegalArticle" data-name="§1-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 1-6</span>. <span class="legalArticleTitle">Eksemplarfremstilling for kompletteringsformål</span></span><article class="legalP" id="kapittel-1-foreslåttparagraf-6-ledd-1">For kompletteringsformål kan institusjon som nevnt i § 1-1 fremstille eksemplar av manglende partier av et åndsverk den har et ufullstendig eksemplar av i sine samlinger når de manglende partier utgjør en mindre del i forhold til hele verket, og komplettering ikke er mulig gjennom anskaffelse av verket eller delen av verket på utsalgssted eller fra utgiver, importør eller produsent.</article></article><article class="futureLegalArticle" data-name="§1-7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 1-7</span>. <span class="legalArticleTitle">Hovedregel for bruk av eksemplar</span></span><article class="legalP" id="kapittel-1-foreslåttparagraf-7-ledd-1">Eksemplar fremstilt i samsvar med § 1-1 til § 1-3 og § 1-5 til § 1-9 må kun brukes i vedkommende institusjons egne lokaler, med unntak av<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-7-ledd-1-punkt-1"><article class="legalP" id="kapittel-1-foreslåttparagraf-7-ledd-1-punkt-1-ledd-1">eksemplar fremstilt på papir,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-7-ledd-1-punkt-2"><article class="legalP" id="kapittel-1-foreslåttparagraf-7-ledd-1-punkt-2-ledd-1">eksemplar av musikk- og filmverk fremstilt etter vilkårene i § 1-5 andre ledd for utlån,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-7-ledd-1-punkt-3"><article class="legalP" id="kapittel-1-foreslåttparagraf-7-ledd-1-punkt-3-ledd-1">eksemplar som skal brukes til fjernlån på konkret bestilling etter § 1-8.</article></article></li></ul></article></article><article class="futureLegalArticle" data-name="§1-8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 1-8</span>. <span class="legalArticleTitle">Fjernlån på konkret bestilling</span></span><article class="legalP" id="kapittel-1-foreslåttparagraf-8-ledd-1">På særskilt bestilling kan eksemplar fremstilt i samsvar med § 1-2 og § 1-3 gjennom fjernlån, herunder ved overføring til dataterminal, stilles til rådighet for en bestemt låner i lokaler til andre institusjoner omfattet av § 1-1. Slike eksemplar kan ikke lagres permanent hos lånerinstitusjonen, men må tilbakeføres, slettes eller tilintetgjøres når bestillerens bruk er opphørt. Åndsverk omfattet av lov 9. juni 1989 nr. 32 om avleveringsplikt for allment tilgjengelege dokument kan ikke fjernlånes etter denne bestemmelsen.</article><article class="legalP" id="kapittel-1-foreslåttparagraf-8-ledd-2">Låneren kan ta papirutskrift av fjernlånt materiale etter reglene om eksemplarfremstilling til privat bruk i åndsverkloven § 12. Låneren kan ikke ta maskinlesbar kopi.</article><article class="legalP" id="kapittel-1-foreslåttparagraf-8-ledd-3">Departementet kan gi forskrift om kontroll med institusjoners praksis etter bestemmelsen her.</article></article><article class="futureLegalArticle" data-name="§1-9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 1-9</span>. <span class="legalArticleTitle">Tilgjengeliggjøring i institusjonens egne lokaler, fotokopiering og papirutskrift</span></span><article class="legalP" id="kapittel-1-foreslåttparagraf-9-ledd-1">Institusjon som nevnt i § 1-1 kan gjøre åndsverk fra egen samling tilgjengelig for enkeltpersoners forskningsformål eller private studieformål ved hjelp av terminaler i egne lokaler. Adgangen til tilgjengeliggjøring etter første punktum gjelder ikke åndsverk omfattet av lov 9. juni 1989 nr. 32 om avleveringsplikt for allment tilgjengelege dokument.</article><article class="legalP" id="kapittel-1-foreslåttparagraf-9-ledd-2">For enkeltpersoners forskningsformål eller private studieformål kan institusjon som nevnt i § 1-1 ved fotokopiering eller lignende fremgangsmåte fremstille eksemplar av enkelte artikler i samleverk, avis eller tidsskrift, eller korte avsnitt i andre verk for utlevering til eie. Det kan ikke utleveres mer enn ett eksemplar til hver bruker.</article><article class="legalP" id="kapittel-1-foreslåttparagraf-9-ledd-3">Brukeren kan ta en papirutskrift til eie av åndsverk som er tilgjengeliggjort etter første ledd etter reglene om eksemplarfremstilling til privat bruk i åndsverkloven § 12. Brukeren kan ikke ta maskinlesbar kopi.</article></article><article class="futureLegalArticle" data-name="§1-10" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 1-10</span>. <span class="legalArticleTitle">Pliktavleverte åndsverk</span></span><article class="legalP" id="kapittel-1-foreslåttparagraf-10-ledd-1">For formål som angitt i lov 9. juni 1989 nr. 32 om avleveringsplikt for allment tilgjengelege dokument, kan mottaksinstitusjon:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-10-ledd-1-punkt-1"><article class="legalP" id="kapittel-1-foreslåttparagraf-10-ledd-1-punkt-1-ledd-1">fremstille eksemplar av åndsverk som er avleveringspliktig og som de har i sine samlinger til konserverings- og sikringsformål etter reglene i § 1-3,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-10-ledd-1-punkt-2"><article class="legalP" id="kapittel-1-foreslåttparagraf-10-ledd-1-punkt-2-ledd-1">fremstille eksemplar, også i andre format enn originaleksemplaret, av åndsverk som er avleveringspliktig og som de ikke har i sine samlinger, når slikt eksemplar ikke kan skaffes på utsalgssted eller fra utgiver, importør eller produsent,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-10-ledd-1-punkt-3"><article class="legalP" id="kapittel-1-foreslåttparagraf-10-ledd-1-punkt-3-ledd-1">gjøre pliktavlevert åndsverk fra egen samling tilgjengelig på terminaler i institusjonens egne lokaler.</article></article></li></ul></article><article class="legalP" id="kapittel-1-foreslåttparagraf-10-ledd-2">Annen bruk av pliktavleverte åndsverk følger reglene i pliktavleveringsloven.</article></article><article class="futureLegalArticle" data-name="§1-11" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 1-11</span>. <span class="legalArticleTitle">Eksemplarfremstilling til bruk for funksjonshemmede</span></span><article class="legalP" id="kapittel-1-foreslåttparagraf-11-ledd-1">For vederlagsfri bruk av syns- og lesehemmede, hørsels- og talehemmede, personer med nedsatt førlighet og andre som på grunn av funksjonshemming ikke kan tilegne seg verket på vanlig måte, kan institusjon som nevnt i § 1-1 første ledd og nærmere angitt organisasjon som Kultur- og kirkedepartementet bestemmer, fremstille eksemplar, også i andre format enn originaleksemplaret, av utgitt litterært eller vitenskapelig verk gjennom opptak på innretning som kan gjengi det. I tilslutning til teksten kan offentliggjort kunstverk og fotografisk verk gjengis på opptaket.</article><article class="legalP" id="kapittel-1-foreslåttparagraf-11-ledd-2">Eksemplar etter første ledd kan distribueres til bruker via datanettverk i en vanlig låneperiode. Institusjonen eller organisasjonen som distribuerer eksemplaret er ansvarlig for at eksemplaret blir distribuert til riktig bruker samt at eksemplaret tilbakeføres, slettes eller tilintetgjøres når låneperioden er over. Adgangen til opptak etter første ledd gjelder ikke for verk hvor opptak av tilsvarende egnethet kan skaffes fra vanlig utsalgssted. Opptak kan bare danne grunnlag for ytterligere eksemplarfremstilling for disse formål.</article><article class="legalP" id="kapittel-1-foreslåttparagraf-11-ledd-3">Opphavsmannen har krav på vederlag som utredes av staten. Denne paragraf gjelder ikke ervervsmessig bruk.</article></article><article class="futureLegalArticle" data-name="§1-12" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 1-12</span>. <span class="legalArticleTitle">Register over fremstilte opptak. Ideelle rettigheter</span></span><article class="legalP" id="kapittel-1-foreslåttparagraf-12-ledd-1">Bibliotek og organisasjon som gjør opptak i medhold av § 1-11, skal føre register over fremstilte opptak.</article><article class="legalP" id="kapittel-1-foreslåttparagraf-12-ledd-2">Bestemmelsene i åndsverkloven om plikt til å navngi opphavsmann og utøvende kunstner, og bestemmelsene om forbud mot endring av verk, gjelder på vanlig måte.</article></article><article class="futureLegalArticle" data-name="§1-13" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 1-13</span>. <span class="legalArticleTitle">Utfyllende forskrifter</span></span><article class="legalP" id="kapittel-1-foreslåttparagraf-13-ledd-1">Kultur- og kirkedepartementet kan gi utfyllende forskrifter, herunder sette vilkår for adgang til eksemplarfremstilling etter dette kapitlet.</article></article> <article class="defaultP" margin-top="true">§ 2-1 til § 2-3 avsnittoverskriften skal lyde:</article><span class="futuretitle" id="kapittel-1-foreslåttittel-2">Opptak for tidsforskutt bruk i visse døgninstitusjoner, jf. åndsverkloven § 15, og bruk av opptak etter åndsverkloven § 13b</span> <article class="defaultP" margin-top="true">§ 2-2 og § 2-3 skal lyde:</article><article class="futureLegalArticle" data-name="§2-2" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 2-2</span>.</span><article class="legalP" id="kapittel-1-foreslåttparagraf-14-ledd-1">Adgangen til å gjøre opptak med hjemmel i åndsverkloven § 13b, gjelder ikke for bruk som musikkakkompagnement ved undervisning i dans, musikk, gymnastikk og lignende.</article><article class="legalP" id="kapittel-1-foreslåttparagraf-14-ledd-2">Opptak gjort med hjemmel i åndsverkloven § 13b og § 15, jf. § 2-1 ovenfor, kan ikke utleveres eller utlånes til studenter eller elever til selvstudium. Heller ikke kan slike opptak brukes utenfor undervisningsvirksomhetens eget område med mindre det skjer som ledd i undervisning som normalt drives på annet sted.</article></article><article class="futureLegalArticle" data-name="§2-3" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 2-3</span>.</span><article class="legalP" id="kapittel-1-foreslåttparagraf-15-ledd-1">Kultur- og kirkedepartementet kan gi bestemmelser om adgangen til å oppbevare og fremstille eksemplar av opptak gjort i medhold av åndsverkloven § 13b, jf. § 36.</article></article> <article class="defaultP" margin-top="true">§ 3-6 skal lyde:</article><article class="futureLegalArticle" data-name="§3-6" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 3-6</span>.</span><article class="legalP" id="kapittel-1-foreslåttparagraf-16-ledd-1">Brutto oppkrevd vederlag fordeles likt mellom de to rettighetshavergruppene.</article><article class="legalP" id="kapittel-1-foreslåttparagraf-16-ledd-2">Individuelt årlig beløp som utgjør mindre enn 0,5 pst. av folketrygdens grunnbeløp avrundet oppad til nærmeste hele tikrone, utbetales ikke. Beløp under denne grensen disponeres av organisasjonen til formål som organisasjonen fastsetter. Foreldede vederlag disponeres på samme måte.</article><article class="legalP" id="kapittel-1-foreslåttparagraf-16-ledd-3">Organisasjonen kan beregne seg et administrasjonsgebyr av de beløp som utbetales til andre enn ordinære medlemmer.</article></article> <article class="defaultP" margin-top="true">Kapittel IV overskriften skal lyde:</article><span class="futuretitle" id="kapittel-1-foreslåttittel-3">Kapittel IV – Tvisteløsning mv. for avtale- eller tvangslisenssituasjoner, samt når tekniske beskyttelsessystemer er anvendt</span> <article class="defaultP" margin-top="true">§ 4-1 til § 4-4 avsnittoverskriften skal lyde:</article><span class="futuretitle" id="kapittel-1-foreslåttittel-4">Behandling av tvist om vederlag etter åndsverkloven § 13a, § 17a, § 18, § 23, § 23a, § 37 og § 45b, jf. § 35 første ledd</span> <article class="defaultP" margin-top="true">§ 4-1 første ledd skal lyde:</article><article class="futureLegalArticle" data-name="§4-1" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 4-1</span>.</span><article class="legalP" id="kapittel-1-foreslåttparagraf-17-ledd-1">Tvist om vederlag etter åndsverkloven § 13a, § 17a, § 18, § 23, § 23a, § 37 og § 45b kan enhver av partene bringe inn for Kultur- og kirkedepartementet. Tvist om vederlag for videresending av kringkastingssending etter lovens § 45b behandles likevel av nemnda etter § 4-5 flg., jf. lovens § 35 andre ledd.</article></article> <article class="defaultP" margin-top="true">§ 4-9 skal lyde:</article><article class="futureLegalArticle" data-name="§4-9" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 4-9</span>.</span><article class="legalP" id="kapittel-1-foreslåttparagraf-18-ledd-1">Forhandlingene i nemnda administreres av nemndas leder. Alle medlemmene skal delta i avgjørelsen. I tilfelle av uenighet, treffes avgjørelsen ved vanlig flertall.</article><article class="legalP" id="kapittel-1-foreslåttparagraf-18-ledd-2">Nemnda er bundet av sin avgjørelse når alle nemndas medlemmer har underskrevet den.</article><article class="legalP" id="kapittel-1-foreslåttparagraf-18-ledd-3">Utgiftene til nemndas virksomhet bæres for hver enkelt saks vedkommende av partene etter nærmere bestemmelse av nemnda.</article><article class="legalP" id="kapittel-1-foreslåttparagraf-18-ledd-4">Når særlige grunner taler for det, kan nemnda bestemme at utgiftene skal bæres av staten.</article></article> <article class="defaultP" margin-top="true">§ 4-10 andre ledd skal lyde:</article><article class="legalP" id="kapittel-1-ledd-3">For saksbehandlingen gjelder for øvrig forvaltningslovens regler, likevel slik at tvisteloven § 19-8 (1) og (3) og § 19-9 (1) gjelder så langt de passer. Begjæring etter tvisteloven § 19-9 (1) må fremsettes innen to uker.</article> <article class="defaultP" margin-top="true">§ 4-13 og § 4-14 avsnittoverskriften skal lyde:</article><span class="futuretitle" id="kapittel-1-foreslåttittel-5">Megling i avtaleforhandlinger om eksemplarfremstilling av åndsverk mv. i henhold til avtalelisens, jf. åndsverkloven § 13b, § 14, § 16a, § 30 og § 32</span> <article class="defaultP" margin-top="true">§ 4-13 skal lyde:</article><article class="futureLegalArticle" data-name="§4-13" id="kapittel-1-foreslåttparagraf-19"><span class="futureLegalArticleHeader"><span class="legalArticleValue">§ 4-13</span>.</span><article class="legalP" id="kapittel-1-foreslåttparagraf-19-ledd-1">Ved forhandlinger om avtale i medhold av åndsverkloven § 13b, § 14, § 16a, § 30 og § 32, jf. § 36, § 38 og § 38a, har hver av partene rett til å kreve megling dersom den ene part ikke etterkommer krav fra den annen part om å oppta forhandlinger om avtale som nevnt, eller dersom slike forhandlinger ikke fører til enighet.</article></article> <article class="defaultP" margin-top="true">§ 4-15 til § 4-20 med tilhørende avsnittoverskrift skal lyde:</article><span class="futuretitle" id="kapittel-1-foreslåttittel-6">Nemndsbehandling av tvister vedrørende bruk av verk og arbeider når effektive tekniske beskyttelsessystemer er anvendt, jf. åndsverkloven § 53b andre ledd</span><article class="futureLegalArticle" data-name="§4-15" id="kapittel-1-foreslåttparagraf-20"><span class="futureLegalArticleHeader"><span class="legalArticleValue">§ 4-15</span>.</span><article class="legalP" id="kapittel-1-foreslåttparagraf-20-ledd-1">Kultur- og kirkedepartementet oppnevner en nemnd til å behandle tvister som nevnt i åndsverkloven § 53b andre ledd. Nemnda skal bestå av en leder og to andre medlemmer oppnevnt for fire år av gangen. Nemndas leder skal være jurist, og oppnevnes på nøytralt grunnlag. De to andre medlemmene skal komme fra rettighetshaver- og brukersiden. Alle nemndas medlemmer skal ha teknisk kompetanse og innsikt i rettighetsspørsmål. På tilsvarende grunnlag oppnevnes personlige varamedlemmer.</article></article><article class="futureLegalArticle" data-name="§4-16" id="kapittel-1-foreslåttparagraf-21"><span class="futureLegalArticleHeader"><span class="legalArticleValue">§ 4-16</span>.</span><article class="legalP" id="kapittel-1-foreslåttparagraf-21-ledd-1">Nemnda skal behandle tvister vedrørende bruk iht. åndsverkloven § 13a, § 15, § 16, § 17, § 17a, § 21, § 26 – § 28 og § 31 når effektive tekniske beskyttelsessystemer er anvendt. Dette gjelder likevel ikke når verket overføres på avtalte vilkår slik at bruker selv kan velge tid og sted for tilgang til det. Nemnda skal heller ikke behandle tvister vedrørende datamaskinprogram.</article><article class="legalP" id="kapittel-1-foreslåttparagraf-21-ledd-2">Om vilkårene for nemndsbehandling ikke er til stede, skal saken avvises.</article></article><article class="futureLegalArticle" data-name="§4-17" id="kapittel-1-foreslåttparagraf-22"><span class="futureLegalArticleHeader"><span class="legalArticleValue">§ 4-17</span>.</span><article class="legalP" id="kapittel-1-foreslåttparagraf-22-ledd-1">Rettighetshaver skal påse at den som har lovlig tilgang til et verk uten hinder av effektive tekniske beskyttelsessystemer kan utøve bruk etter bestemmelsene angitt i § 4-16 første ledd.</article><article class="legalP" id="kapittel-1-foreslåttparagraf-22-ledd-2">Om det ikke gis adgang til rettmessig bruk innen rimelig tid, kan bruker bringe saken inn for nemnda. Bruker må begjære bruksadgang overfor rettighetshaver før begjæring rettes til nemnda.</article></article><article class="futureLegalArticle" data-name="§4-18" id="kapittel-1-foreslåttparagraf-23"><span class="futureLegalArticleHeader"><span class="legalArticleValue">§ 4-18</span>.</span><article class="legalP" id="kapittel-1-foreslåttparagraf-23-ledd-1">Nemnda kan fatte vedtak som pålegger rettighetshaver å gi adgang til bruk etter aktuell avgrensningsbestemmelse. Adgangen skal være tilstrekkelig til at formålet med den aktuelle avgrensningsbestemmelse oppfylles, samtidig som rettighetshavers legitime krav på vern ivaretas.</article><article class="legalP" id="kapittel-1-foreslåttparagraf-23-ledd-2">Nemnda kan i vedtaket også bestemme at dersom rettighetshaver ikke etterkommer nemndas vedtak innen en gitt frist, kan bruker selv omgå det tekniske beskyttelsessystemet for å få tilgang til bruk i tråd med det som er bestemt i vedtaket. Omgåelse i tråd med slikt vedtak kan verken være straff- eller erstatningsbetingende.</article></article><article class="futureLegalArticle" data-name="§4-19" id="kapittel-1-foreslåttparagraf-24"><span class="futureLegalArticleHeader"><span class="legalArticleValue">§ 4-19</span>.</span><article class="legalP" id="kapittel-1-foreslåttparagraf-24-ledd-1">Forhandlingene i nemnda administreres av nemndas leder. Alle medlemmene skal delta i avgjørelsen. I tilfelle av uenighet, treffes avgjørelsen med stemmeflerhet.</article><article class="legalP" id="kapittel-1-foreslåttparagraf-24-ledd-2">Utgiftene til nemndas virksomhet bæres for hver enkelt saks vedkommende av partene etter nærmere bestemmelse av nemnda. Når særlige grunner taler for det, kan nemnda bestemme at utgiftene skal bæres av staten.</article></article><article class="futureLegalArticle" data-name="§4-20" id="kapittel-1-foreslåttparagraf-25"><span class="futureLegalArticleHeader"><span class="legalArticleValue">§ 4-20</span>.</span><article class="legalP" id="kapittel-1-foreslåttparagraf-25-ledd-1">For saksbehandlingen gjelder reglene i forvaltningsloven tilsvarende. Bestemmelsene i forvaltningsloven kapittel VI om klage og omgjøring, gjelder likevel ikke.</article><article class="legalP" id="kapittel-1-foreslåttparagraf-25-ledd-2">Nemndas vedtak føres inn i protokoll. Nemnda kan forsøke mekling mellom partene. Kommer forlik i stand, skal også forliket føres inn i protokollen.</article></article> <article class="defaultP" margin-top="true">Kapittel V skal lyde:</article><span class="futuretitle" id="kapittel-1-foreslåttittel-7">Kapittel V – Det sakkyndige råd for åndsverk, jf. åndsverkloven § 53</span><article class="futureLegalArticle" data-name="§5-1" id="kapittel-1-foreslåttparagraf-26"><span class="futureLegalArticleHeader"><span class="legalArticleValue">§ 5-1</span>.</span><article class="legalP" id="kapittel-1-foreslåttparagraf-26-ledd-1">Det sakkyndige råd for åndsverk oppnevnes av Kultur- og kirkedepartementet for fire år om gangen. Rådet er sammensatt av det antall representanter for den åndelige produksjon, de til denne knyttede ervervsgrener og sentrale brukergrupper, som departementet bestemmer, samt to jurister som skal være rådets leder og nestleder.</article><article class="legalP" id="kapittel-1-foreslåttparagraf-26-ledd-2">Dersom det i særlige tilfelle anses påkrevd, kan rådet supplere seg med særlig sakkyndige, tilkalt for den enkelte sak.</article></article><article class="futureLegalArticle" data-name="§5-2" id="kapittel-1-foreslåttparagraf-27"><span class="futureLegalArticleHeader"><span class="legalArticleValue">§ 5-2</span>.</span><article class="legalP" id="kapittel-1-foreslåttparagraf-27-ledd-1">Rådet er vedtaksført når minst halvparten av medlemmene, herunder lederen eller nestlederen, er til stede. I voldgiftssaker (jf. § 5-4) gjelder denne regel ikke.</article><article class="legalP" id="kapittel-1-foreslåttparagraf-27-ledd-2">Forvaltningslovens regler om inhabilitet gjelder for saksbehandlingen i rådet.</article><article class="legalP" id="kapittel-1-foreslåttparagraf-27-ledd-3">I saker som hovedsakelig gjelder interesseavveiningsspørsmål der medlemmer av rådet er representanter for berørte interessegrupper, skal inhabilitetsreglene for så vidt ikke gjelde. Dette skal i så fall gå frem av rådets uttalelse.</article></article><article class="futureLegalArticle" data-name="§5-3" id="kapittel-1-foreslåttparagraf-28"><span class="futureLegalArticleHeader"><span class="legalArticleValue">§ 5-3</span>.</span><article class="legalP" id="kapittel-1-foreslåttparagraf-28-ledd-1">Godtgjørelse for uttalelser i rettsspørsmål vedkommende åndsverkloven etter anmodning av en domstol, fastsettes av vedkommende domstol på grunnlag av arbeidsoppgaver som inngis av rådets leder. Bestemmelsene om godtgjørelse til sakkyndige kommer til anvendelse.</article></article><article class="futureLegalArticle" data-name="§5-4" id="kapittel-1-foreslåttparagraf-29"><span class="futureLegalArticleHeader"><span class="legalArticleValue">§ 5-4</span>.</span><article class="legalP" id="kapittel-1-foreslåttparagraf-29-ledd-1">I voldgiftssaker skal det, såfremt ikke annet er avtalt mellom partene, nedsettes en voldgiftsdomstol innen rådet. Voldgiftsdomstolen består av lederen eller nestlederen og to av rådets medlemmer. Partene skal så vidt mulig oppnevne voldgiftsdomstolen i fellesskap. Dersom partene ikke blir enige om sammensetningen, oppnevner hver part ett av rådets medlemmer.</article><article class="legalP" id="kapittel-1-foreslåttparagraf-29-ledd-2">Rådsmedlem plikter å la seg oppnevne som voldgiftsdommer.</article><article class="legalP" id="kapittel-1-foreslåttparagraf-29-ledd-3">Dersom både lederen og nestlederen er inhabile, oppnevner departementet en annen jurist, fortrinnsvis et rådsmedlem.</article><article class="legalP" id="kapittel-1-foreslåttparagraf-29-ledd-4">Ellers gjelder reglene i voldgiftsloven.</article></article><article class="futureLegalArticle" data-name="§5-5" id="kapittel-1-foreslåttparagraf-30"><span class="futureLegalArticleHeader"><span class="legalArticleValue">§ 5-5</span>.</span><article class="legalP" id="kapittel-1-foreslåttparagraf-30-ledd-1">Etter anmodning av departementet eller av en annen institusjon eller organisasjon kan rådet også utenom de lovbestemte tilfelle avgi uttalelse om forhold som hører inn under åndsverklovgivningen.</article></article><article class="futureLegalArticle" data-name="§5-6" id="kapittel-1-foreslåttparagraf-31"><span class="futureLegalArticleHeader"><span class="legalArticleValue">§ 5-6</span>.</span><article class="legalP" id="kapittel-1-foreslåttparagraf-31-ledd-1">Departementet oppnevner sekretær for rådet. Sekretæren skal være jurist.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2007-11-23-1281/KAPITTEL_2"><h2 data-text-align="center">II</h2><article class="centeredP" data-text-align="center"><i>Ikrafttredelse</i></article><article class="legalP" id="kapittel-2-ledd-1">Endringene trer i kraft 1. januar 2008.</article></section></main></body></html>