<!DOCTYPE html><html lang="no"><head><title>Forskrift om endring i forskrift om hvor arbeidsgiveravgiften skal fastsettes og innbetales</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-12-19-1551</dd><dt class="dokid">DokumentID</dt><dd class="dokid">LTI/forskrift/2007-12-19-1551</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 13 s 1907</dd><dt class="dateInForce">I kraft fra</dt><dd class="dateInForce">2008-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-12-01-1383</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§24-5</li><li>forskrift/1997-11-18-1168</li></ul></dd><dt class="dateOfPublication">Kunngjort</dt><dd class="dateOfPublication">2007-12-21 15:45</dd><dt class="journalNumber">Journalnummer</dt><dd class="journalNumber">2007-1260</dd><dt class="titleShort">Korttittel</dt><dd class="titleShort">Endr. forskrift om hvor a-avgift fastsettes</dd><dt class="title">Tittel</dt><dd class="title">Forskrift om endring i forskrift om hvor arbeidsgiveravgiften skal fastsettes og innbetales</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Skattedirektoratet 19. desember 2007 med hjemmel i lov 28. februar 1997 nr. 19 om folketrygd (folketrygdloven) § 24-5 første og annet ledd, jf. delegeringsvedtak 18. november 1997 nr. 1168.</dd><dt class="refid">RefID</dt><dd class="refid">forskrift/2007-12-19-1551</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om hvor arbeidsgiveravgiften skal fastsettes og innbetales<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2007-12-19-1551" id="dokument"><h1>Forskrift om endring i forskrift om hvor arbeidsgiveravgiften skal fastsettes og innbetales</h1><section class="section" data-name="kapI" id="kapittel-1" data-lovdata-URL="LTI/forskrift/2007-12-19-1551/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. desember 1997 nr. 1383 om hvor arbeidsgiveravgiften skal fastsettes og innbetales gjøres følgende endringer:</article> <article class="defaultP" margin-top="true">§ 1 nr. 1 skal lyde:</article><article class="numberedLegalP" data-numerator="1" id="kapittel-1-nummer-1">1. Arbeidsgiveren skal innbetale arbeidsgiveravgiften til skatteoppkreveren for den kommune hvor han har sitt hovedkontor. Arbeidsgiver som ikke har hovedkontor, skal innbetale arbeidsgiveravgiften til skatteoppkreveren for den kommune hvor han hører hjemme.</article> <article class="defaultP" margin-top="true">§ 2 skal lyde:</article><article class="numberedLegalP" data-numerator="1" id="kapittel-1-nummer-2">1. Arbeidsgiver som ikke er bosatt eller hjemmehørende i Norge skal innbetale arbeidsgiveravgiften til skatteoppkreveren for den kommune hvor han har hovedkontor for virksomheten i Norge.</article><article class="numberedLegalP" data-numerator="2" id="kapittel-1-nummer-3">2. Arbeidsgiver som driver varig næringsvirksomhet her i landet uten å ha hovedkontor for denne virksomheten i Norge, skal innbetale arbeidsgiveravgiften til skatteoppkreveren for den kommune hvor han driver varig næringsvirksomhet. Arbeidsgiver som nevnt i første punktum som driver næringsvirksomhet i flere kommuner, skal innbetale arbeidsgiveravgiften til skatteoppkreveren for kommune 2312 Utland.</article><article class="numberedLegalP" data-numerator="3" id="kapittel-1-nummer-4">3. Arbeidsgiver som ikke driver varig næringsvirksomhet i noen kommune her i landet, og arbeidsgiver som ikke driver noen virksomhet i landet, skal innbetale arbeidsgiveravgiften til skatteoppkreveren for kommune 2312 Utland.</article><article class="numberedLegalP" data-numerator="4" id="kapittel-1-nummer-5">4. Arbeidsgiver som bare driver virksomhet på den norske kontinentalsokkelen, skal innbetale arbeidsgiveravgiften til skatteoppkreveren for kommune 2312 Utland.</article><article class="numberedLegalP" data-numerator="5" id="kapittel-1-nummer-6">5. Skattekontoret kan i det enkelte tilfelle bestemme at arbeidsgiver som nevnt i denne paragraf, skal innbetale arbeidsgiveravgiften til skatteoppkreveren for en annen kommune, herunder kommune 2312 Utland.</article> <article class="defaultP" margin-top="true">§ 4 skal lyde:</article><article class="legalP" id="kapittel-1-ledd-2">Fastsettelse av arbeidsgiveravgift i medhold av folketrygdloven § 24-4 annet og tredje ledd skal foretas av skattekontoret for den kommunen hvor arbeidsgiveravgiften skal innbetales.</article></section><section class="section" data-name="kapII" id="kapittel-2" data-lovdata-URL="LTI/forskrift/2007-12-19-1551/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2008.</article></section></main></body></html>