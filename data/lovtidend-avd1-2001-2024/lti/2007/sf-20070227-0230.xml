<!DOCTYPE html><html lang="no"><head><title>Forskrift om endring i forskrift om arbeidstakernes rett til innflytelse i europeiske selskaper og i forskrift om arbeidstakernes rett til innflytelse i europeiske samvirkeforetak.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-02-27-230</dd><dt class="dokid">DokumentID</dt><dd class="dokid">LTI/forskrift/2007-02-27-230</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 3 s 414</dd><dt class="dateInForce">I kraft fra</dt><dd class="dateInForce">2007-02-27</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-04-01-273</li><li>forskrift/2006-11-03-1213</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-14/§3</li><li>forskrift/2005-04-01-270</li><li>lov/2006-06-30-50/§3</li><li>forskrift/2006-06-30-779</li></ul></dd><dt class="dateOfPublication">Kunngjort</dt><dd class="dateOfPublication">2007-03-06</dd><dt class="journalNumber">Journalnummer</dt><dd class="journalNumber">2007-0197</dd><dt class="titleShort">Korttittel</dt><dd class="titleShort">Endr. i forskrift om innflytelse i SE og SCE</dd><dt class="title">Tittel</dt><dd class="title">Forskrift om endring i forskrift om arbeidstakernes rett til innflytelse i europeiske selskaper og i forskrift om arbeidstakernes rett til innflytelse i europeiske samvirkeforetak.</dd><dt class="miscInformation">Annet om dokumentet</dt><dd class="miscInformation">Fastsatt av Arbeids- og inkluderingsdepartementet 27. februar 2007 med hjemmel i lov 1. april 2005 nr. 14 om europeiske selskaper ved gjennomføring av EØS-avtalen vedlegg XXII nr. 10a (rådsforordning (EF) nr. 2157/2001) (SE-loven) § 3, jf. delegeringsvedtak 1. april 2005 nr. 270 og lov 30. juni 2006 nr. 50 om europeiske samvirkeforetak ved gjennomføring av EØS-avtalen vedlegg XXII nr. 10c (rådsforordning (EF) nr. 1435/2003) (SCE-loven) § 3, jf. delegeringsvedtak 30. juni 2006 nr. 779.</dd><dt class="refid">RefID</dt><dd class="refid">forskrift/2007-02-27-230</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om arbeidstakernes rett til innflytelse i europeiske selskaper og i forskrift om arbeidstakernes rett til innflytelse i europeiske samvirkeforetak.<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2007-02-27-230" id="dokument"><h1>Forskrift om endring i forskrift om arbeidstakernes rett til innflytelse i europeiske selskaper og i forskrift om arbeidstakernes rett til innflytelse i europeiske samvirkeforetak.</h1><section class="section" data-name="kapI" id="kapittel-1" data-lovdata-URL="LTI/forskrift/2007-02-27-230/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. april 2005 nr. 273 om arbeidstakernes rett til innflytelse i europeiske selskaper gjøres følgende endringer:</article> <article class="defaultP" margin-top="true">§ 2 annet ledd skal lyde:</article><article class="legalP" id="kapittel-1-ledd-2">Bestemmelsene i § 1 til § 6 og § 10 kommer til anvendelse for deltagende selskaper, datterselskaper og filialer i Norge som deltar i stiftelsen av SE-selskaper uavhengig av hvor selskapet skal ha forretningskontor.</article> <article class="defaultP" margin-top="true">§ 3 første ledd bokstav g skal lyde:<ul class="defaultList"><li data-li-identifier="g)" data-name="g)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1"><i>drøfting:</i> dialog og utveksling av synspunkter mellom representasjonsorganet eller arbeidstakernes representanter og SE-selskapet. Drøftingen skal skje på et tidspunkt, på en måte og med et innhold som gjør det mulig for arbeidstakernes representanter, på bakgrunn av den mottatte informasjonen, å gi uttrykk for sin mening slik at synspunktene kan tas i betraktning i beslutningsprosessen i SE-selskapet.</article></article></li></ul></article> <article class="defaultP" margin-top="true">§ 4 annet ledd skal lyde:</article><article class="legalP" id="kapittel-1-ledd-3">Det skal opprettes et særlig forhandlingsutvalg som representerer arbeidstakerne i de deltakende selskapene, berørte datterselskaper og filialer. Medlemmene av det særlige forhandlingsutvalget velges eller utpekes ut fra antallet arbeidstakere i de deltakende selskapene, berørte datterselskaper og filialer i hver EU-/EØS-stat. Hver EU-/EØS-stat tildeles en plass i det særlige forhandlingsutvalget per andel arbeidstakere som representerer 10 prosent, eller en brøkdel av dette, av antall arbeidstakere ansatt i de deltakende selskapene, berørte datterselskaper og filialer i statene til sammen.</article> <article class="defaultP" margin-top="true">§ 5 skal lyde:</article><article class="numberedLegalP" data-numerator="1" id="kapittel-1-nummer-1">(1) Setene i det særlige forhandlingsutvalget som tildeles arbeidstakerne i Norge i henhold til § 4 annet ledd, tildeles arbeidstakerne i de deltagende selskaper i Norge i fallende rekkefølge regnet etter antallet arbeidstakere i det enkelte selskap. Dersom det er flere plasser til fordeling enn det er deltagende selskaper, fordeles disse på berørte datterselskaper og filialer i fallende rekkefølge regnet etter antallet arbeidstakere i den enkelte enhet. Øvrige plasser fordeles på de deltagende selskaper, berørte datterselskaper og filialer i fallende rekkefølge regnet etter antallet arbeidstakere.</article><article class="numberedLegalP" data-numerator="2" id="kapittel-1-nummer-2">(2) Dersom SE-selskapet stiftes ved fusjon og det skal tildeles plasser til selskaper i Norge som opphører å eksistere ved fusjonen, fordeles plassene på arbeidstakerne i disse selskapene i fallende rekkefølge regnet etter antallet arbeidstakere i det enkelte selskap. Dette gjelder ikke dersom det deltagende selskapet blir tildelt en plass i det særlige forhandlingsutvalget i medhold av første ledd, jf. § 4 fjerde ledd.</article><article class="numberedLegalP" data-numerator="3" id="kapittel-1-nummer-3">(3) Dersom det særlige forhandlingsutvalgets geografiske sammensetning justeres med hjemmel i § 4 femte ledd, gjennomføres det en ny fordeling av setene i det særskilte forhandlingsutvalget etter reglene i første og annet ledd.</article><article class="numberedLegalP" data-numerator="4" id="kapittel-1-nummer-4">(4) Dersom en enhet som har en eller flere representanter i det særlige forhandlingsutvalget ikke lenger skal være representert i det særlige forhandlingsutvalget og dette ikke medfører endring i sammensetningen av det særlige forhandlingsutvalget etter § 4 femte ledd, jf. § 5 tredje ledd, tildeles den ledige plassen til den enhet som står nærmest i tråd med regelen i § 5 første ledd. Dersom arbeidstakerne i denne enheten er tildelt en plass på grunnlag av regelen i § 5 annet ledd, går plassen likevel videre til neste enhet i tråd med bestemmelsen i § 5 annet ledd. Dersom det ikke finnes slik enhet skal ingen enheter ha denne plassen.</article><article class="numberedLegalP" data-numerator="5" id="kapittel-1-nummer-5">(5) Dersom det tilkommer nye deltagende selskaper etter at det særlige forhandlingsutvalget er opprettet, og dette ikke medfører endringer i fordelingen av seter i det særlige forhandlingsutvalget i henhold til § 4 femte ledd, skal slike selskaper ha en representant i det særlige forhandlingsutvalget. Fordelingen etter § 5 tredje ledd gjelder tilsvarende.</article><article class="numberedLegalP" data-numerator="6" id="kapittel-1-nummer-6">(6) Representanter som velges med hjemmel i § 4 annet ledd, jf. § 5 første ledd representerer arbeidstakerne i enheten og i tillegg en andel av arbeidstakerne i de enheter som ikke har valgt egne representanter. Dersom det er valgt flere representanter etter § 4 annet ledd, fordeles arbeidstakerne som ikke har egne representanter likt på representantene. Representanter valgt med hjemmel i § 4 tredje ledd, jf. § 5 annet ledd representerer kun arbeidstakerne i dette selskapet.</article> <article class="defaultP" margin-top="true">§ 6 skal lyde:</article><article class="numberedLegalP" data-numerator="1" id="kapittel-1-nummer-7">(1) Dersom det finnes lokale fagforeninger som alene eller til sammen representerer minst to tredeler av arbeidstakerne i den enhet som er tildelt representant i henhold til § 5 første eller annet ledd, utpeker de lokale fagforeningene representanten blant arbeidstakerne i enheten. Dersom det ikke oppnås enighet om hvem som skal utpekes, gjennomføres valg av og blant arbeidstakerne i henhold til annet ledd.</article><article class="numberedLegalP" data-numerator="2" id="kapittel-1-nummer-8">(2) Dersom det i enhetene som er tildelt representanter ikke finnes fagforeninger som alene eller til sammen omfatter to tredeler av arbeidstakerne eller fagforeningene ikke blir enige, gjennomføres valg av og blant arbeidstakerne i Norge direkte. For dette valget gjelder forskrift 18. desember 1998 nr. 1205 om ansattes rett til representasjon i aksjeselskapers og allmennaksjeselskapers styre og bedriftsforsamling m.v. (representasjonsforskriften) tilsvarende så langt det passer og ikke strider mot bestemmelsen her. Representasjonsforskriften § 12 fjortende ledd gjelder ikke. Valgstyret kan sette kortere frister for gjennomføringen av valget enn det som fremgår av representasjonsforskriften § 12.</article><article class="numberedLegalP" data-numerator="3" id="kapittel-1-nummer-9">(3) Valget kan gjennomføres elektronisk dersom valgstyret bestemmer det og samtlige arbeidstakere har tilgang til datamaskin og valget ellers gjennomføres i tråd med representasjonsforskriftens regler.</article> <article class="defaultP" margin-top="true">§ 7 femte ledd skal lyde:</article><article class="legalP" id="kapittel-1-ledd-4">Med reduksjon av retten til representasjon menes en andel av medlemmene av SE-selskapets administrasjons- eller kontrollorgan som er lavere enn den høyeste andel som finnes i de deltakende selskapene.</article> <article class="defaultP" margin-top="true">§ 7 syvende ledd skal lyde:</article><article class="legalP" id="kapittel-1-ledd-5">Det særlige forhandlingsutvalget kan med det flertall som er fastsatt i åttende ledd, beslutte å ikke innlede forhandlinger eller å avslutte forhandlinger som allerede er innledet, og å basere seg på reglene for informasjon og drøfting som gjelder i de EU-/EØS-stater der SE-selskapet har arbeidstakere. En slik beslutning skal stanse fremgangsmåten med henblikk på å inngå avtale som nevnt i § 8. Slik beslutning medfører ikke at standardbestemmelsene i vedlegg I kommer til anvendelse.</article> <article class="defaultP" margin-top="true">§ 7 tiende ledd skal lyde:</article><article class="legalP" id="kapittel-1-ledd-6">Det særlige forhandlingsutvalget skal sammenkalles på nytt etter skriftlig anmodning fra minst 10 prosent av arbeidstakerne i SE-selskapet, dets datterselskap og filialer, eller deres representanter, tidligst to år etter beslutning som nevnt i åttende ledd, jf. syvende ledd, med mindre partene er enige om at forhandlingene skal innledes tidligere. Standardbestemmelsene i vedlegg I kommer ikke til anvendelse dersom det særlige forhandlingsutvalget beslutter å gjeninnlede forhandlinger med selskapet og disse forhandlingene ikke fører til enighet om en avtale som nevnt i § 8.</article> <article class="defaultP" margin-top="true">§ 10 første ledd bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">det ikke er inngått noen avtale innen fristen fastsatt i § 9 og hvert deltagende selskap beslutter å godta anvendelse av standardbestemmelsene for SE-selskapet, og dermed gå videre med registreringen, og det særlige forhandlingsutvalget ikke har truffet beslutningen fastsatt i § 7 syvende og åttende ledd.</article></article></li></ul></article> <article class="defaultP" margin-top="true">§ 10 tredje ledd nytt siste punktum skal lyde:</article><article class="legalP" id="kapittel-1-ledd-7">Det særlige forhandlingsutvalget skal underrette de deltakende selskapene om alle beslutninger det treffer i henhold til denne paragrafen.</article> <article class="defaultP" margin-top="true">§ 13 skal lyde:</article><article class="numberedLegalP" data-numerator="1" id="kapittel-1-nummer-10">(1) Dersom det innen ett år etter registreringen av SE-selskapet inntrer vesentlige endringer i selskapet, dets datterselskaper eller filialer og disse endringene ville ha gitt arbeidstakerne større innflytelse enn gjeldende innflytelsesordninger dersom de hadde vært foretatt før registreringen, skal reglene om SE-selskap anses misbrukt med mindre selskapet sannsynliggjør at endringene hadde andre årsaker.</article><article class="numberedLegalP" data-numerator="2" id="kapittel-1-nummer-11">(2) Dersom reglene om SE-selskap misbrukes for å frata arbeidstakerene innflytelse, kan nye forhandlinger kreves. Forhandlinger kan kreves av representasjonsorganet eller av representanter for flertallet av arbeidstakerne i SE-selskapets nye forretningssteder eller datterselskap.</article><article class="numberedLegalP" data-numerator="3" id="kapittel-1-nummer-12">(3) Bestemmelsene i § 4 til § 10 gjelder tilsvarende så langt de passer.</article> <article class="defaultP" margin-top="true">§ 14 første ledd bokstavene a-e skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-12-punkt-1"><article class="legalP" id="kapittel-1-nummer-12-punkt-1-ledd-1">tvister som knytter seg til opprettelsen av det særlige forhandlingsutvalget etter § 4, § 5 og § 6. For valg av arbeidstakernes representanter i det særlige forhandlingsutvalget fra Norge, gjelder representasjonsforskriften tilsvarende, jf. § 6 annet ledd,</article></article></li><li data-li-identifier="b)" data-name="b)"><article class="listArticle" id="kapittel-1-nummer-12-punkt-2"><article class="legalP" id="kapittel-1-nummer-12-punkt-2-ledd-1">tvister som knytter seg til inngåelse av avtale om innflytelse, herunder om avtalen er inngått i tråd med forskriftens stemmeregler, jf. § 6 og § 7,</article></article></li><li data-li-identifier="c)" data-name="c)"><article class="listArticle" id="kapittel-1-nummer-12-punkt-3"><article class="legalP" id="kapittel-1-nummer-12-punkt-3-ledd-1">tvister som knytter seg til om vilkårene for anvendelse av standardbestemmelsene i vedlegget er oppfylt, jf. § 10,</article></article></li><li data-li-identifier="e)" data-name="e)"><article class="listArticle" id="kapittel-1-nummer-12-punkt-4"><article class="legalP" id="kapittel-1-nummer-12-punkt-4-ledd-1">beslutning om taushetsplikt eller tilbakehold av informasjon, jf. § 11 og § 12,</article></article></li></ul></article> <article class="defaultP" margin-top="true">§ 16 skal lyde:</article><article class="legalP" id="kapittel-1-ledd-8">Lov 23. august 1996 nr. 63 om allmenngjøring av bestemmelser i tariffavtale om europeiske samarbeidsutvalg m.v. og forskrift 28. juli 2000 nr. 797 om europeiske samarbeidsutvalg mv. gjelder ikke for SE-selskaper med mindre det særlige forhandlingsutvalget i henhold til § 7 syvende og åttende ledd har besluttet ikke å innlede forhandlinger eller å avslutte forhandlinger om ordninger for innflytelse i selskapet.</article> <article class="defaultP" margin-top="true">Vedlegg I innledende tekst skal lyde:</article><article class="legalP" id="kapittel-1-ledd-9">Standardbestemmelsene i dette vedlegg kommer til anvendelse i de tilfeller som følger av forskriften § 10.</article> <article class="defaultP" margin-top="true">Vedlegg I under «Generelle bestemmelser» under «1 Sammensetningen av arbeidstakernes representasjonsorgan» første ledd bokstavene b, c og f skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-ledd-9-punkt-1"><article class="legalP" id="kapittel-1-ledd-9-punkt-1-ledd-1">Representasjonsorganet skal være sammensatt av arbeidstakerne i SE-selskapet og dets datterselskaper og filialer. Representantene skal være valgt eller utpekt etter reglene i forskriften § 6.</article></article></li><li data-li-identifier="c)" data-name="c)"><article class="listArticle" id="kapittel-1-ledd-9-punkt-2"><article class="legalP" id="kapittel-1-ledd-9-punkt-2-ledd-1">Ved vesentlige endringer som ville medført en annen sammensetning av representasjonsorganet, skal disse endringene gjenspeiles i representasjonsorganets sammensetning. Det må om nødvendig foretas et suppleringsvalg. Et slikt valg skal gjennomføres i samsvar med reglene i forskriften § 6.</article></article></li><li data-li-identifier="f)" data-name="f)"><article class="listArticle" id="kapittel-1-ledd-9-punkt-3"><article class="legalP" id="kapittel-1-ledd-9-punkt-3-ledd-1">Fire år etter at representasjonsorganet er opprettet, skal det undersøke om det skal innledes forhandlinger med sikte på å inngå avtale som nevnt i forskriften § 8 og § 10, eller om standardbestemmelsene fastsatt i dette vedlegget fortsatt skal komme til anvendelse.</article></article></li></ul></article> <article class="defaultP" margin-top="true">Vedlegg I under «Standardbestemmelser for informasjon og drøfting» «4 Informasjon til representasjonsorganet» skal lyde:</article><article class="legalP" id="kapittel-1-ledd-10">SE-selskapet skal gi representasjonsorganet dagsorden for møtene i administrasjons- eller kontrollorganet, samt kopi av alle dokumentene som fremlegges for generalforsamlingen.</article> <article class="defaultP" margin-top="true">Vedlegg I under «Standardbestemmelser for informasjon og drøfting» «7 Informasjon til arbeidstakernes representanter» skal lyde:</article><article class="legalP" id="kapittel-1-ledd-11">Medlemmene av representasjonsorganet skal underrette representantene for arbeidstakerne i SE-selskapet og i dets datterselskaper og filialer om innholdet og resultatet av informasjonen som er gitt og de drøftinger som har skjedd med mindre opplysningene er underlagt taushetsplikt i henhold til forskriften § 11.</article> <article class="defaultP" margin-top="true">Vedlegg I under «Standardbestemmelser for informasjon og drøfting» «10 Dekning av utgifter» skal lyde:</article><article class="legalP" id="kapittel-1-ledd-12">SE-selskapet skal dekke representasjonsorganets utgifter slik at det kan utføre sine oppgaver på en hensiktsmessig måte. SE-selskapet skal, med mindre noe annet er avtalt, særlig dekke utgifter til tilrettelegging av møtene, tolking, samt oppholds- og reiseutgifter for medlemmer av representasjonsorganet og arbeidsutvalget. SE-selskapet skal dekke utgiftene til minst en sakkyndig. Dekning av sakkyndige utover dette kan avtales mellom SE-selskapet og representasjonsorganet.</article> <article class="defaultP" margin-top="true">Vedlegg I under «Standardbestemmelser for representasjon» nr. 13 overskriften skal lyde:</article><span class="futuretitle" id="kapittel-1-foreslåttittel-1">13 Fordeling av plasser til administrasjons- eller kontrollorganet</span> <article class="defaultP" margin-top="true">Vedlegg I under «Standardbestemmelser for representasjon» nr. 13 tredje ledd skal lyde:</article><article class="numberedLegalP" data-numerator="3" id="kapittel-1-nummer-13">(3) Plasser fordelt til Norge skal fordeles på de deltagende selskaper i fallende rekkefølge regnet etter antall arbeidstakere i den enkelte enhet. Valg av representanter skal skje etter reglene i forskriften § 6.</article></section><section class="section" data-name="kapII" id="kapittel-2" data-lovdata-URL="LTI/forskrift/2007-02-27-230/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 3. november 2006 nr. 1213 om arbeidstakernes rett til innflytelse i europeiske samvirkeforetak gjøres følgende endring:</article> <article class="defaultP" margin-top="true">§ 11 tredje ledd nytt siste punktum skal lyde:</article><article class="legalP" id="kapittel-2-ledd-2">Det særlige forhandlingsutvalget skal underrette de deltakende rettssubjektene om alle beslutninger det treffer i henhold til denne paragrafen.</article></section><section class="section" data-name="kapIII" id="kapittel-3" data-lovdata-URL="LTI/forskrift/2007-02-27-230/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene trer i kraft straks.</article></section></main></body></html>