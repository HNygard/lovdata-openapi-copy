<!DOCTYPE html><html lang="no"><head><title>Forskrift om overgangsregler i forbindelse med endringer i folketrygdlovens kapittel 4 og 11 og endringer i lov om lønnsplikt.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-12-19-1754</dd><dt class="dokid">DokumentID</dt><dd class="dokid">LTI/forskrift/2003-12-19-1754</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 18 s 2985</dd><dt class="dateInForce">I kraft fra</dt><dd class="dateInForce">2004-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-116</li><li>lov/2003-12-19-117</li></ul></dd><dt class="dateOfPublication">Kunngjort</dt><dd class="dateOfPublication">2004-01-06</dd><dt class="journalNumber">Journalnummer</dt><dd class="journalNumber">2003-1496</dd><dt class="titleShort">Korttittel</dt><dd class="titleShort">Forskr om overgangsregler til endr i ftrl. m.m.</dd><dt class="title">Tittel</dt><dd class="title">Forskrift om overgangsregler i forbindelse med endringer i folketrygdlovens kapittel 4 og 11 og endringer i lov om lønnsplikt.</dd><dt class="miscInformation">Annet om dokumentet</dt><dd class="miscInformation">Fastsatt av Arbeids- og administrasjonsdepartementet 19. desember 2003 med hjemmel i lov av 19. desember 2003 nr. 116 om endringer i lov 28. februar 1997 nr. 19 om folketrygd (ytelser under yrkesrettet attføring mv.) og lov av 19. desember 2003 nr. 117 om endringer i lov 28. februar 1997 nr. 19 om folketrygd, lov 6. mai 1988 nr. 22 om lønnsplikt under permittering og lov 4. februar 1977 nr. 4 om arbeidervern og arbeidsmiljø m.v.</dd><dt class="refid">RefID</dt><dd class="refid">forskrift/2003-12-19-1754</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overgangsregler i forbindelse med endringer i folketrygdlovens kapittel 4 og 11 og endringer i lov om lønnsplikt.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li></ul></dd></dl></header><main class="documentBody" data-lovdata-URL="LTI/forskrift/2003-12-19-1754" id="dokument"><h1>Forskrift om overgangsregler i forbindelse med endringer i folketrygdlovens kapittel 4 og 11 og endringer i lov om lønnsplikt.</h1><article class="legalArticle" data-lovdata-URL="LTI/forskrift/2003-12-19-1754/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Endringene i folketrygdloven § 11-4 og § 11-6, som trer i kraft 1. januar 2004, gjelder bare for vedtak om godkjenning av tiltak i medhold av folketrygdloven § 11-6 som fattes etter ikrafttredelsen.</article><article class="legalP" id="paragraf-1-ledd-2">Endringene i folketrygdloven § 11-8, som trer i kraft 1. januar 2004, gjelder ikke for attføringssaker hvor krav om ytelser under yrkesrettet attføring er fremsatt og vilkårene for rett til ytelser oppfylt før 1. januar 2004.</article></article><article class="legalArticle" data-lovdata-URL="LTI/forskrift/2003-12-19-1754/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Trygdeetaten behandler og avgjør krav om ytelser under yrkesrettet attføring etter § 11-2, § 11-4 og § 11-5, som er fremsatt før 1. juli 2004.</article><article class="legalP" id="paragraf-2-ledd-2">Krav om ytelser under yrkesrettet attføring som er fremsatt etter 1. juli 2004, behandles og avgjøres i Aetat.</article></article><article class="legalArticle" data-lovdata-URL="LTI/forskrift/2003-12-19-1754/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">I dagpengesaker hvor krav om dagpenger er fremsatt og vilkårene for rett til ytelser oppfylt før 1. januar 2004, får endringen i folketrygdloven § 4-15, som trer i kraft 1. januar 2004, virkning fra og med 1. januar 2006. Det samme gjelder dagpengesaker hvor stønadsperioden per 1. januar 2004 er avbrutt eller på et senere tidspunkt blir avbrutt, men kan gjenopptas etter reglene i folketrygdloven § 4-16.</article></article><article class="legalArticle" data-lovdata-URL="LTI/forskrift/2003-12-19-1754/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Endringene i lov om lønnsplikt § 3 (1), som trer i kraft 1. januar 2004, gjelder ikke for permitteringer som er iverksatt før 1. januar 2004.</article></article><article class="legalArticle" data-lovdata-URL="LTI/forskrift/2003-12-19-1754/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Denne forskriften trer i kraft 1. januar 2004.</article></article></main></body></html>