<!DOCTYPE html><html lang="no"><head><title>Forskrift om polysykliske aromatiske hydrokarboner (PAH) i olivenrestolje (pomace-olje).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-09-10-1158</dd><dt class="dokid">DokumentID</dt><dd class="dokid">LTI/forskrift/2003-09-10-1158</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 13 s 2161</dd><dt class="dateInForce">I kraft fra</dt><dd class="dateInForce">2003-09-10</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-07-11-837</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-3/§1</li><li>lov/1933-05-19-3/§4</li></ul></dd><dt class="dateOfPublication">Kunngjort</dt><dd class="dateOfPublication">2003-09-19</dd><dt class="journalNumber">Journalnummer</dt><dd class="journalNumber">2003-0974</dd><dt class="titleShort">Korttittel</dt><dd class="titleShort">Forskrift om PAH i olivenrestolje</dd><dt class="title">Tittel</dt><dd class="title">Forskrift om polysykliske aromatiske hydrokarboner (PAH) i olivenrestolje (pomace-olje).</dd><dt class="miscInformation">Annet om dokumentet</dt><dd class="miscInformation">Fastsatt av Helsedepartementet 10. september 2003 med hjemmel i lov av 19. mai 1933 nr. 3 om tilsyn med næringsmidler m.v. § 1 og § 4.</dd><dt class="refid">RefID</dt><dd class="refid">forskrift/2003-09-10-1158</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om polysykliske aromatiske hydrokarboner (PAH) i olivenrestolje (pomace-olje).<ul class="tocSubUl"><li>§ 1. Omfang</li><li>§ 2. Grenseverdi</li><li>§ 3. Tilsyn og vedtak</li><li>§ 4. Dispensasjon</li><li>§ 5. Straff</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2003-09-10-1158" id="dokument"><h1>Forskrift om polysykliske aromatiske hydrokarboner (PAH) i olivenrestolje (pomace-olje).</h1><article class="legalArticle" data-lovdata-URL="LTI/forskrift/2003-09-10-1158/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Omfang</span></h2><article class="legalP" id="paragraf-1-ledd-1">Denne forskriften gjelder olivenrestolje (pomace-olje). Den gjelder også olivenrestolje som inngår som ingrediens i næringsmidler.</article></article><article class="legalArticle" data-lovdata-URL="LTI/forskrift/2003-09-10-1158/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Grenseverdi</span></h2><article class="legalP" id="paragraf-2-ledd-1">Produkter definert i § 1 skal ikke inneholde stoffet benso(a)pyren (BaP) i mengder over 2 μg per liter.</article></article><article class="legalArticle" data-lovdata-URL="LTI/forskrift/2003-09-10-1158/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilsyn og vedtak</span></h2><article class="legalP" id="paragraf-3-ledd-1">Statens næringsmiddeltilsyn fører tilsyn med at bestemmelsene i denne forskriften overholdes og fatter nødvendige vedtak for gjennomføring av bestemmelsene i virksomheter som har regional, landsdekkende eller eksportrettet karakter og ved import av næringsmidler. Tilsyns- og vedtaksmyndighet som er tillagt Statens næringsmiddeltilsyn, kan delegeres til det kommunale eller interkommunale næringsmiddeltilsynet.</article><article class="legalP" id="paragraf-3-ledd-2">Det kommunale eller interkommunale næringsmiddeltilsynet fører tilsyn med øvrige virksomheter. Kommunestyret fatter nødvendige vedtak. Kommunestyret kan delegere sin myndighet etter regler i kommuneloven. Videre kan det delegeres myndighet til interkommunalt næringsmiddeltilsyn.</article><article class="legalP" id="paragraf-3-ledd-3">Statens næringsmiddeltilsyn er klageinstans for vedtak fattet av det kommunale eller interkommunale næringsmiddeltilsynet etter delegert myndighet fra Statens næringsmiddeltilsyn.</article><article class="legalP" id="paragraf-3-ledd-4">Kommunestyret eller særskilt klagenemnd er klageinstans for øvrige vedtak fattet av det kommunale eller interkommunale næringsmiddeltilsynet.</article><article class="legalP" id="paragraf-3-ledd-5">Fylkesmannen er klageinstans for vedtak fattet av kommunestyret eller særskilt klagenemnd.</article><article class="legalP" id="paragraf-3-ledd-6">Helsedepartementet er klageinstans for vedtak fattet av Statens næringsmiddeltilsyn.</article></article><article class="legalArticle" data-lovdata-URL="LTI/forskrift/2003-09-10-1158/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Dispensasjon</span></h2><article class="legalP" id="paragraf-4-ledd-1">I særskilte tilfeller og forutsatt at det ikke vil stride mot internasjonale avtaler som Norge har inngått, kan Statens næringsmiddeltilsyn dispensere fra denne forskriften.</article></article><article class="legalArticle" data-lovdata-URL="LTI/forskrift/2003-09-10-1158/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Straff</span></h2><article class="legalP" id="paragraf-5-ledd-1">Ved forsettlig eller uaktsom overtredelse av denne forskriften, kommer bestemmelser om straff i lov av 19. mai 1933 nr. 3 om tilsyn med næringsmidler m.v. til anvendelse.</article></article><article class="legalArticle" data-lovdata-URL="LTI/forskrift/2003-09-10-1158/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskriften trer i kraft straks. Samtidig oppheves forskrift av 11. juli 2001 nr. 837 om omsetningsforbud, inntil videre, for olje av olivenrester (pomace).</article></article></main></body></html>