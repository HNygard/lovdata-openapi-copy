<!DOCTYPE html><html lang="no"><head><title>Forskrift om endring i forskrift om dyrehelsemessige vilkår ved omsetning og innførsel av akvakulturdyr og akvakulturprodukter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-12-04-1422</dd><dt class="dokid">DokumentID</dt><dd class="dokid">LTI/forskrift/2003-12-04-1422</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 16 s 2580</dd><dt class="dateInForce">I kraft fra</dt><dd class="dateInForce">2003-12-04</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-10-14-1239</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-06-13-54/§11</li><li>lov/1997-06-13-54/§17</li><li>lov/1974-12-20-73/§30</li></ul></dd><dt class="dateOfPublication">Kunngjort</dt><dd class="dateOfPublication">2003-12-09</dd><dt class="journalNumber">Journalnummer</dt><dd class="journalNumber">2003-1201</dd><dt class="titleShort">Korttittel</dt><dd class="titleShort">Endr. i forskr om omsetning av akvakulturdyr</dd><dt class="title">Tittel</dt><dd class="title">Forskrift om endring i forskrift om dyrehelsemessige vilkår ved omsetning og innførsel av akvakulturdyr og akvakulturprodukter.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 4. desember 2003 med hjemmel i lov av 13. juni 1997 nr. 54 om tiltak mot sykdom hos fisk og andre akvatiske dyr (fiskesykdomsloven) § 11 og § 17, og lov av 20. desember 1974 nr. 73 om dyrevern § 30. Jf. EØS-avtalen vedlegg I (direktiv 91/67/EØF).</dd><dt class="refid">RefID</dt><dd class="refid">forskrift/2003-12-04-1422</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om dyrehelsemessige vilkår ved omsetning og innførsel av akvakulturdyr og akvakulturprodukter.<ul class="tocSubUl"><li>I<ul class="tocSubUl"><li>§ 10. Omsetning av akvakulturdyr, deres rogn og melke, som ikke tilhører de mottakelige arter, og omsetning mv. av levende villfisk, viltlevende bløtdyr og krepsdyr</li><li>§ 13. Ytterligere vilkår ved innførsel av akvakulturdyr og akvakulturprodukter</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-12-04-1422" id="dokument"><h1>Forskrift om endring i forskrift om dyrehelsemessige vilkår ved omsetning og innførsel av akvakulturdyr og akvakulturprodukter.</h1><section class="section" data-name="kapI" id="kapittel-1" data-lovdata-URL="LTI/forskrift/2003-12-04-1422/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 14. oktober 2003 nr. 1239 om dyrehelsemessige vilkår ved omsetning og innførsel av akvakulturdyr og akvakulturprodukter gjøres følgende endringer:</article> <article class="defaultP" margin-top="true">§ 2 femte ledd skal lyde:</article><article class="legalP" id="kapittel-1-ledd-2">Forskriften gjelder med mindre annet følger av særskilt forskrift, men gjelder ikke for innførsel og omsetning av:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Hvileegg av marine krepsdyr som skal brukes til annet enn oppdrett.</article></article></li><li data-li-identifier="2." data-name="2."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Utstyr og stein til akvarier.</article></article></li><li data-li-identifier="3." data-name="3."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">Evertebrater til akvarier unntatt hummer og krepselignende dyr som lever i ferskvann herunder infraorden Astacidea; familiene Astacidae, Parastacidae og Cambaridae til akvarier og konsumarter av marine krepsdyr.</article></article></li><li data-li-identifier="4." data-name="4."><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">Vaksiner til akvatiske dyr godkjent til bruk i Norge.</article></article></li></ul></article> <article class="defaultP" margin-top="true">§ 5 første ledd nr. 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">De må ikke komme fra et akvakulturanlegg som er underlagt restriksjoner av dyrehelsemessige grunner. De må heller ikke ha vært i kontakt med akvakulturdyr fra et slikt akvakulturanlegg. Særlig gjelder dette hvis akvakulturanlegget er underlagt restriksjoner med hensyn til sykdommer nevnt i vedlegg 1, liste I eller II.</article></article></li></ul></article> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Omsetning av akvakulturdyr, deres rogn og melke, som ikke tilhører de mottakelige arter, og omsetning mv. av levende villfisk, viltlevende bløtdyr og krepsdyr</span></span><article class="legalP" id="kapittel-1-foreslåttparagraf-1-ledd-1">Når oppdrettet levende fisk eller levende bløtdyr, deres rogn og melke, som ikke tilhører de mottakelige arter kommer inn til en godkjent sone eller et godkjent akvakulturanlegg, skal forsendelsen komme fra:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">en godkjent sone,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">et godkjent akvakulturanlegg, eller</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">et akvakulturanlegg som ligger i en ikke-godkjent sone, på betingelse av at akvakulturanlegget ikke oppbevarer akvakulturdyr av mottakelige arter, og ikke har forbindelse med vassdrag, kyst- eller estuarfarvann.</article></article></li></ul></article><article class="legalP" id="kapittel-1-foreslåttparagraf-1-ledd-2">Ved omsetning av levende villfisk, viltlevende bløtdyr eller krepsdyr, deres rogn og melke, skal følgende vilkår være oppfylt:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">Når forsendelsen kommer inn til en godkjent sone, skal forsendelsen komme fra en sone med samme helsemessige status.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">Når forsendelsen kommer til et godkjent akvakulturanlegg, skal forsendelsen komme fra en godkjent sone.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">Når levende villfisk, viltlevende bløtdyr eller krepsdyr, deres rogn og melke, er fisket i havet, og skal brukes til avl i oppdrett eller havbeite i godkjente soner eller i godkjent akvakulturanlegg, skal de plasseres i isolat under tilsyn av Statens dyrehelsetilsyn – distriktsveterinæren. Isolering må foregå i en hensiktsmessig fasilitet og under vilkår som er godkjent av Statens dyrehelsetilsyn – fylkesveterinæren.</article></article></li></ul></article><article class="legalP" id="kapittel-1-foreslåttparagraf-1-ledd-3">Vilkårene i første og andre ledd gjelder ikke når erfaring og/eller vitenskapelige bevis har vist at det ikke er noen passiv overføring av sykdommen, hvis akvakulturdyr og deres rogn og melke, som ikke tilhører de mottakelige arter, flyttes fra ikke-godkjent sone til en godkjent sone.</article><article class="legalP" id="kapittel-1-foreslåttparagraf-1-ledd-4">Forsendelser som nevnt i første og andre ledd skal følges av et transportdokument som bekrefter at vilkårene er oppfylt, jf. vedlegg 6 og 7.</article><article class="legalP" id="kapittel-1-foreslåttparagraf-1-ledd-5">Denne bestemmelsen gjelder ikke for tropiske akvakulturdyr som utelukkende oppbevares i akvarier.</article></article> <article class="defaultP" margin-top="true">§ 11 første ledd skal lyde:</article><article class="legalP" id="kapittel-1-ledd-3">Ved omsetning av akvakulturdyr og akvakulturprodukter fra ikke-godkjent akvakulturanlegg i en ikke-godkjent sone til konsum i en godkjent sone, må følgende vilkår være oppfylt:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">Fisk av mottakelige arter skal før forsendelse være slaktet og sløyd.</article></article></li><li data-li-identifier="2." data-name="2."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">Levende bløtdyr av mottakelig arter, skal enten leveres direkte til konsum eller til foredlingsindustrien.</article></article></li></ul></article> <article class="defaultP" margin-top="true">§ 13 skal lyde:</article><article class="futureLegalArticle" data-name="§13" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Ytterligere vilkår ved innførsel av akvakulturdyr og akvakulturprodukter</span></span><article class="legalP" id="kapittel-1-foreslåttparagraf-2-ledd-1">Det er forbudt å innføre akvakulturdyr fra land utenfor EØS for utsetting.</article><article class="legalP" id="kapittel-1-foreslåttparagraf-2-ledd-2">Ved innførsel av akvakulturdyr og akvakulturprodukter til konsum fra land utenfor EØS skal vilkårene i denne forskriftens kapittel II være oppfylt.</article><article class="legalP" id="kapittel-1-foreslåttparagraf-2-ledd-3">I tillegg skal disse ytterligere vilkår være oppfylt:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-ledd-3-punkt-1"><article class="legalP" id="kapittel-1-foreslåttparagraf-2-ledd-3-punkt-1-ledd-1">Fisk skal før forsendelse være slaktet. Fisk av mottakelige arter skal i tillegg være sløyd før forsendelse.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-ledd-3-punkt-2"><article class="legalP" id="kapittel-1-foreslåttparagraf-2-ledd-3-punkt-2-ledd-1">Levende bløtdyr av mottakelig art skal enten leveres direkte til konsum eller til foredelingsindustrien. Slike dyr kan oppbevares midlertidig i kar med godkjent desinfeksjon av avløpsvannet.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-2-ledd-3-punkt-3"><article class="legalP" id="kapittel-1-foreslåttparagraf-2-ledd-3-punkt-3-ledd-1">Levende marine krepsdyr til konsum skal kokes ved ankomst eller oppbevares midlertidig i kar med godkjent desinfeksjon av avløpsvannet.</article></article></li></ul></article></article> <article class="defaultP" margin-top="true">Vedleggene 2-7 er endret.</article> <article class="defaultP" margin-top="true">Trykk her for å se vedlegg 2: (pdf)</article> <article class="defaultP" margin-top="true">Trykk her for å se vedlegg 3: (pdf)</article> <article class="defaultP" margin-top="true">Trykk her for å se vedlegg 4: (pdf)</article> <article class="defaultP" margin-top="true">Trykk her for å se vedlegg 5: (pdf)</article> <article class="defaultP" margin-top="true">Trykk her for å se vedlegg 6: (pdf)</article> <article class="defaultP" margin-top="true">Trykk her for å se vedlegg 7: (pdf)</article></section><section class="section" data-name="kapII" id="kapittel-2" data-lovdata-URL="LTI/forskrift/2003-12-04-1422/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>