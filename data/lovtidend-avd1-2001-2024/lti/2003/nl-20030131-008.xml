<!DOCTYPE html><html lang="no"><head><title>Lov om endringer i lov 4. desember 1992 nr. 127 om kringkasting.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2003-01-31-8</dd><dt class="dokid">DokumentID</dt><dd class="dokid">LTI/lov/2003-01-31-8</dd><dt class="ministry">Departement</dt><dd class="ministry"><ul><li>Kultur- og kirkedepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 2 s 174</dd><dt class="dateInForce">I kraft fra</dt><dd class="dateInForce">2003-01-31</dd><dt class="changesToDocuments">Endrer</dt><dd class="changesToDocuments"><ul><li>lov/1992-12-04-127</li></ul></dd><dt class="dateOfPublication">Kunngjort</dt><dd class="dateOfPublication">2003-01-31</dd><dt class="journalNumber">Journalnummer</dt><dd class="journalNumber">2002-1350</dd><dt class="titleShort">Korttittel</dt><dd class="titleShort">Endringslov til kringkastingsloven</dd><dt class="title">Tittel</dt><dd class="title">Lov om endringer i lov 4. desember 1992 nr. 127 om kringkasting.</dd><dt class="miscInformation">Annet om dokumentet</dt><dd class="miscInformation">Ot.prp.nr.107 (2001–2002), Innst.O.nr.30 (2002–2003) og Besl.O.nr.42 (2002–2003). Odels- og lagtingsvedtak hhv. 16. og 19. desember 2002. Fremmet av Kultur- og kirkedepartementet.</dd><dt class="refid">RefID</dt><dd class="refid">lov/2003-01-31-8</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 4. desember 1992 nr. 127 om kringkasting.<ul class="tocSubUl"><li>I<ul class="tocSubUl"><li>§ 2-10. Elektroniske programguider</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2003-01-31-8" id="dokument"><h1>Lov om endringer i lov 4. desember 1992 nr. 127 om kringkasting.</h1><section class="section" data-name="kapI" id="kapittel-1" data-lovdata-URL="LTI/lov/2003-01-31-8/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 4. desember 1992 nr. 127 om kringkasting gjøres følgende endringer:</article> <article class="defaultP" margin-top="true">§ 1-1 første ledd skal lyde:</article><article class="legalP" id="kapittel-1-ledd-2">Med kringkasting menes utsending av tale, musikk, bilder og liknende med radiobølger eller over tråd, ment eller egnet til å mottas direkte og samtidig av allmennheten.</article> <article class="defaultP" margin-top="true">§ 1-1 sjette ledd skal lyde:</article><article class="legalP" id="kapittel-1-ledd-3">Kongen avgjør tvilstilfelle i denne paragrafen. Kongen eller den Kongen bemyndiger kan i særlige tilfeller helt eller delvis unnta en tjeneste fra loven.</article> <article class="defaultP" margin-top="true">§ 1-2 fjerde ledd oppheves</article> <article class="defaultP" margin-top="true">Overskriften § 2-1 skal lyde:<p class="leddfortsettelse"><i>Konsesjonsplikt, konsesjonsmyndighet, registreringsplikt m v.</i></p></article> <article class="defaultP" margin-top="true">§ 2-1 første ledd skal lyde:</article><article class="legalP" id="kapittel-1-ledd-4">Norsk rikskringkasting har rett til å drive kringkasting. Andre enn Norsk rikskringkasting må ha konsesjon for å drive kringkasting eller lokalkringkasting som formidles via senderanlegg som er konsesjonspliktige etter § 2-2. Konsesjon skal være tidsavgrenset.</article> <article class="defaultP" margin-top="true">§ 2-1 tredje ledd skal lyde:</article><article class="legalP" id="kapittel-1-ledd-5">For drift av kringkastings- eller lokalkringkastingsvirksomhet som ikke er konsesjonspliktig etter første ledd, kreves det at kringkasteren er registrert hos offentlig myndighet. Kongen kan i forskrift gi nærmere regler om registreringsplikten.</article> <article class="defaultP" margin-top="true">Nåværende tredje til femte ledd blir fjerde til nytt sjette ledd.</article> <article class="defaultP" margin-top="true">§ 2-2 første ledd skal lyde:</article><article class="legalP" id="kapittel-1-ledd-6">Opprettelse eller drift av trådløse, bakkebaserte senderanlegg som hovedsakelig vil bli benyttet til kringkasting eller nærkringkasting eller videresending av kringkasting eller nærkringkasting krever konsesjon fra departementet eller den departementet bestemmer. Konsesjon gis i forbindelse med tildeling av frekvenskapasitet i medhold av lov 23. juni 1995 nr. 39 om telekommunikasjon (teleloven).</article> <article class="defaultP" margin-top="true">§ 2-2 tredje ledd oppheves.</article> <article class="defaultP" margin-top="true">Ny § 2-10 skal lyde:</article><article class="futureLegalArticle" data-name="§2-10" id="kapittel-1-foreslåttparagraf-1"><span class="futureLegalArticleHeader">§ 2-10. <span class="legalArticleTitle">Elektroniske programguider</span></span><article class="legalP" id="kapittel-1-foreslåttparagraf-1-ledd-1">Kongen kan gi nærmere regler om drift og utforming av elektroniske programguider eller tilsvarende navigeringsverktøy.</article></article> <article class="defaultP" margin-top="true">§ 4-3 første ledd skal lyde:</article><article class="legalP" id="kapittel-1-ledd-7">Kongen kan i forskrift gi regler om at visse kringkastingssendinger skal videresendes i nett som kan formidle kringkasting. Kongen kan gi regler om de nærmere vilkår for formidlingen. Statens medieforvaltning kan i særlige tilfeller redusere tallet på formidlingspliktige kringkastingssendinger.</article> <article class="defaultP" margin-top="true">§ 8-1 annet ledd skal lyde:</article><article class="legalP" id="kapittel-1-ledd-8">Overdragelse av mottaker skal meldes til Norsk rikskringkasting. Kongen gir forskrift om meldeplikt og unntak fra meldeplikt.</article> <article class="defaultP" margin-top="true">§ 8-2 første ledd skal lyde:</article><article class="legalP" id="kapittel-1-ledd-9">Innførsel og innenlandsk salg, utleie eller utlån av kringkastingsmottaker, herunder antenner, skal meldes til Norsk rikskringkasting. Kongen gir forskrifter om meldeplikt og unntak fra meldeplikt.</article> <article class="defaultP" margin-top="true">§ 8-2 annet ledd oppheves</article> <article class="defaultP" margin-top="true">Nåværende § 8-2 tredje ledd blir § 8-2 annet ledd.</article> <article class="defaultP" margin-top="true">Nåværende § 8-2 fjerde ledd blir § 8-2 tredje ledd og skal lyde:</article><article class="legalP" id="kapittel-1-ledd-10">Det kan føres kontroll med at meldeplikten i første ledd blir holdt. Til dette formål kan det i den utstrekning det er nødvendig kreves innsyn i registrerte regnskapsopplysninger, regnskapsmateriale, avtaler og andre dokumenter av betydning for kontrollen og tilgang til lokaler hvor avgiftspliktig materiell blir produsert, oppbevart eller omsatt.</article> <article class="defaultP" margin-top="true">Nåværende § 8-2 femte ledd blir § 8-2 fjerde ledd.</article> <article class="defaultP" margin-top="true">§ 8-3 andre og tredje ledd skal lyde:</article><article class="legalP" id="kapittel-1-ledd-11">Kongen gir forskrift om innkreving av avgifter og renter.</article><article class="legalP" id="kapittel-1-ledd-12">Kongen kan ved forskrift eller enkeltvedtak frita helt eller delvis for avgifter og renter når særlige grunner tilsier det.</article> <article class="defaultP" margin-top="true">§ 8-3 fjerde ledd oppheves.</article></section><section class="section" data-name="kapII" id="kapittel-2" data-lovdata-URL="LTI/lov/2003-01-31-8/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven trer i kraft straks.</article></section></main></body></html>