<!DOCTYPE html><html lang="no"><head><title>Forskrift om endring i forskrift om årsregnskap m.m. for banker, finansieringsforetak og morselskap for slike.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-12-19-1643</dd><dt class="dokid">DokumentID</dt><dd class="dokid">LTI/forskrift/2003-12-19-1643</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 18 s 2902</dd><dt class="dateInForce">I kraft fra</dt><dd class="dateInForce">2004-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-12-16-1240</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1998-07-17-56/§10-1</li></ul></dd><dt class="dateOfPublication">Kunngjort</dt><dd class="dateOfPublication">2003-12-23</dd><dt class="journalNumber">Journalnummer</dt><dd class="journalNumber">2003-1458</dd><dt class="titleShort">Korttittel</dt><dd class="titleShort">Endr. i forskrift om årsregnskap m.m.</dd><dt class="title">Tittel</dt><dd class="title">Forskrift om endring i forskrift om årsregnskap m.m. for banker, finansieringsforetak og morselskap for slike.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 19. desember 2003 med hjemmel i lov av 17. juli 1998 nr. 56 om årsregnskap m.v. (regnskapsloven) § 10-1 tredje ledd. Jf. EØS-avtalen vedlegg IX nr. 21 (direktiv 2001/65/EF).</dd><dt class="refid">RefID</dt><dd class="refid">forskrift/2003-12-19-1643</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om årsregnskap m.m. for banker, finansieringsforetak og morselskap for slike.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-12-19-1643" id="dokument"><h1>Forskrift om endring i forskrift om årsregnskap m.m. for banker, finansieringsforetak og morselskap for slike.</h1><section class="section" data-name="kapI" id="kapittel-1" data-lovdata-URL="LTI/forskrift/2003-12-19-1643/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 16. desember 1998 nr. 1240 om årsregnskap m.m. for banker, finansieringsforetak og morselskap for slike gjøres følgende endringer:</article> <article class="defaultP" margin-top="true">§ 2-2 første ledd nr. 2 oppheves.</article> <article class="defaultP" margin-top="true">§ 2-2 nåværende nr. 3 og 4 blir nr. 2 og 3.</article> <article class="defaultP" margin-top="true">§ 3-2 første ledd skal lyde:</article><article class="legalP" id="kapittel-1-ledd-2">I tillegg til finansielle instrumenter som nevnt i regnskapsloven § 5-8 første ledd skal andre derivatkontrakter med finansielt oppgjør vurderes til virkelig verdi. Finansielle instrumenter som nevnt i regnskapsloven § 5-8 første ledd, samt andre derivatkontrakter med finansielt oppgjør, skal vurderes til virkelig verdi dersom instrumentene<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">er klassifisert som omløpsmiddel,</article></article></li><li data-li-identifier="2." data-name="2."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">inngår i en handelsportefølje med henblikk på videresalg, og</article></article></li><li data-li-identifier="3." data-name="3."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">omsettes i et aktivt og likvid marked.</article></article></li></ul></article> <article class="defaultP" margin-top="true">§ 4-2 første ledd nr. 22 nytt punkt 22.6 skal lyde:</article><article class="marginIdArticle" id="kapittel-1-punkt-1"><span class="data-marginOriginalId">22.6</span><article class="legalP" id="kapittel-1-punkt-1-ledd-1">Fond for verdiendringer</article></article> <article class="defaultP" margin-top="true">§ 8-4 første ledd skal lyde:</article><article class="legalP" id="kapittel-1-ledd-3">Opplysninger om finansiell markedsrisiko som nevnt i regnskapsloven § 7-5 annet ledd skal minst omfatte opplysninger som nevnt i denne paragraf femte til sjuende ledd. Regnskapsloven § 7-19 og § 7-21 første ledd gjelder ikke.</article> <article class="defaultP" margin-top="true">§ 8-5 skal lyde:</article><article class="legalP" id="kapittel-1-ledd-4">Det skal gis opplysninger om formålet med institusjonens bruk av finansielle derivater.</article><article class="legalP" id="kapittel-1-ledd-5">Det skal gis opplysninger om egenskaper ved, samt nominelt beløp og virkelig verdi per årsslutt for henholdsvis renterelaterte derivater, valutarelaterte derivater, egenkapitalrelaterte derivater samt andre finansielle derivater, herunder råvarederivater. Opplysningene skal omfatte vesentlige betingelser og forhold som kan påvirke beløpsstørrelse, tidfesting og usikkerhet ved fremtidige kontantstrømmer. Dersom nominelt beløp ikke er representativt for aktiviteten gjennom året skal gjennomsnittlig nominelt beløp for året oppgis. Opplysningene skal gis fordelt på finansielle derivater klassifisert som omløpsmidler i handelsporteføljen og andre finansielle derivater. Virkningen av motregning, jf. verdipapirhandelloven kapittel 10, skal fremkomme. Det skal redegjøres for definisjon av nominelt beløp. Regnskapsloven § 7-5 første ledd og § 7-17 annet ledd gjelder ikke.</article> <article class="defaultP" margin-top="true">§ 8-8 annet og tredje ledd skal lyde:</article><article class="legalP" id="kapittel-1-ledd-6">Eiendelspost 6 skal spesifiseres på verdipapirer som vurderes etter regnskapsloven § 5-8, jf. denne forskrift § 3-2, etter regnskapsloven § 5-2 om omløpsmidler og etter regnskapsloven § 5-3 om anleggsmidler.</article><article class="legalP" id="kapittel-1-ledd-7">For finansielle instrumenter ført under eiendelspost 6 som er vurdert etter regnskapsloven § 5-8, jf. denne forskrift § 3-2, skal det gis opplysning som nevnt i regnskapsloven § 7-17 første ledd. I tillegg skal det gis opplysninger om andel av balanseført verdi som er børsnoterte verdipapirer. Verdipapirenes balanseførte verdi skal spesifiseres etter vesentlige valutaer. Det skal gis opplysninger om gjennomsnittlig effektiv rente og hvordan denne er beregnet.</article> <article class="defaultP" margin-top="true">§ 8-8 fjerde ledd første punktum skal lyde:</article><article class="legalP" id="kapittel-1-ledd-8">For verdipapirer ført under eiendelspost 6 som er omløpsmidler og som er vurdert etter regnskapsloven § 5-2, skal det opplyses om balanseført verdi, anskaffelseskost og virkelig verdi.</article> <article class="defaultP" margin-top="true">§ 8-8 femte ledd første punktum skal lyde:</article><article class="legalP" id="kapittel-1-ledd-9">For verdipapirer ført under eiendelspost 6 som er anleggsmidler og som er vurdert etter regnskapsloven § 5-3, skal det opplyses om balanseført verdi, anskaffelseskost, virkelig verdi og om den samlede forskjellen mellom balanseført verdi og pålydende verdi.</article> <article class="defaultP" margin-top="true">§ 8-10 første ledd skal lyde:</article><article class="legalP" id="kapittel-1-ledd-10">Eiendelspost 7 skal spesifiseres på verdipapirer som vurderes etter regnskapsloven § 5-8, jf. denne forskrift § 3-2, etter regnskapsloven § 5-2 om omløpsmidler og etter regnskapsloven § 5-3 om anleggsmidler.</article> <article class="defaultP" margin-top="true">§ 8-10 annet ledd første og annet punktum skal lyde:</article><article class="legalP" id="kapittel-1-ledd-11">For finansielle instrumenter ført under eiendelspost 7 som er vurdert etter regnskapsloven § 5-8, jf. denne forskrift § 3-2, skal det gis opplysning som nevnt i regnskapsloven § 7-17 første ledd. For verdipapirer ført under eiendelspost 7 som er omløpsmidler og som er vurdert etter regnskapsloven § 5-2, skal det opplyses om balanseført verdi, anskaffelseskost og virkelig verdi.</article> <article class="defaultP" margin-top="true">§ 8-10 tredje ledd første punktum skal lyde:</article><article class="legalP" id="kapittel-1-ledd-12">For verdipapirer ført under eiendelspost 7 som er anleggsmidler og som vurderes etter regnskapsloven § 5-3, skal det gis opplysninger om balanseført verdi og anskaffelseskost.</article></section><section class="section" data-name="kapII" id="kapittel-2" data-lovdata-URL="LTI/forskrift/2003-12-19-1643/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2004.</article></section></main></body></html>