<!DOCTYPE html><html lang="no"><head><title>Forskrift om verdipapirforetaks plikt til å foreta lydopptak av mottatte oppdrag og til oppbevaring av dokumentasjon vedrørende ordremottak.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-11-07-1322</dd><dt class="dokid">DokumentID</dt><dd class="dokid">LTI/forskrift/2003-11-07-1322</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 15 s 2430</dd><dt class="dateInForce">I kraft fra</dt><dd class="dateInForce">2004-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-06-19-79/§9-7</li></ul></dd><dt class="dateOfPublication">Kunngjort</dt><dd class="dateOfPublication">2003-11-11</dd><dt class="journalNumber">Journalnummer</dt><dd class="journalNumber">2003-1096</dd><dt class="titleShort">Korttittel</dt><dd class="titleShort">Forskrift om lydopptak av ordremottak</dd><dt class="title">Tittel</dt><dd class="title">Forskrift om verdipapirforetaks plikt til å foreta lydopptak av mottatte oppdrag og til oppbevaring av dokumentasjon vedrørende ordremottak.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 7. november 2003 med hjemmel i lov av 19. juni 1997 nr. 79 om verdipapirhandel § 9-7.</dd><dt class="refid">RefID</dt><dd class="refid">forskrift/2003-11-07-1322</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om verdipapirforetaks plikt til å foreta lydopptak av mottatte oppdrag og til oppbevaring av dokumentasjon vedrørende ordremottak.<ul class="tocSubUl"><li>§ 1. Dokumentasjon vedrørende mottatte oppdrag</li><li>§ 2. Gjenfinning av lydopptak</li><li>§ 3. Oppbevaring av dokumentasjon</li><li>§ 4. Informasjonsplikt</li><li>§ 5. Innsynsrett</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2003-11-07-1322" id="dokument"><h1>Forskrift om verdipapirforetaks plikt til å foreta lydopptak av mottatte oppdrag og til oppbevaring av dokumentasjon vedrørende ordremottak.</h1><article class="legalArticle" data-lovdata-URL="LTI/forskrift/2003-11-07-1322/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Dokumentasjon vedrørende mottatte oppdrag</span></h2><article class="legalP" id="paragraf-1-ledd-1">Verdipapirforetak skal etablere betryggende rutiner for lydopptak av samtlige ordrer og indikasjoner på ordrer om kjøp, salg eller tegning av finansielle instrumenter som er mottatt per telefon. Verdipapirforetak skal videre etablere betryggende rutiner for oppbevaring av dokumentasjon på mottatte ordre og indikasjoner på ordre gjennom øvrige kommunikasjonskanaler.</article><article class="legalP" id="paragraf-1-ledd-2">Verdipapirforetaket skal ikke utføre ordre mottatt per telefon dersom det ikke er foretatt lydopptak.</article></article><article class="legalArticle" data-lovdata-URL="LTI/forskrift/2003-11-07-1322/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Gjenfinning av lydopptak</span></h2><article class="legalP" id="paragraf-2-ledd-1">Lydopptak skal minst kunne gjenfinnes etter følgende søkekriterier:<ul class="defaultList"><li data-li-identifier="1." data-name="1."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">Tidspunkt for samtalen</article></article></li><li data-li-identifier="2." data-name="2."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">Ansatte hos foretaket som mottok ordren.</article></article></li></ul></article></article><article class="legalArticle" data-lovdata-URL="LTI/forskrift/2003-11-07-1322/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Oppbevaring av dokumentasjon</span></h2><article class="legalP" id="paragraf-3-ledd-1">Lydopptak og annen dokumentasjon som nevnt i § 1 skal oppbevares i minst tre år regnet fra den dag opptaket ble gjort eller dokumentasjonen mottatt.</article><article class="legalP" id="paragraf-3-ledd-2">Kredittilsynet kan i særlige tilfeller pålegge verdipapirforetaket å oppbevare lydopptak og dokumentasjon som nevnt i § 1 og § 2 ut over fristen som nevnt i første ledd.</article><article class="legalP" id="paragraf-3-ledd-3">Oppbevaringen skal skje på betryggende måte.</article></article><article class="legalArticle" data-lovdata-URL="LTI/forskrift/2003-11-07-1322/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Informasjonsplikt</span></h2><article class="legalP" id="paragraf-4-ledd-1">Verdipapirforetaket skal ved etablering av kundeforholdet skriftlig opplyse alle kunder om:<ul class="defaultList"><li data-li-identifier="1." data-name="1."><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">at det gjøres lydopptak av samtlige ordre,</article></article></li><li data-li-identifier="2." data-name="2."><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">at dokumentasjon på mottatt ordre gjennom andre kommunikasjonskanaler også oppbevares,</article></article></li><li data-li-identifier="3." data-name="3."><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">at oppbevaringstiden er minst tre år,</article></article></li><li data-li-identifier="4." data-name="4."><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">at lydopptaket kan gjenfinnes etter særskilte kriterier. Hvilke kriterier som kan benyttes for gjenfinning skal særskilt angis.</article></article></li></ul></article><article class="legalP" id="paragraf-4-ledd-2">Informasjon som nevnt i første ledd kan for eksempel gis i verdipapirforetakets forretningsvilkår, jf. verdipapirhandelloven § 11-2.</article></article><article class="legalArticle" data-lovdata-URL="LTI/forskrift/2003-11-07-1322/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Innsynsrett</span></h2><article class="legalP" id="paragraf-5-ledd-1">Verdipapirforetaket skal etablere interne rutiner for ansattes og tillitsvalgtes innsyn i informasjon som nevnt i § 1. Rutinene skal minst bestå av en angivelse av hvilke tjenstlige formål og hvilke prosedyrer som skal åpne for slikt innsyn.</article></article><article class="legalArticle" data-lovdata-URL="LTI/forskrift/2003-11-07-1322/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskrift trer i kraft 1. januar 2004.</article></article></main></body></html>