<!DOCTYPE html><html lang="no"><head><title>Forskrift om kriterier for akkreditering av institusjoner og standarder og kriterier for akkreditering av studietilbud i norsk høgre utdanning.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-05-05-651</dd><dt class="dokid">DokumentID</dt><dd class="dokid">LTI/forskrift/2003-05-05-651</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 8 s 1230</dd><dt class="dateInForce">I kraft fra</dt><dd class="dateInForce">2003-05-05</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2003-01-02-4/§7</li><li>forskrift/2003-01-02-4/§9</li><li>lov/1995-05-12-22/§2</li><li>lov/1995-05-12-22/§12</li><li>lov/1995-05-12-22/§13</li><li>lov/1995-05-12-22/§48</li><li>lov/1986-07-11-53/§9</li><li>lov/1986-07-11-53/§10a</li><li>lov/1986-07-11-53/§10b</li></ul></dd><dt class="dateOfPublication">Kunngjort</dt><dd class="dateOfPublication">2003-06-06</dd><dt class="journalNumber">Journalnummer</dt><dd class="journalNumber">2003-0545</dd><dt class="titleShort">Korttittel</dt><dd class="titleShort">Forskrift om akkreditering, norsk høgre utd.</dd><dt class="title">Tittel</dt><dd class="title">Forskrift om kriterier for akkreditering av institusjoner og standarder og kriterier for akkreditering av studietilbud i norsk høgre utdanning.</dd><dt class="miscInformation">Annet om dokumentet</dt><dd class="miscInformation">Fastsatt av Nasjonalt organ for kvalitet i utdanningen (NOKUT) 5. mai 2003 med hjemmel i forskrift av 2. januar 2003 nr. 4 om akkreditering, evaluering og godkjenning etter lov om universiteter og høgskoler og lov om private høyskoler § 7 nr. 6 og § 9 nr. 4.</dd><dt class="refid">RefID</dt><dd class="refid">forskrift/2003-05-05-651</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kriterier for akkreditering av institusjoner og standarder og kriterier for akkreditering av studietilbud i norsk høgre utdanning.<ul class="tocSubUl"><li>§ 1. Virkeområde</li><li>§ 2. Kriterier for akkreditering av institusjoner</li><li>§ 3. Standarder og kriterier for akkreditering av studietilbud</li><li>§ 4. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2003-05-05-651" id="dokument"><h1>Forskrift om kriterier for akkreditering av institusjoner og standarder og kriterier for akkreditering av studietilbud i norsk høgre utdanning.</h1><article class="legalArticle" data-lovdata-URL="LTI/forskrift/2003-05-05-651/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder akkreditering av institusjoner og akkreditering av studietilbud etter lov om universiteter og høgskoler kapittel 3 § 12 nr. 2, og etter lov om private høyskoler § 9 og § 10a. Bestemmelsene som er fastsatt i departementets forskrift gjeldende fra 2. januar 2003, er uthevet med fete typer.</article></article><article class="legalArticle" data-lovdata-URL="LTI/forskrift/2003-05-05-651/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Kriterier for akkreditering av institusjoner</span></h2><ul class="defaultList"><li><article class="listArticle" id="paragraf-2-punkt-1"><article class="legalP" id="paragraf-2-punkt-1-ledd-1"><strong>§ 7 nr. 1</strong></article><article class="defaultP"><strong>Denne bestemmelse fastsetter de standarder som skal legges til grunn for akkreditering av høyskoler etter lov om private høyskoler § 10a og vitenskapelige høyskoler og universiteter etter lov om universiteter og høgskoler § 13 nr. 1 bokstav b.</strong></article></article></li><li><article class="listArticle" id="paragraf-2-punkt-2"><article class="legalP" id="paragraf-2-punkt-2-ledd-1"><strong>§ 7 nr. 2</strong></article><article class="defaultP"><strong>En forutsetning for akkreditering er at institusjonen har et tilfredsstillende system for kvalitetssikring (jf. § 4 og § 5).</strong></article></article></li><li><article class="listArticle" id="paragraf-2-punkt-3"><article class="legalP" id="paragraf-2-punkt-3-ledd-1"><strong>§ 7 nr. 3</strong></article><article class="defaultP"><strong>For å bli akkreditert høyskole må følgende vilkår være oppfylt:</strong> <ul class="defaultList"><li data-li-identifier="a)" data-name="a)"><article class="listArticle" id="paragraf-2-punkt-3-ledd-1-punkt-1"><article class="legalP" id="paragraf-2-punkt-3-ledd-1-punkt-1-ledd-1"><strong>Institusjonens primærvirksomhet skal være høyere utdanning, forskning og formidling.</strong></article></article></li><li data-li-identifier="b)" data-name="b)"><article class="listArticle" id="paragraf-2-punkt-3-ledd-1-punkt-2"><article class="legalP" id="paragraf-2-punkt-3-ledd-1-punkt-2-ledd-1"><strong>Institusjonen skal ha rett til å tildele lavere grad for minst ett studietilbud, og ha uteksaminert lavere grads kandidater i minst to år.</strong> <ul class="defaultList"><li data-li-identifier="-" data-name="-"><article class="listArticle" id="paragraf-2-punkt-3-ledd-1-punkt-2-ledd-1-punkt-1"><article class="legalP" id="paragraf-2-punkt-3-ledd-1-punkt-2-ledd-1-punkt-1-ledd-1">På fagområder der institusjonen gir lavere grads utdanningstilbud må institusjonen dokumentere at den har faglig kompetanse og FoU-virksomhet i henhold til standarder og kriterier for akkreditering av bachelorgradsstudier § 3 nr. 2 bokstav a – d.</article></article></li></ul></article></article></li><li data-li-identifier="c)" data-name="c)"><article class="listArticle" id="paragraf-2-punkt-3-ledd-1-punkt-3"><article class="legalP" id="paragraf-2-punkt-3-ledd-1-punkt-3-ledd-1"><strong>Institusjonen skal ha forsknings- og utviklingsvirksomhet (FoU) relatert til sine fagområder.</strong></article></article></li><li data-li-identifier="d)" data-name="d)"><article class="listArticle" id="paragraf-2-punkt-3-ledd-1-punkt-4"><article class="legalP" id="paragraf-2-punkt-3-ledd-1-punkt-4-ledd-1"><strong>Institusjonen skal ha egenkompetanse innenfor sentrale fagområder som inngår i studieprogram.</strong></article></article></li><li data-li-identifier="e)" data-name="e)"><article class="listArticle" id="paragraf-2-punkt-3-ledd-1-punkt-5"><article class="legalP" id="paragraf-2-punkt-3-ledd-1-punkt-5-ledd-1"><strong>Institusjonen skal ha fagbibliotek.</strong> <ul class="defaultList"><li data-li-identifier="-" data-name="-"><article class="listArticle" id="paragraf-2-punkt-3-ledd-1-punkt-5-ledd-1-punkt-1"><article class="legalP" id="paragraf-2-punkt-3-ledd-1-punkt-5-ledd-1-punkt-1-ledd-1">Biblioteket må ha hensiktsmessige lokaler med arbeidsplasser, kompetent personale og relevante tjenester for de informasjonssøkende.</article></article></li></ul></article></article></li><li data-li-identifier="f)" data-name="f)"><article class="listArticle" id="paragraf-2-punkt-3-ledd-1-punkt-6"><article class="legalP" id="paragraf-2-punkt-3-ledd-1-punkt-6-ledd-1"><strong>Institusjonen skal ha et styre med representasjon fra ansatte og studenter.</strong></article></article></li><li data-li-identifier="g)" data-name="g)"><article class="listArticle" id="paragraf-2-punkt-3-ledd-1-punkt-7"><article class="legalP" id="paragraf-2-punkt-3-ledd-1-punkt-7-ledd-1"><strong>Institusjonen skal ha en infrastruktur og organisering for å drive høyere utdanning.</strong> <ul class="defaultList"><li data-li-identifier="-" data-name="-"><article class="listArticle" id="paragraf-2-punkt-3-ledd-1-punkt-7-ledd-1-punkt-1"><article class="legalP" id="paragraf-2-punkt-3-ledd-1-punkt-7-ledd-1-punkt-1-ledd-1">Institusjonen må være godt organisert og ha personellressurser og fasiliteter som gjør den i stand til å yte god informasjon, gode administrative studenttjenester og god studentvelferd.</article></article></li><li data-li-identifier="-" data-name="-"><article class="listArticle" id="paragraf-2-punkt-3-ledd-1-punkt-7-ledd-1-punkt-2"><article class="legalP" id="paragraf-2-punkt-3-ledd-1-punkt-7-ledd-1-punkt-2-ledd-1">Institusjonen må ha egnede arbeidsforhold for ansatte.</article></article></li><li data-li-identifier="-" data-name="-"><article class="listArticle" id="paragraf-2-punkt-3-ledd-1-punkt-7-ledd-1-punkt-3"><article class="legalP" id="paragraf-2-punkt-3-ledd-1-punkt-7-ledd-1-punkt-3-ledd-1">Institusjonen må ha tilstrekkelige og egnede undervisningsrom, undervisningsutstyr, grupperom og arbeidsplasser for studentene.</article></article></li><li data-li-identifier="-" data-name="-"><article class="listArticle" id="paragraf-2-punkt-3-ledd-1-punkt-7-ledd-1-punkt-4"><article class="legalP" id="paragraf-2-punkt-3-ledd-1-punkt-7-ledd-1-punkt-4-ledd-1">Institusjonen må ha tilfredsstillende bygninger, rom og utstyr for sin FoU-virksomhet, samt tilgang til feltområder i den grad virksomheten krever dette.</article></article></li><li data-li-identifier="-" data-name="-"><article class="listArticle" id="paragraf-2-punkt-3-ledd-1-punkt-7-ledd-1-punkt-5"><article class="legalP" id="paragraf-2-punkt-3-ledd-1-punkt-7-ledd-1-punkt-5-ledd-1">Institusjonen skal ha en klar forankring av ledelse og ansvar for undervisningen og FoU-virksomheten.</article></article></li><li data-li-identifier="-" data-name="-"><article class="listArticle" id="paragraf-2-punkt-3-ledd-1-punkt-7-ledd-1-punkt-6"><article class="legalP" id="paragraf-2-punkt-3-ledd-1-punkt-7-ledd-1-punkt-6-ledd-1">Institusjonen skal vise at den er i stand til å utvikle sitt fagpersonale og sin undervisning i samsvar med studentenes behov, fagets og samfunnets utvikling.</article></article></li></ul></article></article></li></ul></article></article></li><li><article class="listArticle" id="paragraf-2-punkt-4"><article class="legalP" id="paragraf-2-punkt-4-ledd-1"><strong>§ 7 nr. 4</strong></article><article class="defaultP"><strong>For å bli akkreditert som vitenskapelig høyskole må følgende vilkår være oppfylt:</strong> <ul class="defaultList"><li data-li-identifier="a)" data-name="a)"><article class="listArticle" id="paragraf-2-punkt-4-ledd-1-punkt-1"><article class="legalP" id="paragraf-2-punkt-4-ledd-1-punkt-1-ledd-1"><strong>Vilkårene i nr. 3 må være oppfylt.</strong></article></article></li><li data-li-identifier="b)" data-name="b)"><article class="listArticle" id="paragraf-2-punkt-4-ledd-1-punkt-2"><article class="legalP" id="paragraf-2-punkt-4-ledd-1-punkt-2-ledd-1"><strong>Institusjonen skal ha vitenskapelig personale og stabil forskningsvirksomhet av høy kvalitet. </strong> <ul class="defaultList"><li data-li-identifier="-" data-name="-"><article class="listArticle" id="paragraf-2-punkt-4-ledd-1-punkt-2-ledd-1-punkt-1"><article class="legalP" id="paragraf-2-punkt-4-ledd-1-punkt-2-ledd-1-punkt-1-ledd-1">På fagområder der institusjonen gir doktorgradsutdanning må institusjonen dokumentere at den har faglig kompetanse og FoU-virksomhet i henhold til standarder og kriterier for akkreditering av doktorgradsstudier § 3 nr. 4 bokstav c – e.</article></article></li><li data-li-identifier="-" data-name="-"><article class="listArticle" id="paragraf-2-punkt-4-ledd-1-punkt-2-ledd-1-punkt-2"><article class="legalP" id="paragraf-2-punkt-4-ledd-1-punkt-2-ledd-1-punkt-2-ledd-1">På fagområder der institusjonen gir høyere grads utdanningstilbud må institusjonen dokumentere at den har faglig kompetanse og FoU-virksomhet i henhold til standarder og kriterier for akkreditering av mastergradsstudier § 3 nr. 3 bokstav d – e.</article></article></li><li data-li-identifier="-" data-name="-"><article class="listArticle" id="paragraf-2-punkt-4-ledd-1-punkt-2-ledd-1-punkt-3"><article class="legalP" id="paragraf-2-punkt-4-ledd-1-punkt-2-ledd-1-punkt-3-ledd-1">Innenfor andre fagområder må institusjonen ha kvalifisert fagpersonale og kunne vise til dokumenterte resultater fra FoU-virksomhet.</article></article></li></ul></article></article></li><li data-li-identifier="c)" data-name="c)"><article class="listArticle" id="paragraf-2-punkt-4-ledd-1-punkt-3"><article class="legalP" id="paragraf-2-punkt-4-ledd-1-punkt-3-ledd-1"><strong>Institusjonen skal ha en organisasjon og infrastruktur for å drive høyere utdanning og forskning.</strong> <ul class="defaultList"><li data-li-identifier="-" data-name="-"><article class="listArticle" id="paragraf-2-punkt-4-ledd-1-punkt-3-ledd-1-punkt-1"><article class="legalP" id="paragraf-2-punkt-4-ledd-1-punkt-3-ledd-1-punkt-1-ledd-1">I tillegg til kravene som følger av departementets § 7 nr. 3 bokstav g skal infrastruktur og organisasjon være godt tilpasset institusjonens forskningsaktivitet. Dette gjelder spesielt: <ul class="defaultList"><li data-li-identifier="-" data-name="-"><article class="listArticle" id="paragraf-2-punkt-4-ledd-1-punkt-3-ledd-1-punkt-1-ledd-1-punkt-1"><article class="legalP" id="paragraf-2-punkt-4-ledd-1-punkt-3-ledd-1-punkt-1-ledd-1-punkt-1-ledd-1">FoU-virksomhetens plass i institusjonens strategi og planer, organisering og budsjetter</article></article></li><li data-li-identifier="-" data-name="-"><article class="listArticle" id="paragraf-2-punkt-4-ledd-1-punkt-3-ledd-1-punkt-1-ledd-1-punkt-2"><article class="legalP" id="paragraf-2-punkt-4-ledd-1-punkt-3-ledd-1-punkt-1-ledd-1-punkt-2-ledd-1">IKT-opplegg med maskin- og programvare og brukerstøtte som er tilpasset kravene til FoU-virksomhet på høyt nivå.</article></article></li></ul></article></article></li></ul></article></article></li><li data-li-identifier="d)" data-name="d)"><article class="listArticle" id="paragraf-2-punkt-4-ledd-1-punkt-4"><article class="legalP" id="paragraf-2-punkt-4-ledd-1-punkt-4-ledd-1"><strong>Institusjonen skal ha rett til å tildele høyere grad for minst ett studietilbud eller studieløp av minst 5 års varighet, og ha uteksaminert høyere grads kandidater i minst to år.</strong></article></article></li><li data-li-identifier="e)" data-name="e)"><article class="listArticle" id="paragraf-2-punkt-4-ledd-1-punkt-5"><article class="legalP" id="paragraf-2-punkt-4-ledd-1-punkt-5-ledd-1"><strong>Institusjonen skal ha selvstendig rett til å tildele doktorgrad og ha en stabil forskerutdanning.</strong> <ul class="defaultList"><li data-li-identifier="-" data-name="-"><article class="listArticle" id="paragraf-2-punkt-4-ledd-1-punkt-5-ledd-1-punkt-1"><article class="legalP" id="paragraf-2-punkt-4-ledd-1-punkt-5-ledd-1-punkt-1-ledd-1">Institusjonen har en stabil forskerutdanning når den har utdannet kandidater.</article></article></li></ul></article></article></li><li data-li-identifier="f)" data-name="f)"><article class="listArticle" id="paragraf-2-punkt-4-ledd-1-punkt-6"><article class="legalP" id="paragraf-2-punkt-4-ledd-1-punkt-6-ledd-1"><strong>Institusjonen skal være knyttet til nasjonale og internasjonale nettverk i forbindelse med høyere utdanning og forskning og delta i det nasjonale samvirke når det gjelder forskerutdanning.</strong></article></article></li></ul></article></article></li><li><article class="listArticle" id="paragraf-2-punkt-5"><article class="legalP" id="paragraf-2-punkt-5-ledd-1"><strong>§ 7 nr. 5</strong></article><article class="defaultP"><strong>For å bli akkreditert som universitet må følgende vilkår være oppfylt: </strong> <ul class="defaultList"><li data-li-identifier="a)" data-name="a)"><article class="listArticle" id="paragraf-2-punkt-5-ledd-1-punkt-1"><article class="legalP" id="paragraf-2-punkt-5-ledd-1-punkt-1-ledd-1"><strong>Vilkårene i nr. 3 må være oppfylt.</strong></article></article></li><li data-li-identifier="b)" data-name="b)"><article class="listArticle" id="paragraf-2-punkt-5-ledd-1-punkt-2"><article class="legalP" id="paragraf-2-punkt-5-ledd-1-punkt-2-ledd-1"><strong>Institusjonen skal ha vitenskapelig personale og stabil forskningsvirksomhet av høy kvalitet.</strong> <ul class="defaultList"><li data-li-identifier="-" data-name="-"><article class="listArticle" id="paragraf-2-punkt-5-ledd-1-punkt-2-ledd-1-punkt-1"><article class="legalP" id="paragraf-2-punkt-5-ledd-1-punkt-2-ledd-1-punkt-1-ledd-1">På fagområder der institusjonen gir doktorgradsutdanning må institusjonen dokumentere at den har faglig kompetanse og FoU-virksomhet i henhold til standarder og kriterier for akkreditering av doktorgradsstudier § 3 nr. 4 bokstav c – e.</article></article></li><li data-li-identifier="-" data-name="-"><article class="listArticle" id="paragraf-2-punkt-5-ledd-1-punkt-2-ledd-1-punkt-2"><article class="legalP" id="paragraf-2-punkt-5-ledd-1-punkt-2-ledd-1-punkt-2-ledd-1">På fagområder der institusjonen gir høyere grads utdanningstilbud må institusjonen dokumentere at den har faglig kompetanse og FoU-virksomhet i henhold til standarder og kriterier for akkreditering av mastergradsstudier § 3 nr. 3 bokstav d – e.</article></article></li><li data-li-identifier="-" data-name="-"><article class="listArticle" id="paragraf-2-punkt-5-ledd-1-punkt-2-ledd-1-punkt-3"><article class="legalP" id="paragraf-2-punkt-5-ledd-1-punkt-2-ledd-1-punkt-3-ledd-1">Innenfor andre fagområder må institusjonen ha kvalifisert fagpersonale og kunne vise til dokumenterte resultater fra FoU-virksomhet.</article></article></li></ul></article></article></li><li data-li-identifier="c)" data-name="c)"><article class="listArticle" id="paragraf-2-punkt-5-ledd-1-punkt-3"><article class="legalP" id="paragraf-2-punkt-5-ledd-1-punkt-3-ledd-1"><strong>Institusjonen skal ha en organisasjon og infrastruktur for å drive høyere utdanning og forskning.</strong> <ul class="defaultList"><li data-li-identifier="-" data-name="-"><article class="listArticle" id="paragraf-2-punkt-5-ledd-1-punkt-3-ledd-1-punkt-1"><article class="legalP" id="paragraf-2-punkt-5-ledd-1-punkt-3-ledd-1-punkt-1-ledd-1">I tillegg til kravene som følger av departementets § 7 nr. 3 bokstav g skal infrastruktur og organisasjon være godt tilpasset institusjonens forskningsaktivitet. Dette gjelder spesielt: <ul class="defaultList"><li data-li-identifier="-" data-name="-"><article class="listArticle" id="paragraf-2-punkt-5-ledd-1-punkt-3-ledd-1-punkt-1-ledd-1-punkt-1"><article class="legalP" id="paragraf-2-punkt-5-ledd-1-punkt-3-ledd-1-punkt-1-ledd-1-punkt-1-ledd-1">FoU-virksomhetens plass i institusjonens strategi og planer, organisering og budsjetter</article></article></li><li data-li-identifier="-" data-name="-"><article class="listArticle" id="paragraf-2-punkt-5-ledd-1-punkt-3-ledd-1-punkt-1-ledd-1-punkt-2"><article class="legalP" id="paragraf-2-punkt-5-ledd-1-punkt-3-ledd-1-punkt-1-ledd-1-punkt-2-ledd-1">IKT-opplegg med maskin- og programvare og brukerstøtte som er tilpasset kravene til FoU-virksomhet på høyt nivå.</article></article></li></ul></article></article></li></ul></article></article></li><li data-li-identifier="d)" data-name="d)"><article class="listArticle" id="paragraf-2-punkt-5-ledd-1-punkt-4"><article class="legalP" id="paragraf-2-punkt-5-ledd-1-punkt-4-ledd-1"><strong>Institusjonen skal ha selvstendig rett til å tildele høyere grad eller andre studieløp av minst fem års varighet på minst fem områder, samt lavere grads utdanninger innen flere fagområder. Institusjonen skal ha uteksaminert kandidater på de fleste av disse fagområdene.</strong></article></article></li><li data-li-identifier="e)" data-name="e)"><article class="listArticle" id="paragraf-2-punkt-5-ledd-1-punkt-5"><article class="legalP" id="paragraf-2-punkt-5-ledd-1-punkt-5-ledd-1"><strong>Institusjonen skal ha selvstendig rett til å tildele doktorgrad på minst fire fagområder, hvorav to av fagområdene må være sentrale i forhold til regionale virksomheters verdiskapning samtidig som fagområdene har nasjonal betydning. Institusjonen skal ha en stabil forskerutdanning.</strong> <ul class="defaultList"><li data-li-identifier="-" data-name="-"><article class="listArticle" id="paragraf-2-punkt-5-ledd-1-punkt-5-ledd-1-punkt-1"><article class="legalP" id="paragraf-2-punkt-5-ledd-1-punkt-5-ledd-1-punkt-1-ledd-1">Institusjonen har en stabil forskerutdanning når den har utdannet kandidater på minst to fagområder og på minst to andre områder har igangsatt organisert forskerutdanning.</article></article></li></ul></article></article></li><li data-li-identifier="f)" data-name="f)"><article class="listArticle" id="paragraf-2-punkt-5-ledd-1-punkt-6"><article class="legalP" id="paragraf-2-punkt-5-ledd-1-punkt-6-ledd-1"><strong>Institusjonen skal være tilknyttet nasjonale og internasjonale nettverk i forbindelse med høyere utdanning og forskning og delta i det nasjonale samvirke når det gjelder forskerutdanning.</strong></article></article></li></ul></article></article></li></ul></article><article class="legalArticle" data-lovdata-URL="LTI/forskrift/2003-05-05-651/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Standarder og kriterier for akkreditering av studietilbud</span></h2><article class="defaultP"><i>1 Studietilbud av et halvt til to års omfang</i><ul class="defaultList"><li data-li-identifier="a)" data-name="a)"><article class="listArticle" id="paragraf-3-punkt-1"><article class="legalP" id="paragraf-3-punkt-1-ledd-1">Det må foreligge en studieplan. <ul class="defaultList"><li data-li-identifier="-" data-name="-"><article class="listArticle" id="paragraf-3-punkt-1-ledd-1-punkt-1"><article class="legalP" id="paragraf-3-punkt-1-ledd-1-punkt-1-ledd-1">Studiet må ha et dekkende navn.</article></article></li><li data-li-identifier="-" data-name="-"><article class="listArticle" id="paragraf-3-punkt-1-ledd-1-punkt-2"><article class="legalP" id="paragraf-3-punkt-1-ledd-1-punkt-2-ledd-1">Opptakskrav må fremgå av planen. Der det forutsettes forkunnskaper utover generell studiekompetanse, må disse presiseres.</article></article></li><li data-li-identifier="-" data-name="-"><article class="listArticle" id="paragraf-3-punkt-1-ledd-1-punkt-3"><article class="legalP" id="paragraf-3-punkt-1-ledd-1-punkt-3-ledd-1">Studiets mål må beskrives og relateres til institusjonens overordnede målsetting. Det må fremgå hvilke kunnskaper, ferdigheter og holdninger studentene skal ha ved sluttført studium, og hva slags kompetanse utdanningen gir i forhold til videre studier og/eller yrkesutøvelse.</article></article></li><li data-li-identifier="-" data-name="-"><article class="listArticle" id="paragraf-3-punkt-1-ledd-1-punkt-4"><article class="legalP" id="paragraf-3-punkt-1-ledd-1-punkt-4-ledd-1">Studiets innhold må være på nivå med tilsvarende studier på universitets- og høgskolenivå.</article></article></li><li data-li-identifier="-" data-name="-"><article class="listArticle" id="paragraf-3-punkt-1-ledd-1-punkt-5"><article class="legalP" id="paragraf-3-punkt-1-ledd-1-punkt-5-ledd-1">Undervisnings- og læringsformene må beskrives, og organiseringen av læringsmiljøet må være egnet for å nå målsettingen for studiet.</article></article></li><li data-li-identifier="-" data-name="-"><article class="listArticle" id="paragraf-3-punkt-1-ledd-1-punkt-6"><article class="legalP" id="paragraf-3-punkt-1-ledd-1-punkt-6-ledd-1">Eksamens- og vurderingsordningen må oppfylle de faglige og formelle kravene som stilles til studier på universitets- og høgskolenivå, og må være relevant i forhold til den målsetting som er gitt for studiet.</article></article></li><li data-li-identifier="-" data-name="-"><article class="listArticle" id="paragraf-3-punkt-1-ledd-1-punkt-7"><article class="legalP" id="paragraf-3-punkt-1-ledd-1-punkt-7-ledd-1">Lærestoffet, publikasjoner, kompendier, artikler, bøker, videogrammer mv., må være oppgitt med forfatter, tittel, utgivelsesår og henvisning til hva som er pensum.</article></article></li></ul></article></article></li><li data-li-identifier="b)" data-name="b)"><article class="listArticle" id="paragraf-3-punkt-2"><article class="legalP" id="paragraf-3-punkt-2-ledd-1">Undervisningspersonalets og sensorenes kvalifikasjoner må tilfredsstille gjeldende krav for undervisning og sensurering på universitets- og høgskolenivå. <ul class="defaultList"><li data-li-identifier="-" data-name="-"><article class="listArticle" id="paragraf-3-punkt-2-ledd-1-punkt-1"><article class="legalP" id="paragraf-3-punkt-2-ledd-1-punkt-1-ledd-1">Undervisningspersonalet må normalt ha faglige og pedagogiske kvalifikasjoner på samme nivå som kreves for undervisning ved akkrediterte institusjoner.</article></article></li><li data-li-identifier="-" data-name="-"><article class="listArticle" id="paragraf-3-punkt-2-ledd-1-punkt-2"><article class="legalP" id="paragraf-3-punkt-2-ledd-1-punkt-2-ledd-1">Størrelsen på fagmiljøet må være tilpasset den undervisning, veiledning og det utviklingsarbeid som må utføres for å sikre den faglige kvaliteten i studietilbudet.</article></article></li><li data-li-identifier="-" data-name="-"><article class="listArticle" id="paragraf-3-punkt-2-ledd-1-punkt-3"><article class="legalP" id="paragraf-3-punkt-2-ledd-1-punkt-3-ledd-1">Sensorenes kvalifikasjoner må være på samme nivå som for sensorer ved akkrediterte institusjoner.</article></article></li><li data-li-identifier="-" data-name="-"><article class="listArticle" id="paragraf-3-punkt-2-ledd-1-punkt-4"><article class="legalP" id="paragraf-3-punkt-2-ledd-1-punkt-4-ledd-1">På nye fagområder der vitenskapelig fagkompetanse er svakt utviklet, må det fremlegges en kompetanseutviklingsplan.</article></article></li></ul></article></article></li><li data-li-identifier="c)" data-name="c)"><article class="listArticle" id="paragraf-3-punkt-3"><article class="legalP" id="paragraf-3-punkt-3-ledd-1">Studietilbudet må ha tilfredsstillende infrastruktur. <ul class="defaultList"><li data-li-identifier="-" data-name="-"><article class="listArticle" id="paragraf-3-punkt-3-ledd-1-punkt-1"><article class="legalP" id="paragraf-3-punkt-3-ledd-1-punkt-1-ledd-1">Studietilbudet skal gjennomføres i egnede lokaler. Det må være tilstrekkelig tilbud av IKT-tjenester.</article></article></li><li data-li-identifier="-" data-name="-"><article class="listArticle" id="paragraf-3-punkt-3-ledd-1-punkt-2"><article class="legalP" id="paragraf-3-punkt-3-ledd-1-punkt-2-ledd-1">Studenter og personale må ha et tilfredsstillende tilbud av bibliotektjenester og -service.</article></article></li><li data-li-identifier="-" data-name="-"><article class="listArticle" id="paragraf-3-punkt-3-ledd-1-punkt-3"><article class="legalP" id="paragraf-3-punkt-3-ledd-1-punkt-3-ledd-1">Studiet må ha tilgang på spesialrom eller laboratorier med tilhørende infrastruktur der det er aktuelt, jf. lov om private høyskoler § 10f.</article></article></li></ul></article></article></li><li data-li-identifier="d)" data-name="d)"><article class="listArticle" id="paragraf-3-punkt-4"><article class="legalP" id="paragraf-3-punkt-4-ledd-1">Studietilbudet må være knyttet til rutiner som sikrer og videreutvikler kvaliteten på tilbudet, bl.a. gjennom studentinnflytelse.</article></article></li></ul></article> <article class="defaultP" margin-top="true"><i>2 Bachelorgradsstudier</i><ul class="defaultList"><li data-li-identifier="a)" data-name="a)"><article class="listArticle" id="paragraf-3-punkt-5"><article class="legalP" id="paragraf-3-punkt-5-ledd-1">Betingelsene i § 3 nr. 1 må være oppfylt.</article></article></li><li data-li-identifier="b)" data-name="b)"><article class="listArticle" id="paragraf-3-punkt-6"><article class="legalP" id="paragraf-3-punkt-6-ledd-1">Det må foreligge et eget bachelorgradsreglement.</article></article></li><li data-li-identifier="c)" data-name="c)"><article class="listArticle" id="paragraf-3-punkt-7"><article class="legalP" id="paragraf-3-punkt-7-ledd-1">Studieplanen må inneholde informasjon om særtrekkene ved bachelorgradsstudiet og hva det kvalifiserer til. <ul class="defaultList"><li data-li-identifier="-" data-name="-"><article class="listArticle" id="paragraf-3-punkt-7-ledd-1-punkt-1"><article class="legalP" id="paragraf-3-punkt-7-ledd-1-punkt-1-ledd-1">Av studieplanen må det fremgå hvilke konkrete fag, emner og emnegrupper med valgmuligheter studiet kan bestå av.</article></article></li><li data-li-identifier="-" data-name="-"><article class="listArticle" id="paragraf-3-punkt-7-ledd-1-punkt-2"><article class="legalP" id="paragraf-3-punkt-7-ledd-1-punkt-2-ledd-1">Av studieplanen må det fremgå hvilken kompetanse studiet gir i forhold til videre studier og arbeidsliv.</article></article></li></ul></article></article></li><li data-li-identifier="d)" data-name="d)"><article class="listArticle" id="paragraf-3-punkt-8"><article class="legalP" id="paragraf-3-punkt-8-ledd-1">Institusjonen må ha et stabilt fagmiljø knyttet til bachelorgradsstudiet. <ul class="defaultList"><li data-li-identifier="-" data-name="-"><article class="listArticle" id="paragraf-3-punkt-8-ledd-1-punkt-1"><article class="legalP" id="paragraf-3-punkt-8-ledd-1-punkt-1-ledd-1">I hovedsak bør undervisningen være dekket av fast tilsatte.</article></article></li><li data-li-identifier="-" data-name="-"><article class="listArticle" id="paragraf-3-punkt-8-ledd-1-punkt-2"><article class="legalP" id="paragraf-3-punkt-8-ledd-1-punkt-2-ledd-1">Faglige og pedagogiske kvalifikasjoner vurderes etter de kriterier som til enhver tid er gjeldende for tilsetting og opprykk i vitenskapelige/kunstneriske stillinger.</article></article></li><li data-li-identifier="-" data-name="-"><article class="listArticle" id="paragraf-3-punkt-8-ledd-1-punkt-3"><article class="legalP" id="paragraf-3-punkt-8-ledd-1-punkt-3-ledd-1">Størrelsen på fagmiljøet må være tilpasset den undervisning, veiledning og det FoU-arbeid som må utføres for å videreutvikle faget og sikre den faglige kvaliteten i studietilbudet.</article></article></li><li data-li-identifier="-" data-name="-"><article class="listArticle" id="paragraf-3-punkt-8-ledd-1-punkt-4"><article class="legalP" id="paragraf-3-punkt-8-ledd-1-punkt-4-ledd-1">Minst 20% av fagmiljøet bør normalt ha førstestillingskompetanse. På fagområder der vitenskapelig fagkompetanse generelt er svakt utviklet, må det fremlegges en forpliktende kompetanseutviklingsplan.</article></article></li><li data-li-identifier="-" data-name="-"><article class="listArticle" id="paragraf-3-punkt-8-ledd-1-punkt-5"><article class="legalP" id="paragraf-3-punkt-8-ledd-1-punkt-5-ledd-1">Fagmiljøet må drive aktivt FoU-arbeid og delta i relevante faglige nettverk.</article></article></li><li data-li-identifier="-" data-name="-"><article class="listArticle" id="paragraf-3-punkt-8-ledd-1-punkt-6"><article class="legalP" id="paragraf-3-punkt-8-ledd-1-punkt-6-ledd-1">Studentene skal gis innføring i FoU-virksomhet.</article></article></li></ul></article></article></li></ul></article> <article class="defaultP" margin-top="true"><i>3 Mastergradsstudier</i><ul class="defaultList"><li data-li-identifier="a)" data-name="a)"><article class="listArticle" id="paragraf-3-punkt-9"><article class="legalP" id="paragraf-3-punkt-9-ledd-1">Studietilbudet må oppfylle departementets forskrift om krav til mastergrad.</article></article></li><li data-li-identifier="b)" data-name="b)"><article class="listArticle" id="paragraf-3-punkt-10"><article class="legalP" id="paragraf-3-punkt-10-ledd-1">Studieplanen må inneholde informasjon om type mastergrad, mål, faglig innhold, organisering og undervisnings- og vurderingsformer. <ul class="defaultList"><li data-li-identifier="-" data-name="-"><article class="listArticle" id="paragraf-3-punkt-10-ledd-1-punkt-1"><article class="legalP" id="paragraf-3-punkt-10-ledd-1-punkt-1-ledd-1">Studiet må ha et dekkende navn.</article></article></li><li data-li-identifier="-" data-name="-"><article class="listArticle" id="paragraf-3-punkt-10-ledd-1-punkt-2"><article class="legalP" id="paragraf-3-punkt-10-ledd-1-punkt-2-ledd-1">Det må foreligge regler for opptak og rangering av kvalifiserte søkere, samt hvilke bachelorgrader eller annet som gir grunnlag for å bli tatt opp. Eventuelle tilleggskrav må være spesifisert.</article></article></li><li data-li-identifier="-" data-name="-"><article class="listArticle" id="paragraf-3-punkt-10-ledd-1-punkt-3"><article class="legalP" id="paragraf-3-punkt-10-ledd-1-punkt-3-ledd-1">Studiets mål må beskrives. Det må fremgå hvilke kunnskaper, ferdigheter og holdninger studentene skal ha ved sluttført studium, og hva slags kompetanse utdanningen gir i forhold til videre studier og arbeidsliv.</article></article></li><li data-li-identifier="-" data-name="-"><article class="listArticle" id="paragraf-3-punkt-10-ledd-1-punkt-4"><article class="legalP" id="paragraf-3-punkt-10-ledd-1-punkt-4-ledd-1">Mastergradsstudiets innhold, nivå og egenart skal være i samsvar med målene for studiet og med opptaksgrunnlaget.</article></article></li><li data-li-identifier="-" data-name="-"><article class="listArticle" id="paragraf-3-punkt-10-ledd-1-punkt-5"><article class="legalP" id="paragraf-3-punkt-10-ledd-1-punkt-5-ledd-1">Av studieplanen må det fremgå hvilke fag og emner med valgmuligheter studiet kan bestå av.</article></article></li><li data-li-identifier="-" data-name="-"><article class="listArticle" id="paragraf-3-punkt-10-ledd-1-punkt-6"><article class="legalP" id="paragraf-3-punkt-10-ledd-1-punkt-6-ledd-1">Studieplanen må synliggjøre hva som er studietilbudets kjerne.</article></article></li><li data-li-identifier="-" data-name="-"><article class="listArticle" id="paragraf-3-punkt-10-ledd-1-punkt-7"><article class="legalP" id="paragraf-3-punkt-10-ledd-1-punkt-7-ledd-1">Det må være en tydelig progresjon i studiet.</article></article></li><li data-li-identifier="-" data-name="-"><article class="listArticle" id="paragraf-3-punkt-10-ledd-1-punkt-8"><article class="legalP" id="paragraf-3-punkt-10-ledd-1-punkt-8-ledd-1">Undervisnings- og arbeidsformene må beskrives.</article></article></li><li data-li-identifier="-" data-name="-"><article class="listArticle" id="paragraf-3-punkt-10-ledd-1-punkt-9"><article class="legalP" id="paragraf-3-punkt-10-ledd-1-punkt-9-ledd-1">Studiet må gi kunnskap om og erfaring med bruk av vitenskapelig metode, og være egnet til å utvikle forståelse, refleksjon og modning.</article></article></li><li data-li-identifier="-" data-name="-"><article class="listArticle" id="paragraf-3-punkt-10-ledd-1-punkt-10"><article class="legalP" id="paragraf-3-punkt-10-ledd-1-punkt-10-ledd-1">Vurderingsordningene må være relevante i forhold til studiets mål og arbeidsformer.</article></article></li></ul></article></article></li><li data-li-identifier="c)" data-name="c)"><article class="listArticle" id="paragraf-3-punkt-11"><article class="legalP" id="paragraf-3-punkt-11-ledd-1">Studietilbudet må ha tilstrekkelig infrastruktur. <ul class="defaultList"><li data-li-identifier="-" data-name="-"><article class="listArticle" id="paragraf-3-punkt-11-ledd-1-punkt-1"><article class="legalP" id="paragraf-3-punkt-11-ledd-1-punkt-1-ledd-1">Undervisningen skal foregå i egnede lokaler. Det må være tilstrekkelig tilbud av tjenester innenfor IKT og bibliotek. Studiet må ha tilgang til spesialrom og feltområder med tilhørende utstyr der det er aktuelt.</article></article></li></ul></article></article></li><li data-li-identifier="d)" data-name="d)"><article class="listArticle" id="paragraf-3-punkt-12"><article class="legalP" id="paragraf-3-punkt-12-ledd-1">Undervisningspersonalet og sensorene må ha tilstrekkelig kompetanse. <ul class="defaultList"><li data-li-identifier="-" data-name="-"><article class="listArticle" id="paragraf-3-punkt-12-ledd-1-punkt-1"><article class="legalP" id="paragraf-3-punkt-12-ledd-1-punkt-1-ledd-1">Institusjonen må ha fast ansatte med kompetanse innenfor studiets kjerneområder. Undervisningsbehovet må i hovedsak kunne dekkes av fast ansatte.</article></article></li><li data-li-identifier="-" data-name="-"><article class="listArticle" id="paragraf-3-punkt-12-ledd-1-punkt-2"><article class="legalP" id="paragraf-3-punkt-12-ledd-1-punkt-2-ledd-1">Størrelsen på miljøet må være tilpasset den undervisning, veiledning og det FoU-arbeid som må utføres for å videreutvikle faget og sikre den faglige kvaliteten i studietilbudet.</article></article></li><li data-li-identifier="-" data-name="-"><article class="listArticle" id="paragraf-3-punkt-12-ledd-1-punkt-3"><article class="legalP" id="paragraf-3-punkt-12-ledd-1-punkt-3-ledd-1">Et flertall av de ansatte i faglig stilling må ha førstestillingskompetanse, derav minst 25% med professorkompetanse.</article></article></li><li data-li-identifier="-" data-name="-"><article class="listArticle" id="paragraf-3-punkt-12-ledd-1-punkt-4"><article class="legalP" id="paragraf-3-punkt-12-ledd-1-punkt-4-ledd-1">For erfaringsbaserte mastergradsstudier vektlegges også fagtilsattes erfaring fra feltet, fagmiljøets nettverk mot praksisfeltet, ledelse og deltakelse i forskningsprosjekter, forsøks- og utviklingsarbeid og erfaring fra tilhørende grunnutdanning på feltet.</article></article></li><li data-li-identifier="-" data-name="-"><article class="listArticle" id="paragraf-3-punkt-12-ledd-1-punkt-5"><article class="legalP" id="paragraf-3-punkt-12-ledd-1-punkt-5-ledd-1">På områder der institusjonen har behov for supplerende kompetanse til mastergradsstudiet, må det legges frem en plan for hvordan en vil skaffe denne.</article></article></li><li data-li-identifier="-" data-name="-"><article class="listArticle" id="paragraf-3-punkt-12-ledd-1-punkt-6"><article class="legalP" id="paragraf-3-punkt-12-ledd-1-punkt-6-ledd-1">Det bør være samsvar mellom fagmiljøets kompetanse, FoU-virksomhet og fagområdet for studiet. Mindre sentrale områder kan eventuelt suppleres gjennom samarbeidsavtaler med andre institusjoner eller FoU-miljøer.</article></article></li><li data-li-identifier="-" data-name="-"><article class="listArticle" id="paragraf-3-punkt-12-ledd-1-punkt-7"><article class="legalP" id="paragraf-3-punkt-12-ledd-1-punkt-7-ledd-1">Sensorer må ha samme faglige kompetanse som det som kreves for å undervise på studiet.</article></article></li></ul></article></article></li><li data-li-identifier="e)" data-name="e)"><article class="listArticle" id="paragraf-3-punkt-13"><article class="legalP" id="paragraf-3-punkt-13-ledd-1">Fagmiljøet som er knyttet til mastergradsstudiet, må drive aktivt FoU-arbeid innenfor studiets fagområde.</article></article></li><li data-li-identifier="f)" data-name="f)"><article class="listArticle" id="paragraf-3-punkt-14"><article class="legalP" id="paragraf-3-punkt-14-ledd-1">Mastergradsstudiet må ha rutiner som sikrer og videreutvikler tilbudets kvalitet.</article></article></li><li data-li-identifier="g)" data-name="g)"><article class="listArticle" id="paragraf-3-punkt-15"><article class="legalP" id="paragraf-3-punkt-15-ledd-1">Nasjonalt og internasjonalt samarbeid med andre fagmiljøer innenfor mastergradsstudiets fagområder må dokumenteres.</article></article></li></ul></article> <article class="defaultP" margin-top="true"><i>4 Doktorgradsstudier</i><ul class="defaultList"><li data-li-identifier="a)" data-name="a)"><article class="listArticle" id="paragraf-3-punkt-16"><article class="legalP" id="paragraf-3-punkt-16-ledd-1">Det må foreligge doktorgradsreglement.</article></article></li><li data-li-identifier="b)" data-name="b)"><article class="listArticle" id="paragraf-3-punkt-17"><article class="legalP" id="paragraf-3-punkt-17-ledd-1">Det må foreligge en studieplan for doktorgradsstudiet. <ul class="defaultList"><li data-li-identifier="-" data-name="-"><article class="listArticle" id="paragraf-3-punkt-17-ledd-1-punkt-1"><article class="legalP" id="paragraf-3-punkt-17-ledd-1-punkt-1-ledd-1">Doktorgradsstudiet må ha et dekkende navn.</article></article></li><li data-li-identifier="-" data-name="-"><article class="listArticle" id="paragraf-3-punkt-17-ledd-1-punkt-2"><article class="legalP" id="paragraf-3-punkt-17-ledd-1-punkt-2-ledd-1">Planen skal inneholde beskrivelse av opplæringsdelen.</article></article></li><li data-li-identifier="-" data-name="-"><article class="listArticle" id="paragraf-3-punkt-17-ledd-1-punkt-3"><article class="legalP" id="paragraf-3-punkt-17-ledd-1-punkt-3-ledd-1">Opplæringen skal være lagt opp slik at stipendiaten får satt sitt doktorgradsarbeid inn i en bred faglig sammenheng.</article></article></li></ul></article></article></li><li data-li-identifier="c)" data-name="c)"><article class="listArticle" id="paragraf-3-punkt-18"><article class="legalP" id="paragraf-3-punkt-18-ledd-1">Institusjonen må vise at området for doktorgradsstudiet har tilstrekkelig faglig bredde og dybde og indre faglig sammenheng.</article></article></li><li data-li-identifier="d)" data-name="d)"><article class="listArticle" id="paragraf-3-punkt-19"><article class="legalP" id="paragraf-3-punkt-19-ledd-1">Institusjonen må ha faglig basis for å kunne tilby forskerutdanning. <ul class="defaultList"><li data-li-identifier="-" data-name="-"><article class="listArticle" id="paragraf-3-punkt-19-ledd-1-punkt-1"><article class="legalP" id="paragraf-3-punkt-19-ledd-1-punkt-1-ledd-1">Institusjonen må ha et aktivt og stabilt forskningsmiljø med god faglig bredde på et internasjonalt nivå innenfor det aktuelle fagområdet.</article></article></li><li data-li-identifier="-" data-name="-"><article class="listArticle" id="paragraf-3-punkt-19-ledd-1-punkt-2"><article class="legalP" id="paragraf-3-punkt-19-ledd-1-punkt-2-ledd-1">Fagmiljøets FoU-virksomhet må dokumenteres.</article></article></li><li data-li-identifier="-" data-name="-"><article class="listArticle" id="paragraf-3-punkt-19-ledd-1-punkt-3"><article class="legalP" id="paragraf-3-punkt-19-ledd-1-punkt-3-ledd-1">Institusjonen må ha tilsatte i hovedstilling med kompetanse innenfor det som internasjonalt regnes som kjerneområder innenfor det aktuelle doktorgradsområdet.</article></article></li><li data-li-identifier="-" data-name="-"><article class="listArticle" id="paragraf-3-punkt-19-ledd-1-punkt-4"><article class="legalP" id="paragraf-3-punkt-19-ledd-1-punkt-4-ledd-1">Fagtilsatte tilknyttet doktorgradsstudiet må ha kompetanse på førsteamanuensisnivå, derav minst 50% med professorkompetanse.</article></article></li><li data-li-identifier="-" data-name="-"><article class="listArticle" id="paragraf-3-punkt-19-ledd-1-punkt-5"><article class="legalP" id="paragraf-3-punkt-19-ledd-1-punkt-5-ledd-1">Størrelsen på fagmiljøet må være tilpasset den undervisning, veiledning og forskning som må utføres for å videreutvikle studiet og sikre den faglige kvaliteten.</article></article></li></ul></article></article></li><li data-li-identifier="e)" data-name="e)"><article class="listArticle" id="paragraf-3-punkt-20"><article class="legalP" id="paragraf-3-punkt-20-ledd-1">Den faglige virksomheten ved institusjonen må bygge opp om doktorgradsstudiet. Virksomheten må dokumenteres.</article></article></li><li data-li-identifier="f)" data-name="f)"><article class="listArticle" id="paragraf-3-punkt-21"><article class="legalP" id="paragraf-3-punkt-21-ledd-1">Institusjonens nasjonale og internasjonale samarbeid og nettverk som er relevant for doktorgradsstudiet, må dokumenteres.</article></article></li><li data-li-identifier="g)" data-name="g)"><article class="listArticle" id="paragraf-3-punkt-22"><article class="legalP" id="paragraf-3-punkt-22-ledd-1">Doktorgradsstudiet må ha tilfredsstillende infrastruktur. <ul class="defaultList"><li data-li-identifier="-" data-name="-"><article class="listArticle" id="paragraf-3-punkt-22-ledd-1-punkt-1"><article class="legalP" id="paragraf-3-punkt-22-ledd-1-punkt-1-ledd-1">Doktorgradsstipendiatene må være sikret egnede arbeidsforhold bl.a. kontorplass, utstyr og driftsmidler.</article></article></li><li data-li-identifier="-" data-name="-"><article class="listArticle" id="paragraf-3-punkt-22-ledd-1-punkt-2"><article class="legalP" id="paragraf-3-punkt-22-ledd-1-punkt-2-ledd-1">Institusjonens bibliotektjenester må ha høyt bibliotekfaglig nivå med moderne teknologi og service.</article></article></li><li data-li-identifier="-" data-name="-"><article class="listArticle" id="paragraf-3-punkt-22-ledd-1-punkt-3"><article class="legalP" id="paragraf-3-punkt-22-ledd-1-punkt-3-ledd-1">IT-utstyr, programvare, nettverkstilknytning mv. må ha tilstrekkelig omfang og kvalitet.</article></article></li><li data-li-identifier="-" data-name="-"><article class="listArticle" id="paragraf-3-punkt-22-ledd-1-punkt-4"><article class="legalP" id="paragraf-3-punkt-22-ledd-1-punkt-4-ledd-1">Doktorgradsstudiet må ha tilgang til tilstrekkelig tekniske og administrative støttetjenester.</article></article></li></ul></article></article></li><li data-li-identifier="h)" data-name="h)"><article class="listArticle" id="paragraf-3-punkt-23"><article class="legalP" id="paragraf-3-punkt-23-ledd-1">Det må foreligge rutiner for sikring og utvikling av kvaliteten i doktorgradsstudiet.</article></article></li></ul></article></article><article class="legalArticle" data-lovdata-URL="LTI/forskrift/2003-05-05-651/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Forskriften trer i kraft straks.</article></article></main></body></html>