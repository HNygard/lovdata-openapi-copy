<!DOCTYPE html><html lang="no"><head><title>Forskrift om forvaltningsselskapers periodiske rapportering.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-08-13-1045</dd><dt class="dokid">DokumentID</dt><dd class="dokid">LTI/forskrift/2003-08-13-1045</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 12 s 1927</dd><dt class="dateInForce">I kraft fra</dt><dd class="dateInForce">2003-08-13</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-06-12-52/§1-5</li><li>lov/1981-06-12-52/§6-3</li></ul></dd><dt class="dateOfPublication">Kunngjort</dt><dd class="dateOfPublication">2003-08-15</dd><dt class="journalNumber">Journalnummer</dt><dd class="journalNumber">2003-0888</dd><dt class="titleShort">Korttittel</dt><dd class="titleShort">Forskrift om forvaltningsselskapers rapportering</dd><dt class="title">Tittel</dt><dd class="title">Forskrift om forvaltningsselskapers periodiske rapportering.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 13. august 2003 med hjemmel i lov av 12. juni 1981 nr. 52 om verdipapirfond § 1-5 annet ledd og § 6-3 annet ledd.</dd><dt class="refid">RefID</dt><dd class="refid">forskrift/2003-08-13-1045</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forvaltningsselskapers periodiske rapportering.<ul class="tocSubUl"><li>§ 1. Virkeområde og formål</li><li>§ 2. Krav til informasjonen</li><li>§ 3. Oversendelse til andelseier</li><li>§ 4. Annen avsender enn forvaltningsselskapet</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2003-08-13-1045" id="dokument"><h1>Forskrift om forvaltningsselskapers periodiske rapportering.</h1><article class="legalArticle" data-lovdata-URL="LTI/forskrift/2003-08-13-1045/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde og formål</span></h2><article class="legalP" id="paragraf-1-ledd-1">Forskriften gjelder forvaltningsselskaper for verdipapirfonds plikt til å gi tilstrekkelig og skriftlig etterfølgende informasjon som angår andelseierens beholdning i fondet.</article><article class="legalP" id="paragraf-1-ledd-2">Informasjonen som nevnt i første ledd skal gis samlet slik at andelseier på en enkel måte blir i stand til å sammenlikne sparing i verdipapirfond med andre sparealternativer.</article></article><article class="legalArticle" data-lovdata-URL="LTI/forskrift/2003-08-13-1045/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Krav til informasjonen</span></h2><article class="legalP" id="paragraf-2-ledd-1">Forvaltningsselskapet skal påse at den enkelte andelseier får skriftlig informasjon om:<ul class="defaultList"><li data-li-identifier="1." data-name="1."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">andelseierens beholdning av andeler i fondet og verdien av denne ved utløpet av perioden,</article></article></li><li data-li-identifier="2." data-name="2."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">avkastningen justert for tegningsgebyrer for den enkelte andelseier i perioden og inneværende år oppgitt i prosent av netto andelsverdi,</article></article></li><li data-li-identifier="3." data-name="3."><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">de kostnadene én andel har blitt belastet med i perioden,</article></article></li><li data-li-identifier="4." data-name="4."><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">verdipapirfondets avkastning siste halvår, og hvert enkelt år siste ti år eller hvert enkelt hele år siden fondet ble opprettet vist i søylediagram,</article></article></li><li data-li-identifier="5." data-name="5."><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">verdipapirfondets annualiserte avkastning siste fem år og siste ti år, eller antall hele år siden fondet ble opprettet vist i søylediagram,</article></article></li><li data-li-identifier="6." data-name="6."><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">at historiske tall ikke er noen garanti for fremtidig avkastning,</article></article></li><li data-li-identifier="7." data-name="7."><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1">at avkastningen kan variere betydelig innenfor et år, og at realisert tap eller gevinst ved å investere i fondsandeler derfor vil avhenge av de eksakte tidspunktene for kjøp og salg.</article></article></li></ul></article><article class="legalP" id="paragraf-2-ledd-2">De kostnadene som skal oppgis i henhold til første ledd nr. 3, oppgis i prosent av netto andelsverdi og omfatter forvaltningsgodtgjørelse, tegningskostnader, innløsningskostnader og transaksjonsdrevne kostnader unntatt kurtasjekostnader som påløper ved utføring av transaksjoner for fondet. Kostnadene skal oppgis både som en totalkostnad og spesifisert. Det skal fremgå at kurtasjekostnaden ikke er oppgitt som en del av totalkostnaden. Verdien av én andel fratrukket innløsningskostnader skal oppgis.</article></article><article class="legalArticle" data-lovdata-URL="LTI/forskrift/2003-08-13-1045/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Oversendelse til andelseier</span></h2><article class="legalP" id="paragraf-3-ledd-1">Skriftlig informasjon som nevnt i § 2 skal oversendes den enkelte andelseier for årets første og for årets andre halvår. Informasjonen skal gis senest én måned etter utløpet av hver periode. Dersom informasjonen sendes sammen med årsrapporten eller den periodiske rapporten skal informasjonen fremgå av særskilt vedlegg til denne.</article></article><article class="legalArticle" data-lovdata-URL="LTI/forskrift/2003-08-13-1045/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Annen avsender enn forvaltningsselskapet</span></h2><article class="legalP" id="paragraf-4-ledd-1">Bestemmelsen i § 2 er ikke til hinder for at et verdipapirregister kan gi slik informasjon på vegne av forvaltningsselskapet.</article></article><article class="legalArticle" data-lovdata-URL="LTI/forskrift/2003-08-13-1045/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Forskriften trer i kraft straks.</article></article></main></body></html>