<!DOCTYPE html><html lang="no"><head><title>Forskrift om endring i forskrift om rester av plantevernmidler mv i næringsmidler.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-11-10-1339</dd><dt class="dokid">DokumentID</dt><dd class="dokid">LTI/forskrift/2003-11-10-1339</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 15 s 2440</dd><dt class="dateInForce">I kraft fra</dt><dd class="dateInForce">2003-11-10</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-12-21-1388</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-3/§1</li><li>lov/1933-05-19-3/§4</li><li>forskrift/1988-04-29-312</li><li>forskrift/1990-03-26-1227</li></ul></dd><dt class="dateOfPublication">Kunngjort</dt><dd class="dateOfPublication">2003-11-14</dd><dt class="journalNumber">Journalnummer</dt><dd class="journalNumber">2003-1105</dd><dt class="titleShort">Korttittel</dt><dd class="titleShort">Endr. i plantevernmiddelforskriften</dd><dt class="title">Tittel</dt><dd class="title">Forskrift om endring i forskrift om rester av plantevernmidler mv i næringsmidler.</dd><dt class="miscInformation">Annet om dokumentet</dt><dd class="miscInformation">Fastsatt av Statens næringsmiddeltilsyn 10. november 2003 med hjemmel i lov av 19. mai 1933 nr. 3 om tilsyn med næringsmidler m.v. § 1 og § 4, overføringsvedtak av 29. april 1988 nr. 312 og delegeringsvedtak av 26. mars 1990 nr. 1227. Jf. EØS-avtalen vedlegg II kap. XIX nr. 1 (direktiv 98/34/EF endret ved direktiv 98/48/EF) og kap. XII nr. 54zzd (forordning (EF) nr. 645/2000).</dd><dt class="refid">RefID</dt><dd class="refid">forskrift/2003-11-10-1339</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om rester av plantevernmidler mv i næringsmidler.<ul class="tocSubUl"><li>I<ul class="tocSubUl"><li>§ 3a. Krav vedrørende overvåkingsprogrammet for rester av plantevernmidler i næringsmidler</li></ul></li><li>II</li><li>Kommisjonsforordning (EF) nr. 645/2000 av 28. mars 2000 om fastsettelse av nærmere gjennomføringsregler som er nødvendige for riktig anvendelse av visse bestemmelser i artikkel 7 i rådsdirektiv 86/362/EØF og i artikkel 4 i rådsdirektiv 90/642/EØF om kontroll av grenseverdier for rester av plantevernmidler på og i henholdsvis korn og visse produkter av vegetabilsk opprinnelse, herunder frukt og grønnsaker</li></ul></li></ul></dd></dl></header><main class="documentBody" data-lovdata-URL="LTI/forskrift/2003-11-10-1339" id="dokument"><h1>Forskrift om endring i forskrift om rester av plantevernmidler mv i næringsmidler.</h1><section class="section" data-name="kapI" id="kapittel-1" data-lovdata-URL="LTI/forskrift/2003-11-10-1339/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 21. desember 1993 nr. 1388 om rester av plantevernmidler mv i næringsmidler gjøres følgende endringer:</article> <article class="defaultP" margin-top="true">I hjemmelsfeltets henvisning til EØS-avtalen vedlegg II kap. XII tilføyes:</article><article class="legalP" id="kapittel-1-ledd-2">nr. 54zzd (forordning (EF) nr. 645/2000).</article> <article class="defaultP" margin-top="true">Ny § 3a skal lyde:</article><article class="futureLegalArticle" data-name="§3a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3a</span>. <span class="legalArticleTitle">Krav vedrørende overvåkingsprogrammet for rester av plantevernmidler i næringsmidler</span></span><article class="legalP" id="kapittel-1-foreslåttparagraf-1-ledd-1">EØS-avtalens vedlegg II kap. XII nr. 54zzd, forordning (EF) nr. 645/2000 om detaljerte regler som er nødvendige for å oppfylle visse krav i artikkel 7 til direktiv 86/362/EØF og i artikkel 4 til direktiv 90/642/EØF som omhandler overvåkingsprogram for rester av plantevernmidler i korn og produkter av vegetabilsk opprinnelse gjelder som forskrift med de EØS-tilpasninger som fremgår av vedlegg II, protokoll 1 til EØS-avtalen og EØS-avtalen for øvrig.</article></article> <article class="defaultP" margin-top="true">Vedlegg II er endret ved at det er fastsatt nasjonale grenseverdier for følgende plantevernmidler: cyprodinil, diflubenzuron, ditianon, fludioksonil, linuron, ortofenylfenol, propamokarb, pyrimetanil og tolylfluanid. De endrede grenseverdiene blir tatt inn i vedlegg IIA.</article><article class="legalP" id="kapittel-1-ledd-3">Vedleggene kan fås ved henvendelse til Statens næringsmiddeltilsyn, postboks 8187 Dep, 0034 Oslo og finnes på følgende nettadresse: <i> http://www.snt.no/rettsregler/forskrifter/plantevern/index.html </i>.</article></section><section class="section" data-name="kapII" id="kapittel-2" data-lovdata-URL="LTI/forskrift/2003-11-10-1339/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section><section class="section" id="kapittel-3" data-lovdata-URL="LTI/forskrift/2003-11-10-1339/KAPITTEL_3"><h2>Kommisjonsforordning (EF) nr. 645/2000 av 28. mars 2000 om fastsettelse av nærmere gjennomføringsregler som er nødvendige for riktig anvendelse av visse bestemmelser i artikkel 7 i rådsdirektiv 86/362/EØF og i artikkel 4 i rådsdirektiv 90/642/EØF om kontroll av grenseverdier for rester av plantevernmidler på og i henholdsvis korn og visse produkter av vegetabilsk opprinnelse, herunder frukt og grønnsaker</h2><article class="defaultP">KOMMISJONEN FOR DE EUROPEISKE FELLESSKAP HAR –</article><article class="legalP" id="kapittel-3-ledd-1">under henvisning til traktaten om opprettelse av Det europeiske fellesskap,</article><article class="legalP" id="kapittel-3-ledd-2">under henvisning til rådsdirektiv 86/362/EØF av 24. juli 1986 om fastsettelse av maksimumsverdier for rester av plantevernmidler på og i korn,<sup class="footnotereference" data-footnotereferencevalue="1" data-unique-footnote-counter="1">1</sup> sist endret ved kommisjonsdirektiv 1999/71/EF,<sup class="footnotereference" data-footnotereferencevalue="2" data-unique-footnote-counter="2">2</sup> særlig artikkel 7,</article><article class="legalP" id="kapittel-3-ledd-3">under henvisning til rådsdirektiv 90/642/EØF av 27. november 1990 om fastsettelse av maksimumsverdier for rester av plantevernmidler på eller i visse produkter av vegetabilsk opprinnelse, herunder frukt og grønnsaker,<sup class="footnotereference" data-footnotereferencevalue="3" data-unique-footnote-counter="3">3</sup> sist endret ved direktiv 1999/71/EF, særlig artikkel 4, og</article><article class="legalP" id="kapittel-3-ledd-4">ut fra følgende betraktninger:<ul class="defaultList"><li data-li-identifier="1)" data-name="1)"><article class="listArticle" id="kapittel-3-ledd-4-punkt-1"><article class="legalP" id="kapittel-3-ledd-4-punkt-1-ledd-1">I artikkel 7 i direktiv 86/362/EØF og i artikkel 4 i direktiv 90/642/EØF er det fastsatt grunnleggende bestemmelser om kontroll av plantevernmidler på og i henholdsvis korn og frukt og grønnsaker.</article></article></li><li data-li-identifier="2)" data-name="2)"><article class="listArticle" id="kapittel-3-ledd-4-punkt-2"><article class="legalP" id="kapittel-3-ledd-4-punkt-2-ledd-1">Erfaringene fra utarbeiding og gjennomføring av kommisjonsrekommandasjoner har vist at flerårig planlegging, med mulighet for årlige endringer, er den mest effektive framgangsmåten for utarbeiding av samordnede kontrollprogrammer i Fellesskapet.</article></article></li><li data-li-identifier="3)" data-name="3)"><article class="listArticle" id="kapittel-3-ledd-4-punkt-3"><article class="legalP" id="kapittel-3-ledd-4-punkt-3-ledd-1">I artikkel 7 i direktiv 86/362/EØF og i artikkel 4 i direktiv 90/642/EØF er det fastsatt at alle nødvendige tiltak skal gjennomgås på nytt og vedtas, for eksempel Kommisjonens offentliggjøring av Det europeiske fellesskaps rapporter som inneholder sammenstilte og sammenfattede opplysninger fra medlemsstatene, og vedtakelse av tiltak som skal treffes på fellesskapsplan i tilfelle påviste overskridelser av grenseverdiene. Erfaringene bekrefter at dersom resultatene fra de laboratorier som utfører analyser av rester av plantevernmidler skal være pålitelige, må laboratoriene oppfylle strenge krav til kvalitetssikring. Dersom laboratoriene deltar i regelmessige egnethetsprøvinger og innfører felles framgangsmåter for kvalitetskontroll, kan det bidra til at akkrediteringskravene i artikkel 3 i rådsdirektiv 93/99/EF av 29. oktober 1993 om tilleggstiltak i forbindelse med offentlig kontroll av næringsmidler,<sup class="footnotereference" data-footnotereferencevalue="4" data-unique-footnote-counter="4">4</sup> oppfylles.</article></article></li><li data-li-identifier="4)" data-name="4)"><article class="listArticle" id="kapittel-3-ledd-4-punkt-4"><article class="legalP" id="kapittel-3-ledd-4-punkt-4-ledd-1">Ettersom Kommisjonen ved sammenstillingen og sammenfatningen av de opplysninger som medlemsstatene har oversendt som underlag for fellesskapsrapporter, må kunne ha tillit til opplysningenes kvalitet, nøyaktighet og sammenlignbarhet, bør den bidra finansielt til tiltak som bidrar til at kontrollprogrammene gjennomføres i henhold til strengest mulige standarder. Det bør særlig gis støtte til regelmessige egnethetsprøvinger av laboratorier og til vurdering og utvikling av retningslinjer for framgangsmåtene for kvalitetskontroll i forbindelse med regelmessige møter med sakkyndige.</article></article></li><li data-li-identifier="5)" data-name="5)"><article class="listArticle" id="kapittel-3-ledd-4-punkt-5"><article class="legalP" id="kapittel-3-ledd-4-punkt-5-ledd-1">Kommisjonen bør bidra finansielt til tiltak som støtter andre sider ved samordningen av kontrollen av rester av plantevernmidler på fellesskapsplan. Det bør særlig gis støtte til arbeid som gir Kommisjonen mulighet til å oppfylle kravet om gradvis å nå fram til en ordning som på grunnlag av kontrolldata gjør det mulig å beregne den faktiske eksponering gjennom kosten.</article></article></li><li data-li-identifier="6)" data-name="6)"><article class="listArticle" id="kapittel-3-ledd-4-punkt-6"><article class="legalP" id="kapittel-3-ledd-4-punkt-6-ledd-1">I kommisjonsmelding KOM(97) 183 om forbrukernes helse og næringsmiddeltrygghet beskrives det hvordan kontroll- og inspeksjonstjenesten i næringsmiddel-, veterinær- og plantehelsesektoren virker. Kontrollen av rester av plantevernmidler på og i korn og frukt og grønnsaker bør inngå i kontrolltjenestens arbeid.</article></article></li><li data-li-identifier="7)" data-name="7)"><article class="listArticle" id="kapittel-3-ledd-4-punkt-7"><article class="legalP" id="kapittel-3-ledd-4-punkt-7-ledd-1">Kontrollene i 1996 og 1997 viste overskridelser av grenseverdiene fastsatt i direktiv 90/642/EØF, med senere endringer.</article></article></li><li data-li-identifier="8)" data-name="8)"><article class="listArticle" id="kapittel-3-ledd-4-punkt-8"><article class="legalP" id="kapittel-3-ledd-4-punkt-8-ledd-1">Både i direktiv 90/642/EØF, med senere endringer, og direktiv 86/362/EØF, med senere endringer, er det fastsatt at det skal vedtas tiltak på fellesskapsplan når det påvises overskridelser samt nærmere gjennomføringsregler som er nødvendige for at kontrollen skal virke tilfredsstillende.</article></article></li><li data-li-identifier="9)" data-name="9)"><article class="listArticle" id="kapittel-3-ledd-4-punkt-9"><article class="legalP" id="kapittel-3-ledd-4-punkt-9-ledd-1">En samlet oversikt over kontrollordningene i alle medlemsstatene er nødvendig for å bedre kontrollen av rester av plantevernmidler i Fellesskapet, og for å bidra til at den virker tilfredsstillende.</article></article></li><li data-li-identifier="10)" data-name="10)"><article class="listArticle" id="kapittel-3-ledd-4-punkt-10"><article class="legalP" id="kapittel-3-ledd-4-punkt-10-ledd-1">Det bør fastsettes nærmere gjennomføringsregler for riktig anvendelse av kontrollbestemmelsene. Det bør i disse reglene klart fastsettes til hvilke tiltak og etter hvilke framgangsmåter Kommisjonen kan gi finansielle bidrag, innenfor rammen av disponible budsjettmidler.</article></article></li><li data-li-identifier="11)" data-name="11)"><article class="listArticle" id="kapittel-3-ledd-4-punkt-11"><article class="legalP" id="kapittel-3-ledd-4-punkt-11-ledd-1">Tiltakene fastsatt i denne forordning er i samsvar med uttalelse fra Den faste komité for plantehelse –</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> EFT L 221 av 7.8.1986, s. 37.</article><article class="footnote" data-name="2" data-unique-footnote-counter="2"><span class="footnoteLabel">2</span> EFT L 194 av 27.7.1999, s. 36.</article><article class="footnote" data-name="3" data-unique-footnote-counter="3"><span class="footnoteLabel">3</span> EFT L 350 av 14.12.1990, s. 71.</article><article class="footnote" data-name="4" data-unique-footnote-counter="4"><span class="footnoteLabel">4</span> EFT L 290 av 24.11.1993, s. 14.</article></footer> <article class="defaultP" margin-top="true">VEDTATT DENNE FORORDNING:</article> <article class="defaultP" margin-top="true"><i>Artikkel 1</i></article><article class="numberedLegalP" data-numerator="1" id="kapittel-3-nummer-1">1. Kommisjonsrekommandasjoner vedtatt i samsvar med bestemmelsene i artikkel 7 nr. 2 bokstav b) i direktiv 86/362/EØF og artikkel 4 nr. 2 bokstav b) i direktiv 90/642/EØF kan omfatte tidsrom fra ett til fem år.</article><article class="numberedLegalP" data-numerator="2" id="kapittel-3-nummer-2">2. For at flerårige kontrollprogrammer skal kunne forvaltes effektivt fra år til år, kan Kommisjonen hvert år framlegge et bekreftende og utfyllende utkast til rekommandasjon, som i samsvar med artikkel 7 nr. 2 bokstav b) i direktiv 86/362/EØF og artikkel 4 nr. 2 bokstav b) i direktiv 90/642/EØF skal framlegges for Den faste komité for plantehelse.</article> <article class="defaultP" margin-top="true"><i>Artikkel 2</i></article><article class="legalP" id="kapittel-3-ledd-5">For at bestemmelsene i artikkel 7 nr. 2 og 3 i direktiv 86/362/EØF og i artikkel 4 i direktiv 90/642/EØF lettere skal kunne anvendes riktig, skal Kommisjonen<ul class="defaultList"><li data-li-identifier="1." data-name="1."><article class="listArticle" id="kapittel-3-ledd-5-punkt-1"><article class="legalP" id="kapittel-3-ledd-5-punkt-1-ledd-1">samordne medlemsstatenes virksomhet når det gjelder kravene til innsamling, registrering, behandling og overføring av opplysninger om kontroll og kontrollprogrammer, eventuelt ved hjelp av retningslinjer fra Den faste komité for plantehelse, særlig retningslinjene for framgangsmåter for kvalitetskontroll ved analyse av rester av plantevernmidler,<sup class="footnotereference" data-footnotereferencevalue="1" data-unique-footnote-counter="1">1</sup> og arbeidsdokumentet for veiledning av medlemsstatene med hensyn til gjennomføring av kommisjonsrekommandasjonene om samordnede kontrollprogrammer i Fellesskapet,<sup class="footnotereference" data-footnotereferencevalue="2" data-unique-footnote-counter="2">2</sup></article></article></li><li data-li-identifier="2." data-name="2."><article class="listArticle" id="kapittel-3-ledd-5-punkt-2"><article class="legalP" id="kapittel-3-ledd-5-punkt-2-ledd-1">innenfor rammen av disponible midler i Det europeiske fellesskaps budsjett yte finansielle bidrag til <ul class="defaultList"><li data-li-identifier="a)" data-name="a)"><article class="listArticle" id="kapittel-3-ledd-5-punkt-2-ledd-1-punkt-1"><article class="legalP" id="kapittel-3-ledd-5-punkt-2-ledd-1-punkt-1-ledd-1">regelmessig tilrettelegging av egnethetsprøvinger, i prinsippet hvert annet år, av alle laboratorier som utfører analyser, for å sikre kvaliteten, nøyaktigheten og sammenlignbarheten til de opplysninger som medlemsstatene hvert år sender Kommisjonen og de andre medlemsstatene, og som Kommisjonen sammenstiller og sammenfatter for offentliggjøring i samsvar med bestemmelsene i artikkel 7 nr. 3 i direktiv 86/362/EØF og artikkel 4 nr. 3 i direktiv 90/642/EØF,</article></article></li><li data-li-identifier="b)" data-name="b)"><article class="listArticle" id="kapittel-3-ledd-5-punkt-2-ledd-1-punkt-2"><article class="legalP" id="kapittel-3-ledd-5-punkt-2-ledd-1-punkt-2-ledd-1">tilrettelegging av utvikling av framgangsmåter for kvalitetskontroll av analyser av rester av plantevernmidler i form av retningslinjer fra Den faste komité for plantehelse, og tilrettelegging av den regelmessige gjennomgåelsen, i prinsippet på møter med sakkyndige hvert annet år, av anvendelsen av slike framgangsmåter i laboratorier som utfører analyser av rester av plantevernmidler i medlemsstatene, for å sikre kvaliteten, nøyaktigheten og sammenlignbarheten til de opplysninger som medlemsstatene hvert år sender Kommisjonen og de andre medlemsstatene, og som Kommisjonen sammenstiller og sammenfatter for offentliggjøring i samsvar med bestemmelsene i artikkel 7 nr. 3 i direktiv 86/362/EØF og artikkel 4 nr. 3 i direktiv 90/642/EØF,</article></article></li><li data-li-identifier="c)" data-name="c)"><article class="listArticle" id="kapittel-3-ledd-5-punkt-2-ledd-1-punkt-3"><article class="legalP" id="kapittel-3-ledd-5-punkt-2-ledd-1-punkt-3-ledd-1">årlig tilrettelegging av studier, samråd og andre forberedelser som er nødvendige for at Kommisjonen gradvis skal kunne nå fram til en ordning som på grunnlag av kontrolldata gjør det mulig å beregne den faktiske eksponering gjennom kosten, i samsvar med artikkel 7 nr. 3 i direktiv 86/362/EØF og artikkel 4 nr. 3 i direktiv 90/642/EØF, og</article></article></li><li data-li-identifier="d)" data-name="d)"><article class="listArticle" id="kapittel-3-ledd-5-punkt-2-ledd-1-punkt-4"><article class="legalP" id="kapittel-3-ledd-5-punkt-2-ledd-1-punkt-4-ledd-1">tilrettelegging av andre tiltak på fellesskapsplan som er nødvendige for riktig anvendelse av artikkel 7 nr. 2 og 3 i direktiv 86/362/EØF og artikkel 4 i direktiv 90/642/EØF, og som kan bestemmes av Kommisjonen og Den faste komité for plantehelse.</article></article></li></ul></article></article></li></ul></article><footer class="footnotes"><article class="footnote" data-name="1" data-unique-footnote-counter="5"><span class="footnoteLabel">1</span> EFT L 128 av 21.5.1999, s. 30.</article><article class="footnote" data-name="2" data-unique-footnote-counter="6"><span class="footnoteLabel">2</span> EFT L 128 av 21.5.1999, s. 48.</article></footer> <article class="defaultP" margin-top="true"><i>Artikkel 3</i></article><article class="numberedLegalP" data-numerator="1" id="kapittel-3-nummer-3">1. Kommisjonen skal utpeke mottakeren eller mottakerne av de finansielle bidragene fastsatt i artikkel 2 nr. 2 gjennom et vedtak som gjøres etter framgangsmåtene fastsatt i artikkel 12 i direktiv 86/362/EØF og artikkel 10 i direktiv 90/642/EØF.</article><article class="numberedLegalP" data-numerator="2" id="kapittel-3-nummer-4">2. I kommisjonsvedtaket fastsatt i nr. 1 skal særlig angis:<ul class="defaultList"><li data-li-identifier="-" data-name="-"><article class="listArticle" id="kapittel-3-nummer-4-punkt-1"><article class="legalP" id="kapittel-3-nummer-4-punkt-1-ledd-1">navnet på mottakeren eller mottakerne av det finansielle bidraget fra Fellesskapet,</article></article></li><li data-li-identifier="-" data-name="-"><article class="listArticle" id="kapittel-3-nummer-4-punkt-2"><article class="legalP" id="kapittel-3-nummer-4-punkt-2-ledd-1">den samlede kostnad for tiltaket som skal gjennomføres, og bidragene fra de parter som deltar i gjennomføringen, herunder Det europeiske fellesskap,</article></article></li><li data-li-identifier="-" data-name="-"><article class="listArticle" id="kapittel-3-nummer-4-punkt-3"><article class="legalP" id="kapittel-3-nummer-4-punkt-3-ledd-1">en sammenfattende beskrivelse av tiltaket som skal gjennomføres,</article></article></li><li data-li-identifier="-" data-name="-"><article class="listArticle" id="kapittel-3-nummer-4-punkt-4"><article class="legalP" id="kapittel-3-nummer-4-punkt-4-ledd-1">en tidsplan for gjennomføringen av tiltaket.</article></article></li></ul></article> <article class="defaultP" margin-top="true"><i>Artikkel 4</i></article><article class="legalP" id="kapittel-3-ledd-6">Medlemsstatene skal sørge for at de analyseresultater som hvert år sendes Kommisjonen og de andre medlemsstatene i samsvar med bestemmelsene i artikkel 7 nr. 3 i direktiv 86/362/EØF og artikkel 4 nr. 3 i direktiv 90/642/EØF, kommer fra laboratorier som<ul class="defaultList"><li data-li-identifier="-" data-name="-"><article class="listArticle" id="kapittel-3-ledd-6-punkt-1"><article class="legalP" id="kapittel-3-ledd-6-punkt-1-ledd-1">er i samsvar med kravene i artikkel 3 i direktiv 93/99/EØF, og</article></article></li><li data-li-identifier="-" data-name="-"><article class="listArticle" id="kapittel-3-ledd-6-punkt-2"><article class="legalP" id="kapittel-3-ledd-6-punkt-2-ledd-1">gjør den nødvendige innsats for å gjennomføre framgangsmåtene for kvalitetskontroll av analyse av rester av plantevernmidler fastsatt i artikkel 2 nr. 2 bokstav b) i denne forordning.</article></article></li></ul></article><article class="legalP" id="kapittel-3-ledd-7">Medlemsstatene skal dessuten sørge for at deltaking i det samordnede fellesskapsprogrammet skal begrenses til bare de laboratorier som har deltatt tidligere, eller som skal delta i neste omgang av Fellesskapets relevante egnethetsprøvinger fastsatt i artikkel 2 nr. 2 bokstav a) i denne forordning.</article> <article class="defaultP" margin-top="true"><i>Artikkel 5</i></article><article class="numberedLegalP" data-numerator="1" id="kapittel-3-nummer-5">1. Kommisjonen skal utpeke særlige tjenestemenn med egnede kvalifikasjoner som i medlemsstatene sammen med de nasjonale myndigheter skal kontrollere gjennomføringen av nasjonale kontrollprogrammer og fellesskapskontrollprogrammer for rester av plantevernmidler på og i næringsmidler av vegetabilsk opprinnelse. Dette omfatter prøvetaking og det aktuelle laboratoriums resultater.</article><article class="numberedLegalP" data-numerator="2" id="kapittel-3-nummer-6">2. Tjenestemennene utpekt av Kommisjonen skal besøke de nasjonale myndigheter i hver medlemsstat, som skal samarbeide med dem og yte den bistand som er nødvendig for at de skal kunne utføre sine oppgaver. Programmet for besøkene skal tilrettelegges og gjennomføres i samarbeid med den berørte medlemsstat. De nasjonale myndigheter skal i alle tilfeller fortsatt ha ansvar for gjennomføringen av kontrollene.</article><article class="numberedLegalP" data-numerator="3" id="kapittel-3-nummer-7">3. Kommisjonen skal sammen med de nasjonale tjenestemennene planlegge besøkene innenfor en egnet tidsramme. I tillegg til sakkyndige fra de besøkte medlemsstatene kan Kommisjonens sakkyndige under besøkene følges av en eller flere sakkyndige fra en eller flere andre medlemsstater. Ved besøkene skal den eller de sakkyndige fra medlemsstaten, som er utpekt av Kommisjonen, følge Kommisjonens administrative instrukser.</article><article class="numberedLegalP" data-numerator="4" id="kapittel-3-nummer-8">4. Etter hvert besøk skal Kommisjonen utarbeide en skriftlig rapport. Den besøkte medlemsstaten skal gis mulighet til å komme med merknader til rapporten.</article><article class="numberedLegalP" data-numerator="5" id="kapittel-3-nummer-9">5. Kommisjonen skal regelmessig gjennom skriftlige rapporter innenfor Den faste komité for plantehelse underrette medlemsstatene om resultatet av besøkene i hver medlemsstat. Kommisjonen skal underrette Europaparlamentet. Kommisjonen skal også regelmessig offentliggjøre disse rapportene.</article><article class="numberedLegalP" data-numerator="6" id="kapittel-3-nummer-10">6. Bestemmelsene i denne artikkel skal gjennomgås på nytt innen 31. oktober 2001.</article> <article class="defaultP" margin-top="true"><i>Artikkel 6</i></article><article class="legalP" id="kapittel-3-ledd-8">Denne forordning trer i kraft 1. april 2000.</article><article class="legalP" id="kapittel-3-ledd-9">Denne forordning er bindende i alle deler og kommer direkte til anvendelse i alle medlemsstater.</article><article class="legalP" id="kapittel-3-ledd-10">Utferdiget i Brussel, 28. mars 2000.</article><article class="legalP" id="kapittel-3-ledd-11"><i>For Kommisjonen</i></article><article class="legalP" id="kapittel-3-ledd-12">David BYRNE</article><article class="legalP" id="kapittel-3-ledd-13"><i>Medlem av Kommisjonen</i></article></section></main></body></html>