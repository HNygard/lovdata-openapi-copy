<!DOCTYPE html><html lang="no"><head><title>Forskrift om endring i forskrift om import og frambud av pistasjnøtter fra Iran.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-11-12-1347</dd><dt class="dokid">DokumentID</dt><dd class="dokid">LTI/forskrift/2003-11-12-1347</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 15 s 2460</dd><dt class="dateInForce">I kraft fra</dt><dd class="dateInForce">2003-11-12</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-01-16-70</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-3/§6</li><li>lov/1933-05-19-3/§4</li><li>forskrift/1988-04-29-312</li></ul></dd><dt class="dateOfPublication">Kunngjort</dt><dd class="dateOfPublication">2003-11-18</dd><dt class="lastupdated">Rettet</dt><dd class="lastupdated">2003-12-11 (§ 2)</dd><dt class="journalNumber">Journalnummer</dt><dd class="journalNumber">2003-1118</dd><dt class="titleShort">Korttittel</dt><dd class="titleShort">Endr forskr om import av iranske pistasjnøtter</dd><dt class="title">Tittel</dt><dd class="title">Forskrift om endring i forskrift om import og frambud av pistasjnøtter fra Iran.</dd><dt class="miscInformation">Annet om dokumentet</dt><dd class="miscInformation">Fastsatt av Statens næringsmiddeltilsyn 12. november 2003 med hjemmel i lov av 19. mai 1933 nr. 3 om tilsyn med næringsmidler m.v. § 6 første ledd, jf. § 4 åttende ledd, jf. overføringsvedtak av 29. april 1988 nr. 312.</dd><dt class="refid">RefID</dt><dd class="refid">forskrift/2003-11-12-1347</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om import og frambud av pistasjnøtter fra Iran.<ul class="tocSubUl"><li>I<ul class="tocSubUl"><li>§ 1. Omfang</li><li>§ 2. Vilkår for import når varepartier omfattet av § 1 kommer direkte fra Iran eller fra et annet land utenfor EØS-området</li><li>§ 3. Krav til importkontroll</li><li>§ 4. Vilkår for import når varepartier omfattet av § 1 først er importert til et annet EØS-land</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-11-12-1347" id="dokument"><h1>Forskrift om endring i forskrift om import og frambud av pistasjnøtter fra Iran.</h1><section class="section" data-name="kapI" id="kapittel-1" data-lovdata-URL="LTI/forskrift/2003-11-12-1347/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 16. januar 1998 nr. 70 om import og frambud av pistasjnøtter fra Iran gjøres følgende endringer:</article> <article class="defaultP" margin-top="true">Ny § 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Omfang</span></span><article class="legalP" id="kapittel-1-foreslåttparagraf-1-ledd-1">Denne forskriften gjelder ved import eller frambud av<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">pistasjnøtter omfattet av tollkode 0802 50 00</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">røstede pistasjnøtter omfattet av tollkode 2008 19 00</article></article></li></ul><p class="leddfortsettelse">med opprinnelse i eller sendt fra Iran.</p></article></article> <article class="defaultP" margin-top="true">Nåværende § 1 blir ny § 2 og skal lyde:</article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Vilkår for import når varepartier omfattet av § 1 kommer direkte fra Iran eller fra et annet land utenfor EØS-området</span></span><article class="legalP" id="kapittel-1-foreslåttparagraf-2-ledd-1">Det er forbudt å importere eller fremby pistasjnøtter som er omfattet av § 1, som kommer direkte fra Iran eller fra et annet land utenfor EØS-området, med mindre vilkårene i denne paragrafen er oppfylt.</article><article class="legalP" id="kapittel-1-foreslåttparagraf-2-ledd-2">Forsendelser av pistasjnøtter som er omfattet av § 1, bestemt til folkemat, skal følges av en rapport om resultatene av offisielle prøver og analyser, og av et helsesertifikat som fastsatt i vedtak 97/830/EF. Helsesertifikatet kan fås ved henvendelse til Statens næringsmiddeltilsyn.</article><article class="legalP" id="kapittel-1-foreslåttparagraf-2-ledd-3">Rapporten og sertifikatet skal være utfylt, undertegnet og bekreftet av en representant for det iranske helsedepartementet.</article><article class="legalP" id="kapittel-1-foreslåttparagraf-2-ledd-4">Hver forsendelse skal identifiseres ved en kode som skal samsvare med koden på den rapporten og det sertifikatet som følger forsendelsen.</article><article class="legalP" id="kapittel-1-foreslåttparagraf-2-ledd-5">Forsendelser av pistasjnøtter som omfattes av § 1 skal føres inn i landet og importkontrolleres ved næringsmiddeltilsynet i Oslo.<ul class="defaultList" data-text-size="small"><li data-li-identifier="0" data-name="0"><article class="listArticle" data-text-size="small" id="kapittel-1-foreslåttparagraf-2-ledd-5-punkt-1"><article class="legalP" id="kapittel-1-foreslåttparagraf-2-ledd-5-punkt-1-ledd-1">Endret ved rettelse 11. desember 2003, se Norsk Lovtidend 16/2003.</article></article></li></ul></article></article> <article class="defaultP" margin-top="true">Ny § 3 og § 4 skal lyde:</article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Krav til importkontroll</span></span><article class="legalP" id="kapittel-1-foreslåttparagraf-3-ledd-1">Ved importkontroll som nevnt i § 2 femte ledd skal det foretas dokumentkontroll for å sikre at importerte pistasjnøtter med opprinnelse i eller sendt fra Iran oppfyller kravene til helsesertifikat og prøveresultater som omtalt i § 2 annet ledd. Det skal også tas ut prøver av alle forsendelser for aflatoksin B1- og total aflatoksinanalyser.</article><article class="legalP" id="kapittel-1-foreslåttparagraf-3-ledd-2">Forsendelsene skal ikke frigis før resultatene av undersøkelsene i første ledd foreligger. Forsendelser kan holdes tilbake i maksimum 15 arbeidsdager før de frigis. Næringsmiddeltilsynet i Oslo skal utstede et offisielt ledsagelsesdokument hvor det angis at partiet har vært underkastet offisiell prøvetaking og analyse og hvilket resultat analysen har gitt.</article><article class="legalP" id="kapittel-1-foreslåttparagraf-3-ledd-3">Næringsmiddeltilsynet i Oslo skal fortløpende rapportere alle analyseresultater fra offisiell kontroll av produktene nevnt i § 1 i denne forskrift til Statens næringsmiddeltilsyn.</article><article class="legalP" id="kapittel-1-foreslåttparagraf-3-ledd-4">Dersom forsendelser deles opp skal kopier av helsesertifikatet, analyserapporten og følgedokumentene som er nevnt i § 2 annet ledd og § 3 annet ledd i denne forskrift følge hver del av forsendelsen. Kopiene skal være bekreftet av den kompetente myndighet i det landet hvor delingen skjer.</article></article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Vilkår for import når varepartier omfattet av § 1 først er importert til et annet EØS-land</span></span><article class="legalP" id="kapittel-1-foreslåttparagraf-4-ledd-1">Varepartier omfattet av § 1 som importeres fra et EØS-land, skal være importert til EØS-området etter regler tilsvarende denne forskrift, jf. vedtak 97/830/EF. Det er forbudt å importere eller fremby varepartier omfattet av § 1 som er importert til EØS-området i strid med slike regler.</article></article> <article class="defaultP" margin-top="true">Nåværende § 2 blir ny § 5.</article></section><section class="section" data-name="kapII" id="kapittel-2" data-lovdata-URL="LTI/forskrift/2003-11-12-1347/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>