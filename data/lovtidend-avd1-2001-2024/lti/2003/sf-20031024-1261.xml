<!DOCTYPE html><html lang="no"><head><title>Forskrift om endring i forskrift om ordningen av påtalemyndigheten (Påtaleinstruksen).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-10-24-1261</dd><dt class="dokid">DokumentID</dt><dd class="dokid">LTI/forskrift/2003-10-24-1261</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 14 s 2321</dd><dt class="dateInForce">I kraft fra</dt><dd class="dateInForce">2003-10-24</dd><dt class="changesToDocuments">Endrer</dt><dd class="changesToDocuments"><ul><li>forskrift/1985-06-28-1679</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-05-22-25/§62</li><li>lov/1981-05-22-25/§160a</li></ul></dd><dt class="dateOfPublication">Kunngjort</dt><dd class="dateOfPublication">2003-10-29</dd><dt class="journalNumber">Journalnummer</dt><dd class="journalNumber">2003-1064</dd><dt class="titleShort">Korttittel</dt><dd class="titleShort">Endr. i Påtaleinstruksen</dd><dt class="title">Tittel</dt><dd class="title">Forskrift om endring i forskrift om ordningen av påtalemyndigheten (Påtaleinstruksen).</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 24. oktober 2003 med hjemmel i lov av 22. mai 1981 nr. 25 om rettergangsmåten i straffesaker (Straffeprosessloven) § 62 og § 160a. Fremmet av Justis- og politidepartementet.</dd><dt class="refid">RefID</dt><dd class="refid">forskrift/2003-10-24-1261</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om ordningen av påtalemyndigheten (Påtaleinstruksen).<ul class="tocSubUl"><li>I<ul class="tocSubUl"><li>§ 5-1. Melding til kommunens barneverntjeneste om etterforsking mot unge personer</li><li>§ 5-2. Melding til kommunens barneverntjeneste om straffbare handlinger begått mot barn</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-10-24-1261" id="dokument"><h1>Forskrift om endring i forskrift om ordningen av påtalemyndigheten (Påtaleinstruksen).</h1><section class="section" data-name="kapI" id="kapittel-1" data-lovdata-URL="LTI/forskrift/2003-10-24-1261/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 28. juni 1985 nr. 1679 om ordningen av påtalemyndigheten (Påtaleinstruksen) gjøres følgende endringer:</article> <article class="defaultP" margin-top="true">§ 5-1 og § 5-2 skal lyde:</article><article class="futureLegalArticle" data-name="§5-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5-1</span>. <span class="legalArticleTitle">Melding til kommunens barneverntjeneste om etterforsking mot unge personer</span></span><article class="legalP" id="kapittel-1-foreslåttparagraf-1-ledd-1">Når etterforsking settes i gang mot person under 18 år og saken ikke er av bagatellmessig art, skal politiet straks underrette kommunens barneverntjeneste. Er barnet i institusjon skal også institusjonen underrettes.</article><article class="legalP" id="kapittel-1-foreslåttparagraf-1-ledd-2">Kommunens barneverntjeneste skal i saker som nevnt i første ledd, underrettes om avhør av mistenkte dersom det er høve til det.</article><article class="legalP" id="kapittel-1-foreslåttparagraf-1-ledd-3">Når kommunens barneverntjeneste har bedt om det, skal den også gis anledning til å uttale seg før tiltalespørsmålet avgjøres.</article></article><article class="futureLegalArticle" data-name="§5-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5-2</span>. <span class="legalArticleTitle">Melding til kommunens barneverntjeneste om straffbare handlinger begått mot barn</span></span><article class="legalP" id="kapittel-1-foreslåttparagraf-2-ledd-1">Dersom politiet får kjennskap til eller mistanke om at barn mishandles av foreldre, foresatte eller andre som barnet bor sammen med, skal det straks melde fra om dette til kommunens barneverntjeneste. Tilsvarende gjelder hvor politiet får kjennskap til eller mistanke om at barnet har vært utsatt for sedelighetsforbrytelser fra en av de nevnte personer.</article><article class="legalP" id="kapittel-1-foreslåttparagraf-2-ledd-2">Kommunens barneverntjeneste skal i saker som nevnt i første ledd underrettes om bruk av tvangsmidler eller andre etterforskingsskritt hvis det er grunn til å tro at det samtidig bør settes i verk tiltak overfor barnet eller andre familiemedlemmer og det ikke er utilrådelig å gi slik melding av hensyn til etterforskingen.</article></article> <article class="defaultP" margin-top="true">§ 5-4 nytt annet ledd skal lyde:</article><article class="legalP" id="kapittel-1-ledd-2">Blir en student ved Politihøgskolen siktet for en straffbar handling, skal politiet underrette skolens ledelse om dette. Underretning skal gis allerede når det iverksettes etterforsking mot studenten, dersom forholdet antas å gjøre vedkommende uskikket til polititjeneste.</article> <article class="defaultP" margin-top="true">§ 5-4 nåværende annet ledd blir nytt tredje ledd.</article> <article class="defaultP" margin-top="true">§ 5-10 bokstav A nr. 2 oppheves.</article> <article class="defaultP" margin-top="true">§ 5-10 bokstav A nåværende nr. 3 til 8 blir nr. 2 til 7.</article> <article class="defaultP" margin-top="true">§ 5-12 første og annet ledd skal lyde:</article><article class="legalP" id="kapittel-1-ledd-3">Blir en utenlandsk statsborger pågrepet eller fengslet, skal han gjøres kjent med at han har rett til å be om at vedkommende konsulære stasjon blir underrettet.</article><article class="legalP" id="kapittel-1-ledd-4">Når siktede ber om det, skal vedkommende konsulære stasjon straks underrettes om pågripelsen eller fengslingen.</article> <article class="defaultP" margin-top="true">§ 7-4 nytt annet ledd skal lyde:</article><article class="legalP" id="kapittel-1-ledd-5">Etterforsking etter første ledd skal også foretas når en ellers straffbar handling er begått av et barn som var mellom 12 og 15 år på handlingstidspunktet, jf. straffeprosessloven § 224 andre ledd. Riksadvokaten kan gi nærmere retningslinjer om gjennomføringen og om begrensninger i plikten. Det kan også foretas etterforsking når et barn, som ikke er fylt 12 år, har begått en ellers straffbar handling.</article> <article class="defaultP" margin-top="true">§ 7-4 nåværende annet ledd blir nytt tredje ledd og skal lyde:</article><article class="legalP" id="kapittel-1-ledd-6">Etterforsking kan også foretas når en ellers straffbar handling er begått av en person som ikke kan straffes på grunn av utilregnelighet.</article> <article class="defaultP" margin-top="true">§ 7-4 nåværende tredje og fjerde ledd blir nye fjerde og femte ledd.</article> <article class="defaultP" margin-top="true">§ 8-3 fjerde ledd skal lyde:</article><article class="legalP" id="kapittel-1-ledd-7">En representant for kommunens barneverntjeneste skal så vidt mulig gis anledning til å være til stede.</article> <article class="defaultP" margin-top="true">§ 8-12 annet og tredje ledd skal lyde:</article><article class="legalP" id="kapittel-1-ledd-8">I den grad det anses nødvendig, skal rapporten dessuten inneholde:<p class="leddfortsettelse">Foreldrenes navn, mistenktes statsborgerskap, stilling og arbeidssted, formue og inntekt, samlivsforhold og navn på ektefelle og samboende, forsørgelsesbyrde, skolegang og faglig utdannelse, offentlige bevilgninger og sertifikater, vernepliktsforhold, pensjonsrettigheter, tidligere påtaleunnlatelser, straffedommer og forelegg, tidspunkt for eventuell løslatelse fra soning og ikke avgjorte saker.</p></article><article class="legalP" id="kapittel-1-ledd-9">Er mistenkte under 18 år, skal rapporten også inneholde opplysning om foreldrenes bosted. Dersom foreldrene ikke bor sammen, skal det opplyses hvem som har foreldreansvaret. Etter omstendighetene skal rapporten også gi opplysning om mistenktes personlige forhold, særlig i hjem og skole, og om det har vært truffet tiltak overfor mistenkte med hjemmel i barnevernloven av 17. juli 1992 nr. 100.</article> <article class="defaultP" margin-top="true">§ 9-2 annet ledd skal lyde:</article><article class="legalP" id="kapittel-1-ledd-10">Blir det aktuelt å begjære fengsling av en person under 18 år, skal kommunens barneverntjeneste om mulig underrettes om dette.</article> <article class="defaultP" margin-top="true">§ 9-3 skal lyde:</article><article class="legalP" id="kapittel-1-ledd-11">Dersom det er grunn til å anta at saken vil bli avgjort ved påtaleunnlatelse, forelegg eller betinget dom, bør vedkommende ikke begjæres varetektsfengslet med mindre det anses særlig påkrevet.</article> <article class="defaultP" margin-top="true">§ 10-1 annet ledd skal lyde:</article><article class="legalP" id="kapittel-1-ledd-12">Dette gjelder selv om straff ikke kan idømmes på grunn av bestemmelsene i straffeloven § 44 eller § 46. Det gjelder også når tilstanden har medført at den mistenkte ikke har utvist skyld.</article> <article class="defaultP" margin-top="true">§ 11-1 første ledd skal lyde:</article><article class="legalP" id="kapittel-1-ledd-13">Når det anses nødvendig for å oppklare en straffesak som kan medføre frihetsstraff, kan det tas fingeravtrykk og fotografi av enhver som er mistenkt i saken. Det gjelder selv om straff ikke kan idømmes på grunn av reglene i straffeloven § 44 og § 46. Det gjelder også når tilstanden har medført at den mistenkte ikke har utvist skyld.</article> <article class="defaultP" margin-top="true">§ 11a-2 første ledd bokstav a, b og c skal lyde:</article><article class="legalP" id="kapittel-1-ledd-14">DNA-profilen til følgende personer skal registreres i identitetsregisteret:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-14-punkt-1"><article class="legalP" id="kapittel-1-ledd-14-punkt-1-ledd-1">Personer som er straffedømt for overtredelse eller forsøk på overtredelse av straffeloven § 192, § 195, § 197, § 199 eller medvirkning til slike overtredelser jf. § 205 og § 231, § 233 eller § 268 jf. § 267.</article></article></li><li data-li-identifier="b)" data-name="b)"><article class="listArticle" id="kapittel-1-ledd-14-punkt-2"><article class="legalP" id="kapittel-1-ledd-14-punkt-2-ledd-1">Personer som er frifunnet for overtredelse eller forsøk på overtredelse av straffeloven § 192, § 195, § 197, § 199 eller medvirkning til slike overtredelser jf. § 205 og § 231, § 233 eller § 268 jf. § 267 på grunn av strafferettslig utilregnelighet eller som har fått saken henlagt på grunn av strafferettslig utilregnelighet.</article></article></li><li data-li-identifier="c)" data-name="c)"><article class="listArticle" id="kapittel-1-ledd-14-punkt-3"><article class="legalP" id="kapittel-1-ledd-14-punkt-3-ledd-1">Personer som har fått dom på overføring til tvungent psykisk helsevern eller dom på tvungen omsorg på grunn av overtredelse eller forsøk på overtredelse av § 192, § 195, § 197, § 199 jf. § 205 og § 231, § 233 eller § 268 jf. § 267.</article></article></li></ul></article> <article class="defaultP" margin-top="true">§ 11a-4 første til tredje ledd skal lyde:</article><article class="legalP" id="kapittel-1-ledd-15">DNA-profil fra ethvert åstedsfunn kan søkes mot DNA-profilene i identitetsregisteret og sporregisteret. DNA-profil fra et uidentifisert lik kan søkes mot profilene i identitetsregisteret.</article><article class="legalP" id="kapittel-1-ledd-16">Ved registreringen av en ny DNA-profil i identitetsregisteret eller sporregisteret skal det søkes om det finnes tilsvarende DNA-profiler i sporregisteret.</article><article class="legalP" id="kapittel-1-ledd-17">DNA-profilen til uregistrert person med kjent identitet kan kobles til sporregisteret hvis det er skjellig grunn til mistanke om at vedkommende har begått en straffbar handling eller det foreligger skriftlig samtykke.</article> <article class="defaultP" margin-top="true">§ 14-1 tredje ledd oppheves.</article> <article class="defaultP" margin-top="true">§ 14-1 nåværende fjerde ledd blir tredje ledd.</article> <article class="defaultP" margin-top="true">§ 15-1 annet ledd tredje punktum oppheves.</article> <article class="defaultP" margin-top="true">§ 17-2 nytt tredje ledd skal lyde:</article><article class="legalP" id="kapittel-1-ledd-18">Underretning kan likevel unnlates, dersom den som forfølgningen har vært rettet mot, ikke har vært siktet, og det kan skade mulighetene for senere å oppklare saken at underretning gis. Det samme gjelder dersom underretning kan skade etterforskingen av andre saker fordi informasjon om saken eller om politiets metodebruk blir kjent.</article> <article class="defaultP" margin-top="true">§ 17-3 nytt annet ledd skal lyde:</article><article class="legalP" id="kapittel-1-ledd-19">Beslutning om å unnlate å underrette om at straffeforfølgning er innstilt, jf. § 17-2 tredje ledd, skal fremgå på samme måte.</article> <article class="defaultP" margin-top="true">§ 25-2 skal lyde:</article><article class="legalP" id="kapittel-1-ledd-20">Dersom påtalemyndigheten akter å føre bevis for at tiltalte tidligere har fått påtaleunnlatelse, forelegg eller dom for straffbart forhold, skal det opplyses om dette i bevisoppgaven.</article> <article class="defaultP" margin-top="true">§ 29-1 fjerde ledd skal lyde:</article><article class="legalP" id="kapittel-1-ledd-21">Fullbyrding av straff og andre reaksjoner settes i verk av politiet.</article></section><section class="section" data-name="kapII" id="kapittel-2" data-lovdata-URL="LTI/forskrift/2003-10-24-1261/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>