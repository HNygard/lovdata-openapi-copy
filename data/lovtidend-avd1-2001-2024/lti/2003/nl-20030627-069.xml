<!DOCTYPE html><html lang="no"><head><title>Lov om endringar i lov 17. juli 1998 nr. 61 om grunnskolen og den vidaregåande opplæringa (opplæringslova).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2003-06-27-69</dd><dt class="dokid">DokumentID</dt><dd class="dokid">LTI/lov/2003-06-27-69</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 10 s 1510</dd><dt class="dateInForce">I kraft fra</dt><dd class="dateInForce">Kongen fastset.</dd><dt class="changesToDocuments">Endrer</dt><dd class="changesToDocuments"><ul><li>lov/1998-07-17-61</li></ul></dd><dt class="dateOfPublication">Kunngjort</dt><dd class="dateOfPublication">2003-06-27</dd><dt class="journalNumber">Journalnummer</dt><dd class="journalNumber">2003-0629</dd><dt class="titleShort">Korttittel</dt><dd class="titleShort">Endringslov til opplæringslova</dd><dt class="title">Tittel</dt><dd class="title">Lov om endringar i lov 17. juli 1998 nr. 61 om grunnskolen og den vidaregåande opplæringa (opplæringslova).</dd><dt class="miscInformation">Annet om dokumentet</dt><dd class="miscInformation">Ot.prp.nr.67 (2002–2003), Innst.O.nr.126 (2002–2003) og Besl.O.nr.127 (2002–2003). Odels- og lagtingsvedtak hhv. 12. og 17. juni 2003. Fremja av Utdannings- og forskingsdepartementet.</dd><dt class="refid">RefID</dt><dd class="refid">lov/2003-06-27-69</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i lov 17. juli 1998 nr. 61 om grunnskolen og den vidaregåande opplæringa (opplæringslova).<ul class="tocSubUl"><li>I<ul class="tocSubUl"><li>§ 8-2. Organisering av elevane i grupper</li><li>§ 9-1. Leiing</li><li>§ 13-7. Skolefritidsordninga</li><li>§ 13-10. Ansvarsomfang</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2003-06-27-69" id="dokument"><h1>Lov om endringar i lov 17. juli 1998 nr. 61 om grunnskolen og den vidaregåande opplæringa (opplæringslova).</h1><section class="section" data-name="kapI" id="kapittel-1" data-lovdata-URL="LTI/lov/2003-06-27-69/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 17. juli 1998 nr. 61 om grunnskolen og den vidaregåande opplæringa (opplæringslova) blir det gjort følgjande endringar:</article> <article class="defaultP" margin-top="true">§ 2-5 fjerde ledd skal lyde:</article><article class="legalP" id="kapittel-1-ledd-2">Når minst ti elevar på eitt av klassetrinna 1-7 i ein kommune ønskjer skriftleg opplæring på eit anna hovudmål enn det kommunen har vedteke, har dei rett til å tilhøre ei eiga elevgruppe. Retten gjeld så lenge det er minst seks elevar igjen i denne gruppa. Når elevane er spreidde på fleire skolar i kommunen, vedtek foreldra med vanleg fleirtal kva skole tilbodet skal givast ved.</article> <article class="defaultP" margin-top="true">§ 2-12 tredje ledd skal lyde:</article><article class="legalP" id="kapittel-1-ledd-3">For private grunnskolar gjeld også §§ 2-2, 2-5 første, andre, tredje og sjette ledd, 2-9, 2-10, 2-11, 8-2, 9-1, 9-2, 9-3, 9-4, 9-5, kapittel 9a, §§ 10-1, 10-6, 10-9, 11-1, 11-2, 11-3, 11-4, 11-7, 11-10, 13-10, 14-1, 15-3 og 15-4.</article> <article class="defaultP" margin-top="true">§ 3-3 tredje ledd skal lyde:</article><article class="legalP" id="kapittel-1-ledd-4">Fagopplæringa omfattar normalt to års opplæring i skole og eitt års opplæring i bedrift. Når opplæring i bedrift blir kombinert med verdiskaping i bedrifta, kan opplæringa strekkje seg over to år. Fylkeskommunen kan i det enkelte tilfellet godkjenne lærekontrakt/opplæringskontrakt som fastset at heile opplæringa, eller ein større del av opplæringa enn det som følgjer av læreplanen, skal skje i bedrift.</article> <article class="defaultP" margin-top="true">§ 4A-4 første ledd skal lyde:</article><article class="legalP" id="kapittel-1-ledd-5">For opplæringa etter dette kapitlet gjeld §§ 13-1 til 13-3a og 13-10.</article> <article class="defaultP" margin-top="true">§ 5-5 andre ledd skal lyde:</article><article class="legalP" id="kapittel-1-ledd-6">Skolen skal kvart halvår utarbeide skriftleg oversikt over den opplæringa eleven har fått, og ei vurdering av utviklinga til eleven. Skolen sender oversikta og vurderinga til eleven eller til foreldra til eleven og til kommunen eller fylkeskommunen.</article> <article class="defaultP" margin-top="true">§ 8-2 skal lyde:</article><article class="futureLegalArticle" data-name="§8-2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8-2</span>. <span class="legalArticleTitle">Organisering av elevane i grupper</span></span><article class="legalP" id="kapittel-1-foreslåttparagraf-1-ledd-1">Elevane kan delast i grupper etter behov. Gruppene må ikkje vere større enn det som er pedagogisk og tryggleiksmessig forsvarleg. Organiseringa skal vareta elevane sitt behov for sosialt tilhør. Til vanleg skal organiseringa ikkje skje etter fagleg nivå, kjønn eller etnisk tilhør.</article><article class="legalP" id="kapittel-1-foreslåttparagraf-1-ledd-2">Kvar elev skal vere knytt til ein lærar (kontaktlærar) som har særleg ansvar for dei praktiske, administrative og sosialpedagogiske gjeremåla som gjeld eleven, mellom anna kontakten med heimen.</article></article> <article class="defaultP" margin-top="true">§§ 8-3 og 8-4 blir oppheva.</article> <article class="defaultP" margin-top="true">§ 9-1 skal lyde:</article><article class="futureLegalArticle" data-name="§9-1" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 9-1</span>. <span class="legalArticleTitle">Leiing</span></span><article class="legalP" id="kapittel-1-foreslåttparagraf-2-ledd-1">Kvar skole skal ha ei forsvarleg fagleg, pedagogisk og administrativ leiing.</article><article class="legalP" id="kapittel-1-foreslåttparagraf-2-ledd-2">Opplæringa i skolen skal leiast av rektorar. Rektorane skal halde seg fortrulege med den daglege verksemda i skolane og arbeide for å vidareutvikle verksemda. Den som skal tilsetjast som rektor, må ha pedagogisk kompetanse og nødvendige leiareigenskapar.</article><article class="legalP" id="kapittel-1-foreslåttparagraf-2-ledd-3">Departementet kan etter søknad gjere unntak frå reglane i andre ledd og gi høve til andre måtar å organisere leiinga på.</article></article> <article class="defaultP" margin-top="true">§ 10-2 blir oppheva.</article> <article class="defaultP" margin-top="true">§ 11-2 første ledd skal lyde:</article><article class="legalP" id="kapittel-1-ledd-7">Ved kvar grunnskole skal det for klassetrinna 5-7 og for klassetrinna 8-10 vere eit elevråd med representantar for elevane. Kommunen fastset talet på elevrepresentantar. Representantane skal veljast seinast tre veker etter at skolen har teke til om hausten.</article> <article class="defaultP" margin-top="true">§ 11-3 blir oppheva.</article> <article class="defaultP" margin-top="true">§ 13-7 skal lyde:</article><article class="futureLegalArticle" data-name="§13-7" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 13-7</span>. <span class="legalArticleTitle">Skolefritidsordninga</span></span><article class="legalP" id="kapittel-1-foreslåttparagraf-3-ledd-1">Kommunen skal ha eit tilbod om skolefritidsordning før og etter skoletid for 1.-4. klassetrinn, og for barn med særskilte behov på 1.-7. klassetrinn.</article><article class="legalP" id="kapittel-1-foreslåttparagraf-3-ledd-2">Skolefritidsordninga skal leggje til rette for leik, kultur- og fritidsaktivitetar med utgangspunkt i alder, funksjonsnivå og interesser hos barna. Skolefritidsordninga skal gi barna omsorg og tilsyn. Funksjonshemma barn skal givast gode utviklingsvilkår. Areala, både ute og inne, skal vere eigna for formålet.</article><article class="legalP" id="kapittel-1-foreslåttparagraf-3-ledd-3">Skolefritidsordninga skal ha vedtekter om<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-3-ledd-3-punkt-1"><article class="legalP" id="kapittel-1-foreslåttparagraf-3-ledd-3-punkt-1-ledd-1">eigarforhold</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-3-ledd-3-punkt-2"><article class="legalP" id="kapittel-1-foreslåttparagraf-3-ledd-3-punkt-2-ledd-1">kven som er opptaksmyndigheit</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-3-ledd-3-punkt-3"><article class="legalP" id="kapittel-1-foreslåttparagraf-3-ledd-3-punkt-3-ledd-1">opptakskriterium</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-3-ledd-3-punkt-4"><article class="legalP" id="kapittel-1-foreslåttparagraf-3-ledd-3-punkt-4-ledd-1">opptaksperiode og oppseiing av skolefritidsplassen</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-3-ledd-3-punkt-5"><article class="legalP" id="kapittel-1-foreslåttparagraf-3-ledd-3-punkt-5-ledd-1">foreldrebetaling</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-3-ledd-3-punkt-6"><article class="legalP" id="kapittel-1-foreslåttparagraf-3-ledd-3-punkt-6-ledd-1">leike- og opphaldsareal</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-3-ledd-3-punkt-7"><article class="legalP" id="kapittel-1-foreslåttparagraf-3-ledd-3-punkt-7-ledd-1">dagleg opphaldstid og årleg opningstid</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-3-ledd-3-punkt-8"><article class="legalP" id="kapittel-1-foreslåttparagraf-3-ledd-3-punkt-8-ledd-1">bemanning og leiing</article></article></li></ul></article><article class="legalP" id="kapittel-1-foreslåttparagraf-3-ledd-4">Når skolefritidsordninga er knytt til skolar, skal rektor til vanleg vere leiar. Departementet kan gjere unntak frå kravet.</article><article class="legalP" id="kapittel-1-foreslåttparagraf-3-ledd-5">Kommunen kan krevje utgiftene til skolefritidsordninga dekte gjennom eigenbetaling frå foreldra.</article><article class="legalP" id="kapittel-1-foreslåttparagraf-3-ledd-6">Regelen i § 10-9 første og tredje ledd gjeld for tilsetjing i skolefritidsordninga.</article><article class="legalP" id="kapittel-1-foreslåttparagraf-3-ledd-7">Kommunen kan nytte andre til å oppfylle plikta til å ha eit tilbod om skolefritidsordning, dersom dei elles oppfyller vilkåra i denne paragrafen. Kommunen fører tilsyn med private skolefritidsordningar.</article><article class="legalP" id="kapittel-1-foreslåttparagraf-3-ledd-8">Departementet kan gi nærmare forskrifter om skolefritidsordninga.</article></article> <article class="defaultP" margin-top="true">Ny § 13-10 skal lyde:</article><article class="futureLegalArticle" data-name="§13-10" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 13-10</span>. <span class="legalArticleTitle">Ansvarsomfang</span></span><article class="legalP" id="kapittel-1-foreslåttparagraf-4-ledd-1">Kommunen/fylkeskommunen og skoleeigaren for privat skole etter § 2-12 har ansvaret for at krava i opplæringslova og forskriftene til lova blir oppfylte, under dette å stille til disposisjon dei ressursane som er nødvendige for at krava skal kunne oppfyllast.</article></article></section><section class="section" data-name="kapII" id="kapittel-2" data-lovdata-URL="LTI/lov/2003-06-27-69/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Lovendringane trer i kraft på det tidspunkt Kongen fastset. Dei enkelte føresegnene kan setjast i verk til ulik tid.</article></section></main></body></html>