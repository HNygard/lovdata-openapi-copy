<!DOCTYPE html><html lang="no"><head><title>Forskrift om endring i forskrift for Reindriftens Utviklingsfond og forskrift om kompensasjon for utgifter, merarbeid og økonomiske tap som reineiere påføres som følge av tiltak mot radioaktivitet i reinkjøtt.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-07-03-923</dd><dt class="dokid">DokumentID</dt><dd class="dokid">LTI/forskrift/2003-07-03-923</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 10 s 1683</dd><dt class="dateInForce">I kraft fra</dt><dd class="dateInForce">2003-07-03</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-06-17-731</li><li>forskrift/1999-09-16-1161</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2003-07-11</dd><dt class="journalNumber">Journalnummer</dt><dd class="journalNumber">2003-0771</dd><dt class="titleShort">Korttittel</dt><dd class="titleShort">Endr. i forskr for Reindriftens Utviklingsfond</dd><dt class="title">Tittel</dt><dd class="title">Forskrift om endring i forskrift for Reindriftens Utviklingsfond og forskrift om kompensasjon for utgifter, merarbeid og økonomiske tap som reineiere påføres som følge av tiltak mot radioaktivitet i reinkjøtt.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 3. juli 2003 med hjemmel i Stortingets årlige vedtak om reindriftsavtalen.</dd><dt class="refid">RefID</dt><dd class="refid">forskrift/2003-07-03-923</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift for Reindriftens Utviklingsfond og forskrift om kompensasjon for utgifter, merarbeid og økonomiske tap som reineiere påføres som følge av tiltak mot radioaktivitet i reinkjøtt.<ul class="tocSubUl"><li>I<ul class="tocSubUl"><li>§ 6-2. Beregning av stipend</li><li>§ 6-3. Særskilt krav til søknad</li></ul></li><li>II<ul class="tocSubUl"><li>§ 4. Inndeling i tiltaksgrupper</li><li>§ 5. Utmåling av kompensasjon</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2003-07-03-923" id="dokument"><h1>Forskrift om endring i forskrift for Reindriftens Utviklingsfond og forskrift om kompensasjon for utgifter, merarbeid og økonomiske tap som reineiere påføres som følge av tiltak mot radioaktivitet i reinkjøtt.</h1><section class="section" data-name="kapI" id="kapittel-1" data-lovdata-URL="LTI/forskrift/2003-07-03-923/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 17. juni 1999 nr. 731 for Reindriftens Utviklingsfond gjøres følgende endringer:</article> <article class="defaultP" margin-top="true">§ 1-7 skal lyde:</article><article class="legalP" id="kapittel-1-ledd-2">Søknad om støtte fra Reindriftens Utviklingsfond skal sendes til Reindriftssjefen innen eventuell angitt frist.</article><article class="legalP" id="kapittel-1-ledd-3">Dersom styret for Reindriftens Utviklingsfond har utarbeidet egne søknadsskjema, skal disse brukes. Nødvendig dokumentasjon skal vedlegges søknaden.</article> <article class="defaultP" margin-top="true">§ 2-2 skal lyde:</article><article class="legalP" id="kapittel-1-ledd-4">Lån kan innvilges med inntil 60% av kostnadene til livdyr, beregnet på grunnlag av livdyrpriser, og 40% av faktiske utgifter til eventuell transport, jf. § 1-3 tredje ledd. For driftsenhet med kvinnelig innehaver, som ikke er felles driftsenhet,<sup class="footnotereference" data-footnotereferencevalue="1" data-unique-footnote-counter="1">1</sup> økes låneandelen for kjøp av livdyr til 70%.</article><article class="legalP" id="kapittel-1-ledd-5">Kostnadsgrunnlaget for livdyrlånet skal ikke være mer enn 25% over gjennomsnittlig slakteverdi for vedkommende dyregruppe i reinbeiteområdet.</article><article class="legalP" id="kapittel-1-ledd-6">Lånet nedskrives årlig med 10% av opprinnelig lånebeløp. Lånet slettes etter 10 år.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. lov om reindrift § 4 annet ledd.</article></footer> <article class="defaultP" margin-top="true">§ 2-4 skal lyde:</article><article class="legalP" id="kapittel-1-ledd-7">Styret for Reindriftens Utviklingsfond kan i særlige tilfeller dispensere fra kravet om at søknad om lån må foreligge innen tre år etter etablering/overdragelse, om at driftsenheten/tamreinlaget må ha minst 100 rein og at driftsenheten/tamreinlaget må eie minst 200 simler over 2 år etter en oppbyggingsperiode på 5 år, jf. § 2-1.</article> <article class="defaultP" margin-top="true">§ 4-4 skal lyde:</article><article class="legalP" id="kapittel-1-ledd-8">For det antall dyr som er godkjent dokumentert tapt ved kadaver, jf. § 4-3, beregnes støttebeløpet skjønnsmessig på grunnlag av antall dokumenterte kadaver.</article><article class="legalP" id="kapittel-1-ledd-9">Ved godkjent tapsdokumentasjon gjennom før- og ettervurdering av reintall, beregnes støtten skjønnsmessig på grunnlag av tap av simlerein (simler over 1 år).</article><article class="legalP" id="kapittel-1-ledd-10">Det skal gjøres fratrekk for en egenandel på kr 10.000,-.</article> <article class="defaultP" margin-top="true">§ 6-2 og § 6-3 skal lyde:</article><article class="futureLegalArticle" data-name="§6-2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6-2</span>. <span class="legalArticleTitle">Beregning av stipend</span></span><article class="legalP" id="kapittel-1-foreslåttparagraf-1-ledd-1">For utdanning i videregående skole utgjør stipendet kr 1.000,- per måned. For høyere utdanning som gir minst 30 studiepoeng per semester utgjør stipendet kr 2.000,- per måned. For høyere utdanning som gir fra 30 til 60 studiepoeng over to semester utgjør stipendet kr 1.000 per måned, med et lineært økende tillegg per studiepoeng utover 30.</article><article class="legalP" id="kapittel-1-foreslåttparagraf-1-ledd-2">Det kan innvilges stipend for inntil 10 måneder per år.</article></article><article class="futureLegalArticle" data-name="§6-3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6-3</span>. <span class="legalArticleTitle">Særskilt krav til søknad</span></span><article class="legalP" id="kapittel-1-foreslåttparagraf-2-ledd-1">Søknad om utdanningsstipend skal sendes på særskilt søknadsskjema innen 1. november dersom utdanningen er påbegynt i høstsemesteret, eller innen 1. april dersom utdanningen er påbegynt i vårsemesteret. For utdanninger av flere års varighet kreves det årlig søknad.</article><article class="legalP" id="kapittel-1-foreslåttparagraf-2-ledd-2">Som vedlegg til søknaden kreves for hvert semester<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-2-punkt-1"><article class="legalP" id="kapittel-1-foreslåttparagraf-2-ledd-2-punkt-1-ledd-1">bekreftelse fra undervisningsinstitusjon om opptak,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-2-punkt-2"><article class="legalP" id="kapittel-1-foreslåttparagraf-2-ledd-2-punkt-2-ledd-1">opplysning om varighet av og studiepoeng i undervisningsopplegget,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-ledd-2-punkt-3"><article class="legalP" id="kapittel-1-foreslåttparagraf-2-ledd-2-punkt-3-ledd-1">plan over utdanning/studieprogresjon,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-2-ledd-2-punkt-4"><article class="legalP" id="kapittel-1-foreslåttparagraf-2-ledd-2-punkt-4-ledd-1">bekreftelse på at søkeren har møtt fram til undervisning.</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2003-07-03-923/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift av 16. september 1999 nr. 1161 om kompensasjon for utgifter, merarbeid og økonomiske tap som reineiere påføres som følge av tiltak mot radioaktivitet i reinkjøtt gjøres følgende endringer:</article> <article class="defaultP" margin-top="true">§ 4 og § 5 skal lyde:</article><article class="futureLegalArticle" data-name="§4" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Inndeling i tiltaksgrupper</span></span><article class="legalP" id="kapittel-2-foreslåttparagraf-1-ledd-1">Reinbeitedistrikter, driftsgrupper og tamreinlag inndeles i fire tiltaksgrupper,<sup class="footnotereference" data-footnotereferencevalue="1" data-unique-footnote-counter="1">1</sup> basert på radioaktivitetsnivå målt for levende eller slaktet rein i perioden 1. august – 20. desember foregående driftsår, jf. dog § 8 fjerde ledd. Målingene skal være gjennomført slik at de etter gjeldende veterinærforskrifter kan danne grunnlag for beslutning om godkjenning til omsetning eller kassering.</article><article class="legalP" id="kapittel-2-foreslåttparagraf-1-ledd-2">Reinbeitedistrikter, driftsgrupper og tamreinlag hvor målinger viser et gjennomsnittlig radioaktivitetsnivå per rein på<ul class="defaultList"><li data-li-identifier="a." data-name="a."><article class="listArticle" id="kapittel-2-foreslåttparagraf-1-ledd-2-punkt-1"><article class="legalP" id="kapittel-2-foreslåttparagraf-1-ledd-2-punkt-1-ledd-1">opp til og med 1,5 kBq/kg, og med ingen verdier på enkeltdyr på over 3,0 kBq/kg, skal plasseres i tiltaksgruppe A. Her gjennomfører reindriftsagronomen ingen tiltak. Det forventes at drift og slakteuttak rettes inn mot målsettingen om minst mulig radioaktivitet i reinkjøtt, selv om nivået er under grensen for særlige tiltak,</article></article></li><li data-li-identifier="b." data-name="b."><article class="listArticle" id="kapittel-2-foreslåttparagraf-1-ledd-2-punkt-2"><article class="legalP" id="kapittel-2-foreslåttparagraf-1-ledd-2-punkt-2-ledd-1">opp til og med 1,5 kBq/kg, men med verdier for enkeltdyr på over 3,0 kBq/kg, skal plasseres i tiltaksgruppe B. Her gjennomfører reindriftsagronomen særskilte overvåkningsmålinger av levende rein frem til 20. desember inneværende driftsår. Dersom målingene viser verdier for enkeltdyr over 3,0 kBq/kg, iverksetter reindriftsagronomen tiltak etter bokstavene c eller d,</article></article></li><li data-li-identifier="c." data-name="c."><article class="listArticle" id="kapittel-2-foreslåttparagraf-1-ledd-2-punkt-3"><article class="legalP" id="kapittel-2-foreslåttparagraf-1-ledd-2-punkt-3-ledd-1">fra 1,5 til og med 2,5 kBq/kg, skal plasseres i tiltaksgruppe C. Her stimuleres det til fremskyndet kalveslakt før 1. oktober eller i perioden 1. oktober – 15. november,</article></article></li><li data-li-identifier="d." data-name="d."><article class="listArticle" id="kapittel-2-foreslåttparagraf-1-ledd-2-punkt-4"><article class="legalP" id="kapittel-2-foreslåttparagraf-1-ledd-2-punkt-4-ledd-1">over 2,5 kBq/kg, skal plasseres i tiltaksgruppe D. Her stimuleres det til tidlig kalveslakt før 1. oktober. Dersom det ikke er mulig å benytte tidlig kalveslakt ut fra beiteøkologiske, driftsmessige eller økonomiske hensyn, kan nedfôring benyttes som alternativ.</article></article></li></ul></article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Jf. oversikt over tiltaksgrupper vedrørende radioaktivitet i reinkjøtt, driftsåret 2002/2003.</article></footer></article><article class="futureLegalArticle" data-name="§5" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Utmåling av kompensasjon</span></span><article class="legalP" id="kapittel-2-foreslåttparagraf-2-ledd-1">Økonomisk kompensasjon for tiltak vedrørende radioaktivitet i reinkjøtt ytes dels etter fastsatte satser,<sup class="footnotereference" data-footnotereferencevalue="1" data-unique-footnote-counter="1">1</sup> jf. annet og tredje ledd, og dels etter regning for dokumenterte kostnader, jf. fjerde og femte ledd.</article><article class="legalP" id="kapittel-2-foreslåttparagraf-2-ledd-2">For reinbeitedistrikter, driftsgrupper og tamreinlag som plasseres i<ul class="defaultList"><li data-li-identifier="a." data-name="a."><article class="listArticle" id="kapittel-2-foreslåttparagraf-2-ledd-2-punkt-1"><article class="legalP" id="kapittel-2-foreslåttparagraf-2-ledd-2-punkt-1-ledd-1">tiltaksgruppe A ytes ingen økonomisk kompensasjon,</article></article></li><li data-li-identifier="b." data-name="b."><article class="listArticle" id="kapittel-2-foreslåttparagraf-2-ledd-2-punkt-2"><article class="legalP" id="kapittel-2-foreslåttparagraf-2-ledd-2-punkt-2-ledd-1">tiltaksgruppe B ytes ingen økonomisk kompensasjon, dersom ikke overvåkningsmålinger medfører overføring til tiltaksgruppe C eller D,</article></article></li><li data-li-identifier="c." data-name="c."><article class="listArticle" id="kapittel-2-foreslåttparagraf-2-ledd-2-punkt-3"><article class="legalP" id="kapittel-2-foreslåttparagraf-2-ledd-2-punkt-3-ledd-1">tiltaksgruppe C ytes økonomisk kompensasjon for <ul class="defaultList"><li data-li-identifier="-" data-name="-"><article class="listArticle" id="kapittel-2-foreslåttparagraf-2-ledd-2-punkt-3-ledd-1-punkt-1"><article class="legalP" id="kapittel-2-foreslåttparagraf-2-ledd-2-punkt-3-ledd-1-punkt-1-ledd-1">fremskyndet kalve- og simleslakt før 1. oktober etter sats 1,</article></article></li><li data-li-identifier="-" data-name="-"><article class="listArticle" id="kapittel-2-foreslåttparagraf-2-ledd-2-punkt-3-ledd-1-punkt-2"><article class="legalP" id="kapittel-2-foreslåttparagraf-2-ledd-2-punkt-3-ledd-1-punkt-2-ledd-1">fremskyndet kalve- og simleslakt i perioden 1. oktober – 15. november etter sats 2. Der det er et klart skille mellom radioaktivitetsnivået i årstidsbeitene, kan reindriftsagronomen godkjenne at det ytes kompensasjon etter sats 2 ved fremskyndet kalveslakt utover 15. november,</article></article></li></ul></article></article></li><li data-li-identifier="d." data-name="d."><article class="listArticle" id="kapittel-2-foreslåttparagraf-2-ledd-2-punkt-4"><article class="legalP" id="kapittel-2-foreslåttparagraf-2-ledd-2-punkt-4-ledd-1">tiltaksgruppe D ytes økonomisk kompensasjon for <ul class="defaultList"><li data-li-identifier="-" data-name="-"><article class="listArticle" id="kapittel-2-foreslåttparagraf-2-ledd-2-punkt-4-ledd-1-punkt-1"><article class="legalP" id="kapittel-2-foreslåttparagraf-2-ledd-2-punkt-4-ledd-1-punkt-1-ledd-1">tidlig kalveslakt før 1. oktober etter sats 3,</article></article></li><li data-li-identifier="-" data-name="-"><article class="listArticle" id="kapittel-2-foreslåttparagraf-2-ledd-2-punkt-4-ledd-1-punkt-2"><article class="legalP" id="kapittel-2-foreslåttparagraf-2-ledd-2-punkt-4-ledd-1-punkt-2-ledd-1">tilleggsfôring etter sats 5 (2,5 – 5,0 kBq/kg) eller sats 6 (over 5,0 kBq/kg),</article></article></li><li data-li-identifier="-" data-name="-"><article class="listArticle" id="kapittel-2-foreslåttparagraf-2-ledd-2-punkt-4-ledd-1-punkt-3"><article class="legalP" id="kapittel-2-foreslåttparagraf-2-ledd-2-punkt-4-ledd-1-punkt-3-ledd-1">nedfôring på naturlig beite etter sats 7 (2,5 – 5,0 kBq/kg) eller sats 8 (over 5,0 kBq/kg),</article></article></li><li data-li-identifier="-" data-name="-"><article class="listArticle" id="kapittel-2-foreslåttparagraf-2-ledd-2-punkt-4-ledd-1-punkt-4"><article class="legalP" id="kapittel-2-foreslåttparagraf-2-ledd-2-punkt-4-ledd-1-punkt-4-ledd-1">etter søknad kan merutgifter til naturlig nedfôring utover sats 7 eller 8 dekkes dersom tiltaket på forhånd er godkjent av reindriftsagronomen.</article></article></li></ul></article></article></li></ul></article><article class="legalP" id="kapittel-2-foreslåttparagraf-2-ledd-3">Kompensasjon ved fôringstiltak skal dekke utgifter til kjøp og transport av fôr, for merarbeid, for mulig vekttap og nedklassifisering hos reinen, samt eventuelle andre kostnader.</article><article class="legalP" id="kapittel-2-foreslåttparagraf-2-ledd-4">For distrikter/driftsgrupper/tamreinlag i tiltaksgruppene C og D dekkes etter regning dokumenterte ekstrakostnader til anlegg for gjennomføring av tiltak, når planene på forhånd er godkjent av reindriftsagronomen, jf. § 3 bokstav a. Anlegg etableres og eies av distriktet/driftsgruppen/tamreinlaget. Arbeid ved bygging av gjerdeanlegg kompenseres ikke. Når gjerdeanlegg benyttes over flere år, kan kostnader til faste anlegg fordeles på opp til tre år.</article><article class="legalP" id="kapittel-2-foreslåttparagraf-2-ledd-5">For distrikter/driftsgrupper/tamreinlag i tiltaksgruppe D dekkes i tillegg etter regning<ul class="defaultList"><li data-li-identifier="-" data-name="-"><article class="listArticle" id="kapittel-2-foreslåttparagraf-2-ledd-5-punkt-1"><article class="legalP" id="kapittel-2-foreslåttparagraf-2-ledd-5-punkt-1-ledd-1">dokumenterte kostnader til veterinærtjeneste,</article></article></li><li data-li-identifier="-" data-name="-"><article class="listArticle" id="kapittel-2-foreslåttparagraf-2-ledd-5-punkt-2"><article class="legalP" id="kapittel-2-foreslåttparagraf-2-ledd-5-punkt-2-ledd-1">transport av rein til fôringsgjerde,</article></article></li><li data-li-identifier="-" data-name="-"><article class="listArticle" id="kapittel-2-foreslåttparagraf-2-ledd-5-punkt-3"><article class="legalP" id="kapittel-2-foreslåttparagraf-2-ledd-5-punkt-3-ledd-1">brøyting av vei til fôringsgjerde,</article></article></li><li data-li-identifier="-" data-name="-"><article class="listArticle" id="kapittel-2-foreslåttparagraf-2-ledd-5-punkt-4"><article class="legalP" id="kapittel-2-foreslåttparagraf-2-ledd-5-punkt-4-ledd-1">direkte kostnader til forberedelse av godkjent fôringstiltak, jf. § 3 bokstav a, som det viser seg unødvendig å gjennomføre, herunder arbeid med lavplukking.</article></article></li></ul></article><article class="legalP" id="kapittel-2-foreslåttparagraf-2-ledd-6">Samlede utgifter til tiltak skal under enhver omstendighet ikke overstige kr 850,- per rein i tiltak.</article><footer class="footnotes"><article class="footnote" data-name="1" data-unique-footnote-counter="3"><span class="footnoteLabel">1</span> Jf. gjeldende satser for kompensasjoner for tiltak vedrørende radioaktivitet i reinkjøtt driftsåret 2002/03.</article></footer></article> <article class="defaultP" margin-top="true">§ 7 skal lyde:</article><article class="legalP" id="kapittel-2-ledd-2">Tap av dyr ved måling av radioaktivitet, gjennomføring av nedfôring, jf. § 4, dekkes etter fastsatte satser.<sup class="footnotereference" data-footnotereferencevalue="1" data-unique-footnote-counter="1">1</sup> Tap av kalv dekkes etter sats 9, mens tap av rein over 1 år dekkes etter sats 10.</article><article class="legalP" id="kapittel-2-ledd-3">Tap etter første ledd kan medregnes som del av slakteuttak i forbindelse med søknad om produksjonstilskudd og kalveslaktetilskudd.<sup class="footnotereference" data-footnotereferencevalue="2" data-unique-footnote-counter="5">2</sup></article><footer class="footnotes"><article class="footnote" data-name="1" data-unique-footnote-counter="4"><span class="footnoteLabel">1</span> Jf. gjeldende satser for kompensasjoner for tiltak vedrørende radioaktivitet i reinkjøtt driftsåret 2003/2004.</article><article class="footnote" data-name="2" data-unique-footnote-counter="5"><span class="footnoteLabel">2</span> Jf. gjeldende forskrift om tilskudd til driftsenheter og tamreinlag § 5 og § 6.</article></footer></section><section class="section" data-name="kapIII" id="kapittel-3" data-lovdata-URL="LTI/forskrift/2003-07-03-923/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene trer i kraft straks.</article></section></main></body></html>