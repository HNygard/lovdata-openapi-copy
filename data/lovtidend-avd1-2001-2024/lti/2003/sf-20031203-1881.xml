<!DOCTYPE html><html lang="no"><head><title>Vedtak om formues- og inntektsskatt til Svalbard for inntektsåret 2004.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-12-03-1881</dd><dt class="dokid">DokumentID</dt><dd class="dokid">LTI/forskrift/2003-12-03-1881</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 3 s 346</dd><dt class="dateInForce">I kraft fra</dt><dd class="dateInForce">Inntektsåret 2004</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1814-05-17/§75</li></ul></dd><dt class="dateOfPublication">Kunngjort</dt><dd class="dateOfPublication">2004-02-10</dd><dt class="journalNumber">Journalnummer</dt><dd class="journalNumber">2004-0321</dd><dt class="titleShort">Korttittel</dt><dd class="titleShort">Vedtak om Svalbardskatt, 2004</dd><dt class="title">Tittel</dt><dd class="title">Vedtak om formues- og inntektsskatt til Svalbard for inntektsåret 2004.</dd><dt class="miscInformation">Annet om dokumentet</dt><dd class="miscInformation">Kunngjering frå Justis- og politidepartementet av stortingsvedtak av 3. desember 2003 med heimel i Kongeriget Norges Grundlov av 17. mai 1814 § 75 litra a.</dd><dt class="refid">RefID</dt><dd class="refid">forskrift/2003-12-03-1881</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om formues- og inntektsskatt til Svalbard for inntektsåret 2004.<ul class="tocSubUl"><li>§ 1. Bruksområde for vedtaket</li><li>§ 2. Skatt på formue</li><li>§ 3. Skatt på inntekt</li><li>§ 4. Avrundingsreglar</li><li>§ 5. Kapitalavkastningsraten for fastsetjing av personinntektsdel av nærings- og selskapsinntekt (deling)</li><li>§ 6. Normalrentesatsen for rimeleg lån i arbeidsforhold</li></ul></li></ul></dd></dl></header><main class="documentBody" data-lovdata-URL="LTI/forskrift/2003-12-03-1881" id="dokument"><h1>Vedtak om formues- og inntektsskatt til Svalbard for inntektsåret 2004.</h1><article class="legalArticle" data-lovdata-URL="LTI/forskrift/2003-12-03-1881/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Bruksområde for vedtaket</span></h2><article class="legalP" id="paragraf-1-ledd-1">Dette vedtaket gjeld forskotsutskriving og endeleg utskriving av skatt på formue og inntekt for inntektsåret 2004 etter føresegnene i lov av 29. november 1996 nr. 68 om skatt til Svalbard.</article><article class="legalP" id="paragraf-1-ledd-2">Skattepliktige som nemnde i skattebetalingslova § 1, jf. § 2, og svalbardskattelova § 5-1 første ledd, skal betale forskot på formues- og inntektsskatt til Svalbard for inntektsåret 2004. Ved utrekninga og innbetalinga gjeld føresegnene i dette vedtaket og i skattebetalingslova.</article></article><article class="legalArticle" data-lovdata-URL="LTI/forskrift/2003-12-03-1881/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Skatt på formue</span></h2><article class="legalP" id="paragraf-2-ledd-1">Skatt på formue blir utrekna etter desse satsane:<ul class="defaultList"><li data-li-identifier="A." data-name="A."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">Personleg skattepliktig og dødsbu:</article></article></li><li><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">0,0 pst. av dei første kr 140.000 av stipulert formue</article></article></li><li><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">0,9 pst. av dei neste kr 400.000</article></article></li><li><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">1,1 pst. av det overskytande beløpet</article></article></li><li data-li-identifier="B." data-name="B."><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">Selskap og samanslutning som nemnt i skattelova § 2-36 andre ledd, og som ikkje er friteke for formuesskatteplikt etter skattelova kapittel 2:</article></article></li><li><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">0,0 pst. av dei første kr 10.000 av stipulert formue</article></article></li><li><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1">0,3 pst. av overskytande beløp.</article></article></li></ul></article></article><article class="legalArticle" data-lovdata-URL="LTI/forskrift/2003-12-03-1881/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Skatt på inntekt</span></h2><article class="legalP" id="paragraf-3-ledd-1">Skatt på inntekt blir utrekna etter desse satsane:<ul class="defaultList"><li data-li-identifier="A." data-name="A."><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Inntekt som blir skattlagt ved likning etter svalbardskattelova § 3-1:</article></article></li><li><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">10 pst. av alminneleg inntekt</article></article></li><li><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Personlege skatteytarar skal ha eit frådrag i alminneleg inntekt på kr 10.000</article></article></li><li data-li-identifier="B." data-name="B."><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">Inntekt som blir skattlagt ved lønnstrekk etter svalbardskattelova § 3-2:</article></article></li><li><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">8 pst.</article></article></li></ul></article></article><article class="legalArticle" data-lovdata-URL="LTI/forskrift/2003-12-03-1881/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Avrundingsreglar</span></h2><article class="legalP" id="paragraf-4-ledd-1">Ved utrekning av skatt ved likning skal stipulert formue avrundast nedover til næraste heile 1000 kroner, og inntekt avrundast nedover til næraste heile 100 kroner.</article><article class="legalP" id="paragraf-4-ledd-2">Ved utrekning av skatt ved lønnstrekk skal inntekta avrundast nedover til næraste heile krone.</article></article><article class="legalArticle" data-lovdata-URL="LTI/forskrift/2003-12-03-1881/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kapitalavkastningsraten for fastsetjing av personinntektsdel av nærings- og selskapsinntekt (deling)</span></h2><article class="legalP" id="paragraf-5-ledd-1">Kapitalavkastningsraten som nemnd i skattelova § 12-13 tredje ledd, jf. svalbardskattelova § 3-1, skal vere den same som Stortinget har vedteke skal gjelde på det norske fastlandet.</article></article><article class="legalArticle" data-lovdata-URL="LTI/forskrift/2003-12-03-1881/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Normalrentesatsen for rimeleg lån i arbeidsforhold</span></h2><article class="legalP" id="paragraf-6-ledd-1">Normalrentesatsen som nemnd i skattelova § 5-12 fjerde ledd, jf. svalbardskattelova § 3-1 og § 3-2, skal vere den same som Stortinget har vedteke skal gjelde på det norske fastlandet.</article></article></main></body></html>