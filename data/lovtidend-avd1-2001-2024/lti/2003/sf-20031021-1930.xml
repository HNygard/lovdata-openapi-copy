<!DOCTYPE html><html lang="no"><head><title>Forskrift om endring i forskrift om krav til bachelorgraden ved Diakonhjemmet Høgskole.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-10-21-1930</dd><dt class="dokid">DokumentID</dt><dd class="dokid">LTI/forskrift/2003-10-21-1930</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 3 s 320</dd><dt class="dateInForce">I kraft fra</dt><dd class="dateInForce">2003-10-21</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-12-04-1918</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1986-07-11-53</li></ul></dd><dt class="dateOfPublication">Kunngjort</dt><dd class="dateOfPublication">2005-03-11</dd><dt class="journalNumber">Journalnummer</dt><dd class="journalNumber">2005-0190</dd><dt class="titleShort">Korttittel</dt><dd class="titleShort">Endr i forskrift om bachelor ved DiakonHS</dd><dt class="title">Tittel</dt><dd class="title">Forskrift om endring i forskrift om krav til bachelorgraden ved Diakonhjemmet Høgskole.</dd><dt class="miscInformation">Annet om dokumentet</dt><dd class="miscInformation">Fastsatt av styret for Diakonhjemmet Høgskole 21. oktober 2003 med hjemmel i lov 11. juli 1986 nr. 53 om private høyskoler (privathøyskoleloven).</dd><dt class="refid">RefID</dt><dd class="refid">forskrift/2003-10-21-1930</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om krav til bachelorgraden ved Diakonhjemmet Høgskole.<ul class="tocSubUl"><li>I<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Krav til bachelorgradens omfang og innhold</li><li>§ 4. Examen philosophicum og Examen facultatum</li><li>§ 5. Fritak for eksamen eller prøve</li><li>§ 6. Overlappende faginnhold</li><li>§ 7. Vitnemål og vitnemålstillegg</li><li>§ 8. Klagebehandling</li><li>§ 9. Overgangsordninger mellom gammel og ny gradsstruktur</li><li>§ 10. Utfyllende bestemmelser</li><li>§ 11. Ikrafttredelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-10-21-1930" id="dokument"><h1>Forskrift om endring i forskrift om krav til bachelorgraden ved Diakonhjemmet Høgskole.</h1><section class="section" data-name="kapI" id="kapittel-1" data-lovdata-URL="LTI/forskrift/2003-10-21-1930/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 4. desember 2002 nr. 1918 om krav til bachelorgraden ved Diakonhjemmet Høgskole er det gjort endringer. Forskriften lyder i sin helhet etter dette:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Forskriften omhandler krav til bachelorgraden ved Diakonhjemmet Høgskole.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-2-ledd-1">I forskriften gjelder følgende definisjoner:</article></article> <article class="defaultP" margin-top="true"><i>studiepoeng</i><p class="leddfortsettelse">mål på omfanget av et studium, der et fullt studieår er normert til 60 studiepoeng.</p></article> <article class="defaultP" margin-top="true"><i>emne</i><p class="leddfortsettelse">den minste studiepoenggivende enhet som kan inngå i et fag, en emnegruppe, et studieprogram eller en grad. For eksempel statistikk.</p></article> <article class="defaultP" margin-top="true"><i>fag</i><p class="leddfortsettelse">samling av beslektede emner som er samlet under én felles fagbetegnelse. Eks. fortsetter: Samfunnvitenskapelig metode.</p></article> <article class="defaultP" margin-top="true"><i>emnegruppe</i><p class="leddfortsettelse">kombinasjon av emner fra ett eller flere fag/fagområder som gjennom fag- eller studieplan er definert til å utgjøre en samlet enhet. Eks. forts.: Samfunnsvitenskaplige emner.</p></article> <article class="defaultP" margin-top="true"><i>studieprogram</i><p class="leddfortsettelse">studieløp med et definert innhold i henhold til fag- eller studieplan, som fører fram til en avsluttet eksamen eller grad. Eks. forts.: Sykepleie/sosialt arbeid.</p></article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Krav til bachelorgradens omfang og innhold</span></span><article class="legalP" id="kapittel-1-foreslåttparagraf-3-ledd-1">Graden bachelor oppnås på grunnlag av eksamen i fag, emner, emnegrupper eller studieprogram av til sammen minimum 180 studiepoengs omfang.</article><article class="legalP" id="kapittel-1-foreslåttparagraf-3-ledd-2">Grunnlaget for graden skal omfatte ett av følgende:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-3-ledd-2-punkt-1"><article class="legalP" id="kapittel-1-foreslåttparagraf-3-ledd-2-punkt-1-ledd-1">integrert yrkesrettet utdanning av minimum 180 studiepoengs omfang som i henhold til nasjonalt fastsatt rammeplan eller forskrift gir bachelorgrad;</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-3-ledd-2-punkt-2"><article class="legalP" id="kapittel-1-foreslåttparagraf-3-ledd-2-punkt-2-ledd-1">integrert yrkesrettet utdanning eller annet studieprogram av minimum 120 studiepoengs omfang kombinert med godkjent påbygging eller spesialisering innenfor samme eller annet fag/fagområde av minimum 60 studiepoengs omfang;</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-3-ledd-2-punkt-3"><article class="legalP" id="kapittel-1-foreslåttparagraf-3-ledd-2-punkt-3-ledd-1">integrert yrkesrettet utdanning eller fordypning i fag, emner eller emnegrupper av minimum 90 studiepoengs omfang kombinert med fordypning i ytterligere fag, emner eller emnegrupper av minimum 30 studiepoengs omfang.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-3-ledd-2-punkt-4"><article class="legalP" id="kapittel-1-foreslåttparagraf-3-ledd-2-punkt-4-ledd-1">Frittstående emner som skal inngå i grunnlaget for graden, må ha et omfang på minimum 10 studiepoeng.</article></article></li></ul></article></article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Examen philosophicum og Examen facultatum</span></span><article class="legalP" id="kapittel-1-foreslåttparagraf-4-ledd-1">I graden bachelor kan inngå 10 studiepoeng i form av examen philosophicum eller examen facultatum.</article></article><article class="futureLegalArticle" data-name="§5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Fritak for eksamen eller prøve</span></span><article class="legalP" id="kapittel-1-foreslåttparagraf-5-ledd-1">Det kan gis fritak for eksamen eller prøve som inngår i grunnlaget for bachelorgraden dersom tilsvarende krav er oppfylt gjennom tidligere avlagt eksamen eller prøve ved Diakonhjemmet Høgskole eller annen utdanningsinstitusjon.</article></article><article class="futureLegalArticle" data-name="§6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Overlappende faginnhold</span></span><article class="legalP" id="kapittel-1-foreslåttparagraf-6-ledd-1">Overlapping i faginnhold mellom fag/emner/emnegrupper/studieprogram som inngår i grunnlaget for bachelorgraden kan ikke utgjøre mer enn 10 studiepoeng totalt. Overlapping ut over 10 studiepoeng må kompenseres.</article></article><article class="futureLegalArticle" data-name="§7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Vitnemål og vitnemålstillegg</span></span><article class="legalP" id="kapittel-1-foreslåttparagraf-7-ledd-1">For oppnådd bachelorgrad angis gradens faglige innhold på vitnemålet som «bachelor i &lt;betegnelse på studieprogram i henhold til rammeplan eller studieplan&gt;», eventuelt med tilleggsangivelse av spesialisering/linje/studieretning/faglig tyngdepunkt eller liknende, for studieprogram etter rammeplan fastsatt av departementet.</article><article class="legalP" id="kapittel-1-foreslåttparagraf-7-ledd-2">Bachelorvitnemål skrives ut på bokmål eller nynorsk. Et eget vitnemålstillegg (<i>Diploma Supplement</i>) gir en nærmere beskrivelse på engelsk av kandidatens utdanning og av det norske høgre utdanningssystemet.</article><article class="legalP" id="kapittel-1-foreslåttparagraf-7-ledd-3">For å kunne tildeles en bachelorgrad med vitnemål fra Diakonhjemmet Høgskole, må eksamen i fag/emner/emnegrupper/studieprogram av et samlet omfang på minimum 60 studiepoeng være avlagt ved institusjonen eller ved institusjoner hvor Diakonhjemmet Høgskole har samarbeidsavtale innenfor rammen av bachelorgraden.</article><article class="legalP" id="kapittel-1-foreslåttparagraf-7-ledd-4">Vitnemål for oppnådd bachelorgrad etter denne forskrifts § 3 a) eller b) utstedes automatisk til de kandidater som oppfyller kravene.</article><article class="legalP" id="kapittel-1-foreslåttparagraf-7-ledd-5">Vitnemål for oppnådd bachelorgrad etter denne forskrifts § 3 c) utstedes etter søknad. Søkeren må selv dokumentere at kravene er oppfylt.</article></article><article class="futureLegalArticle" data-name="§8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Klagebehandling</span></span><article class="legalP" id="kapittel-1-foreslåttparagraf-8-ledd-1">Eventuell klage på avslag om bekreftelse på oppnådd bachelorgrad fremmes overfor høgskolens klagenemnd. Avgjørelsen i klagenemnda er endelig.</article></article><article class="futureLegalArticle" data-name="§9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Overgangsordninger mellom gammel og ny gradsstruktur</span></span><article class="legalP" id="kapittel-1-foreslåttparagraf-9-ledd-1">Studenter som 1. januar 2003 eller senere oppfyller kravene til bachelorgraden, tildeles denne.</article><article class="legalP" id="kapittel-1-foreslåttparagraf-9-ledd-2">En student kan ikke tildeles både graden bachelor og graden candidata/candidatus magisterii (cand.mag.-graden) på grunnlag av samme utdanning/studium, selv om grunnlaget for tildeling av cand.mag.-graden i omfang går ut over grunnlaget for tildeling av bachelorgraden.</article><article class="legalP" id="kapittel-1-foreslåttparagraf-9-ledd-3">Studenter som på tidspunktet for ikrafttredelse av denne forskriften har gjennomført studier og avlagt eksamen i fag/emner/emnegrupper av omfang minst 3 års normert studietid/180 studiepoeng uten å oppfylle kravene til bachelorgraden, gis anledning til å fullføre studiet som cand.mag. i løpet av en overgangsperiode på to år, dvs. senest innen 31. desember 2004.</article><article class="legalP" id="kapittel-1-foreslåttparagraf-9-ledd-4">Cand.mag.-graden ved Diakonhjemmet Høgskole oppheves med virkning fra og med 1. januar 2005.</article></article><article class="futureLegalArticle" data-name="§10" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Utfyllende bestemmelser</span></span><article class="legalP" id="kapittel-1-foreslåttparagraf-10-ledd-1">Styret for Diakonhjemmet Høgskole kan fastsette utfyllende bestemmelser til denne forskriften.</article></article><article class="futureLegalArticle" data-name="§11" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></span><article class="legalP" id="kapittel-1-foreslåttparagraf-11-ledd-1">Forskriften trer i kraft 1. januar 2003.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2003-10-21-1930/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>