<!DOCTYPE html><html lang="no"><head><title>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-09-11-1175</dd><dt class="dokid">DokumentID</dt><dd class="dokid">LTI/forskrift/2003-09-11-1175</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 13 s 2168</dd><dt class="dateInForce">I kraft fra</dt><dd class="dateInForce">2003-09-11 med virkning f o m inntektsåret 2003</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-11-19-1158</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-03-26-14/§5-15</li></ul></dd><dt class="dateOfPublication">Kunngjort</dt><dd class="dateOfPublication">2003-09-26</dd><dt class="journalNumber">Journalnummer</dt><dd class="journalNumber">2003-0987</dd><dt class="titleShort">Korttittel</dt><dd class="titleShort">Endr. i FSFIN</dd><dt class="title">Tittel</dt><dd class="title">Forskrift om endring i forskrift til utfylling og gjennomføring mv. av skatteloven av 26. mars 1999 nr. 14.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 11. september 2003 med hjemmel i lov av 26. mars 1999 nr. 14 om skatt av formue og inntekt (skatteloven) § 5-15 annet ledd.</dd><dt class="refid">RefID</dt><dd class="refid">forskrift/2003-09-11-1175</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14.<ul class="tocSubUl"><li>I<ul class="tocSubUl"><li>§ 5-15-9. Arbeidsgivers dekning av behandlingskostnader og premier til behandlingsforsikring</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-09-11-1175" id="dokument"><h1>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14.</h1><section class="section" data-name="kapI" id="kapittel-1" data-lovdata-URL="LTI/forskrift/2003-09-11-1175/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 19. november 1999 nr. 1158 til utfylling og gjennomføring mv. av skatteloven av 26. mars 1999 nr. 14 gjøres følgende endring:</article> <article class="defaultP" margin-top="true">Ny § 5-15-9 skal lyde:</article><article class="futureLegalArticle" data-name="§5-15-9" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5-15-9</span>. <span class="legalArticleTitle">Arbeidsgivers dekning av behandlingskostnader og premier til behandlingsforsikring</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Som skattepliktig inntekt regnes ikke arbeidsgivers dekning av den ansattes kostnader til behandling av sykdom eller skade. Som skattepliktig inntekt regnes heller ikke arbeidsgivers dekning av premie til behandlingsforsikring for den ansatte.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Med behandling menes i denne forskrift tiltak som har diagnostisk, behandlende eller rehabiliterende mål og som utføres av helsepersonell, jf. helsepersonelloven § 3 første ledd nr. 1. Tiltak som har forebyggende eller helsebevarende mål, og behandling som ikke er medisinsk begrunnet, omfattes ikke av skattefritaket. Kosmetisk behandling og behandling for barnløshet omfattes ikke.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Det er et vilkår for skattefritak at behandlingen foretas av privateid spesialisthelsetjeneste som ikke mottar tilskudd fra regionale helseforetak til sin virksomhet, eller som ikke mottar offentlig refusjon for den aktuelle behandlingen. Det er også et vilkår for skattefritak at det foreligger henvisning fra lege til behandling.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Ordningen omfatter kun sykehusbehandling og behandlingsformer som ville gitt rett til refusjon etter folketrygden § 5-4 til § 5-12 dersom den var blitt foretatt innenfor den offentlige helsetjenesten.</article><article class="numberedLegalP" data-numerator="5" id="kapittel-1-foreslåttparagraf-1-nummer-5">(5) Kostnader som omfattes av skattefritaket er behandlingshonorarer, oppholdskostnader hos lege eller behandlingsinstitusjon, reise til og fra behandlingsstedet, kostnader til etterkontroll hos lege og rehabilitering som foretas av helsepersonell etter henvisning fra lege. Utgiftene må kunne dokumenteres med kvitteringer eller andre originalbidrag som vedlegges arbeidsgivers eller forsikringsselskapets regnskaper. Skattefritaket omfatter ikke dekning av kostnader til legemidler som benyttes utenom på behandlingsstedet.</article><article class="numberedLegalP" data-numerator="6" id="kapittel-1-foreslåttparagraf-1-nummer-6">(6) Skattefritaket for arbeidsgivers dekning av premie til behandlingsforsikring gjelder ikke dersom forsikringsdekningen går lenger enn det som følger av denne forskriften.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2003-09-11-1175/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft straks med virkning fra og med inntektsåret 2003.</article><article class="legalP" id="kapittel-2-ledd-2">For inntektsåret 2003 gis det skattefritak for arbeidsgivers dekning av premie til behandlingsforsikring selv om vilkåret i forskriftens § 5-15-9 sjette ledd ikke er oppfylt. Det er imidlertid et vilkår at forsikringen blir endret før utgangen av 2003, slik at forsikringspolisen ikke dekker mer enn det skattefritaksordningen gjelder for.</article></section></main></body></html>