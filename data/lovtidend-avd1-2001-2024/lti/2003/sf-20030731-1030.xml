<!DOCTYPE html><html lang="no"><head><title>Forskrift om særskilte beskyttelsestiltak for å hindre spredning av munn- og klauvsjuke fra land i Nord-Afrika til EØS-området.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-07-31-1030</dd><dt class="dokid">DokumentID</dt><dd class="dokid">LTI/forskrift/2003-07-31-1030</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 12 s 1918</dd><dt class="dateInForce">I kraft fra</dt><dd class="dateInForce">2003-07-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1962-06-08-4/§3</li><li>lov/1962-06-08-4/§8</li><li>forskrift/2001-01-04-171</li></ul></dd><dt class="dateOfPublication">Kunngjort</dt><dd class="dateOfPublication">2003-08-15</dd><dt class="journalNumber">Journalnummer</dt><dd class="journalNumber">2003-0868</dd><dt class="titleShort">Korttittel</dt><dd class="titleShort">Forskr munn- og klauvsjuke fra Nord-Afrika</dd><dt class="title">Tittel</dt><dd class="title">Forskrift om særskilte beskyttelsestiltak for å hindre spredning av munn- og klauvsjuke fra land i Nord-Afrika til EØS-området.</dd><dt class="miscInformation">Annet om dokumentet</dt><dd class="miscInformation">Fastsatt av Statens dyrehelsetilsyn – Sentralforvaltningen 31. juli 2003 med hjemmel i lov av 8. juni 1962 nr. 4 om dyrehelse (husdyrloven) § 3 og § 8, jf. delegeringsvedtak av 4. januar 2001 nr. 171. Jf. EØS-avtalen vedlegg I (vedtak 2003/547/EF).</dd><dt class="refid">RefID</dt><dd class="refid">forskrift/2003-07-31-1030</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særskilte beskyttelsestiltak for å hindre spredning av munn- og klauvsjuke fra land i Nord-Afrika til EØS-området.<ul class="tocSubUl"><li>§ 1. Formål og virkeområde</li><li>§ 2. Definisjoner</li><li>§ 3. Rengjøring og desinfeksjon</li><li>§ 4. Straffebestemmelser</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2003-07-31-1030" id="dokument"><h1>Forskrift om særskilte beskyttelsestiltak for å hindre spredning av munn- og klauvsjuke fra land i Nord-Afrika til EØS-området.</h1><article class="legalArticle" data-lovdata-URL="LTI/forskrift/2003-07-31-1030/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Formålet med denne forskrift er å hindre spredning av munn- og klauvsjuke med transportkjøretøy. Dette gjelder kjøretøy som benyttes eller er blitt benyttet til å transportere dyr ved ankomst EØS-området fra land i Nord-Afrika.</article></article><article class="legalArticle" data-lovdata-URL="LTI/forskrift/2003-07-31-1030/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">Med <i>dyretransportkjøretøy</i> menes ethvert kjøretøy som benyttes eller er blitt benyttet til transport av dyr.</article></article><article class="legalArticle" data-lovdata-URL="LTI/forskrift/2003-07-31-1030/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Rengjøring og desinfeksjon</span></h2><article class="legalP" id="paragraf-3-ledd-1">Det påligger ankomstlandet å kontrollere at transportør på vei inn i EØS-området fra et tredjeland eller fra et regionalisert område fra et tredjeland, som nevnt i vedlegg I i vedtak 2003/547/EF, kan fremvise dokumentasjon på at det tomme dyretransportkjøretøyet er blitt rengjort og desinfisert.</article><article class="legalP" id="paragraf-3-ledd-2">Dokumentasjon på rengjøring og desinfeksjon må oppfylle vilkårene i vedlegg II i vedtak 2003/547/EF.</article><article class="legalP" id="paragraf-3-ledd-3">Dersom vilkårene i denne paragraf første og annet ledd ikke er blitt oppfylt i ankomstlandet eller i et av de andre medlemslandene, kan dyretransportkjøretøyet avvises ved grensen til Norge eller bli anvist til et egnet sted så nær grensen til Norge som mulig, hvor rengjøring og desinfeksjon skal skje i henhold til denne paragraf annet ledd.</article><article class="legalP" id="paragraf-3-ledd-4">Dyretransportkjøretøy med hester fra land som nevnt i vedlegg I i vedtak 2003/547/EF, og hvor import skjer i overensstemmelse med bestemmelsene i direktiv 90/426/EØF, skal rengjøres og desinfiseres ved ankomst grensekontrollstasjon. Rengjøring og desinfeksjon skal utføres på et sted nærmest mulig grensekontrollstasjonen. Stedet utpekes av offentlig veterinær.</article></article><article class="legalArticle" data-lovdata-URL="LTI/forskrift/2003-07-31-1030/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Straffebestemmelser</span></h2><article class="legalP" id="paragraf-4-ledd-1">Overtredelse av bestemmelsene i denne forskrift er straffbar, jf. husdyrloven § 19.</article></article><article class="legalArticle" data-lovdata-URL="LTI/forskrift/2003-07-31-1030/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Denne forskrift trer i kraft straks.</article></article></main></body></html>