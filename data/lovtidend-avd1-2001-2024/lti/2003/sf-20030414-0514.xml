<!DOCTYPE html><html lang="no"><head><title>Forskrift om rapportering og registrering av luftfartshindre (BSL E 2-1).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-04-14-514</dd><dt class="dokid">DokumentID</dt><dd class="dokid">LTI/forskrift/2003-04-14-514</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 6 s 1019</dd><dt class="dateInForce">I kraft fra</dt><dd class="dateInForce">2003-05-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-12-10-1293</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§7-22</li><li>lov/1993-06-11-101/§15-4</li><li>forskrift/1994-03-11-202</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2003-05-06</dd><dt class="journalNumber">Journalnummer</dt><dd class="journalNumber">2003-0443</dd><dt class="titleShort">Korttittel</dt><dd class="titleShort">Forskrift om luftfartshindre</dd><dt class="title">Tittel</dt><dd class="title">Forskrift om rapportering og registrering av luftfartshindre (BSL E 2-1).</dd><dt class="miscInformation">Annet om dokumentet</dt><dd class="miscInformation">Fastsatt av Luftfartstilsynet 14. april 2003 med hjemmel i lov av 11. juni 1993 nr. 101 om luftfart (luftfartsloven) § 7-22 og § 15-4, jf. forskrift av 11. mars 1994 nr. 202 om gjennomføringsbestemmelser til luftfartsloven og delegeringsvedtak av 10. desember 1999 nr. 1273.</dd><dt class="refid">RefID</dt><dd class="refid">forskrift/2003-04-14-514</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om rapportering og registrering av luftfartshindre (BSL E 2-1).<ul class="tocSubUl"><li>§ 1. Virkeområde</li><li>§ 2. Formål</li><li>§ 3. Definisjoner</li><li>§ 4. Rapporteringsplikt</li><li>§ 5. Rapportens innhold</li><li>§ 6. Registreringsplikt</li><li>§ 7. Dispensasjon</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2003-04-14-514" id="dokument"><h1>Forskrift om rapportering og registrering av luftfartshindre (BSL E 2-1).</h1><article class="legalArticle" data-lovdata-URL="LTI/forskrift/2003-04-14-514/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskrift gjelder enhver som eier eller som skal igangsette oppføring, endring, flytting eller riving av bygning, konstruksjon og anlegg som er å anse som luftfartshinder i medhold av § 3.</article><article class="legalP" id="paragraf-1-ledd-2">Forskriften har samme virkeområde som luftfartsloven jf. luftfartsloven § 1-1 og § 1-2, men er begrenset i samsvar med luftfartsloven § 7-22 til områder som ikke går inn under plan for landingsplass, jf. luftfartsloven § 7-12.</article></article><article class="legalArticle" data-lovdata-URL="LTI/forskrift/2003-04-14-514/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Formål</span></h2><article class="numberedLegalP" data-numerator="1" id="paragraf-2-nummer-1">(1) Formålet med denne forskrift er å redusere antall ulykker forårsaket av sammenstøt (kollisjoner) mellom luftfartøy og luftfartshinder ved å pålegge rapporteringsplikt for luftfartshindre til Nasjonalt register over luftfartshindre.</article><article class="numberedLegalP" data-numerator="2" id="paragraf-2-nummer-2">(2) Statens kartverk er registerfører for Nasjonalt register over luftfartshindre (NRL).</article></article><article class="legalArticle" data-lovdata-URL="LTI/forskrift/2003-04-14-514/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="defaultP"><i>Luftfartshinder:</i></article><article class="legalP" id="paragraf-3-ledd-1">Med luftfartshinder utenfor tettbygd strøk forstås enhver bygning, konstruksjon eller anlegg, midlertidig eller permanent, med en høyde over bakken eller vannet på 15 meter eller mer, medregnet innfesting og forankringsordninger. Innenfor tettbygd strøk er den tilsvarende høyde 30 meter eller mer.</article> <article class="defaultP" margin-top="true"><i>Midlertidig luftfartshinder:</i></article><article class="legalP" id="paragraf-3-ledd-2">Med midlertidig luftfartshinder forstås luftfartshinder som er tidsbegrenset til 6 uker eller mindre, eller som er på samme sted i 6 uker eller mindre.</article></article><article class="legalArticle" data-lovdata-URL="LTI/forskrift/2003-04-14-514/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Rapporteringsplikt</span></h2><article class="numberedLegalP" data-numerator="1" id="paragraf-4-nummer-1">(1) Den som eier eller den som skal oppføre, endre, flytte eller rive et luftfartshinder, skal før igangsetting rapportere opplysninger om luftfartshinderet på eget skjema til Statens kartverk, og er ansvarlig for at de rapporterte opplysninger er i samsvar med igangsettingstiltaket.</article><article class="numberedLegalP" data-numerator="2" id="paragraf-4-nummer-2">(2) Eksisterende luftfartshinder skal være innrapportert senest ett år etter dato for ikrafttredelse av denne forskrift.</article><article class="numberedLegalP" data-numerator="3" id="paragraf-4-nummer-3">(3) Midlertidige luftfartshindre på land og i indre farvann inntil grensen for basislinjen, enten de er flytende eller ført til sjøbunnen, er ikke rapporteringspliktig.</article><article class="numberedLegalP" data-numerator="4" id="paragraf-4-nummer-4">(4) Midlertidige luftfartshindre på norsk kontinentalsokkel eller i norsk territorialfarvann er rapporteringspliktige dersom de har en høyde over havflaten på 60 meter eller mer.</article></article><article class="legalArticle" data-lovdata-URL="LTI/forskrift/2003-04-14-514/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Rapportens innhold</span></h2><article class="numberedLegalP" data-numerator="1" id="paragraf-5-nummer-1">(1) Rapporten skal inneholde følgende opplysninger om luftfartshinderet:<ul class="defaultList"><li data-li-identifier="a." data-name="a."><article class="listArticle" id="paragraf-5-nummer-1-punkt-1"><article class="legalP" id="paragraf-5-nummer-1-punkt-1-ledd-1">Beskrivelse av type konstruksjon (telemast, taubane, vindmølle, vanntårn osv.)</article></article></li><li data-li-identifier="b." data-name="b."><article class="listArticle" id="paragraf-5-nummer-1-punkt-2"><article class="legalP" id="paragraf-5-nummer-1-punkt-2-ledd-1">Eventuelt navn på konstruksjonen.</article></article></li><li data-li-identifier="c." data-name="c."><article class="listArticle" id="paragraf-5-nummer-1-punkt-3"><article class="legalP" id="paragraf-5-nummer-1-punkt-3-ledd-1">Luftfartshinderets høyde over bakken eller vannet.</article></article></li><li data-li-identifier="d." data-name="d."><article class="listArticle" id="paragraf-5-nummer-1-punkt-4"><article class="legalP" id="paragraf-5-nummer-1-punkt-4-ledd-1">Høyde over havet på luftfartshinderets bakkenivå.</article></article></li><li data-li-identifier="e." data-name="e."><article class="listArticle" id="paragraf-5-nummer-1-punkt-5"><article class="legalP" id="paragraf-5-nummer-1-punkt-5-ledd-1">Kartutsnitt hvor anlegget er avmerket og med angivelse av kartblad og målestokk. Kartets målestokk må være mellom 1:1000 og 1:50000.</article></article></li><li data-li-identifier="f." data-name="f."><article class="listArticle" id="paragraf-5-nummer-1-punkt-6"><article class="legalP" id="paragraf-5-nummer-1-punkt-6-ledd-1">Om konstruksjonen er eller vil bli merket eller belyst.</article></article></li><li data-li-identifier="g." data-name="g."><article class="listArticle" id="paragraf-5-nummer-1-punkt-7"><article class="legalP" id="paragraf-5-nummer-1-punkt-7-ledd-1">Eiers/tiltakshavers/ansvarlig søkers navn eller firmanavn og adresse samt eventuell telefon, telefaks og e-post.</article></article></li><li data-li-identifier="h." data-name="h."><article class="listArticle" id="paragraf-5-nummer-1-punkt-8"><article class="legalP" id="paragraf-5-nummer-1-punkt-8-ledd-1">Om hinderet eksisterer, er planlagt eller påbegynt.</article></article></li></ul></article><article class="numberedLegalP" data-numerator="2" id="paragraf-5-nummer-2">(2) I tillegg til ovenstående bør rapporten vedlegges luftfartshinderets koordinater med angivelse av koordinatsystem, og for linjeobjekter også liste over koordinater for knekkpunkter.</article></article><article class="legalArticle" data-lovdata-URL="LTI/forskrift/2003-04-14-514/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Registreringsplikt</span></h2><article class="numberedLegalP" data-numerator="1" id="paragraf-6-nummer-1">(1) Registerfører skal uten ugrunnet opphold registrere rapporterte opplysninger om luftfartshinderet i NRL.</article><article class="numberedLegalP" data-numerator="2" id="paragraf-6-nummer-2">(2) Straks Statens kartverk har mottatt rapport i samsvar med § 5, skal kvittering for mottatt rapport sendes tilbake til eier eller tiltakshaver.</article><article class="numberedLegalP" data-numerator="3" id="paragraf-6-nummer-3">(3) Ved mottagelse av rapport om hinder med en høyde på 40 meter eller mer skal Statens kartverk straks sende kopi av rapporten til Luftfartstilsynet.</article></article><article class="legalArticle" data-lovdata-URL="LTI/forskrift/2003-04-14-514/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Dispensasjon</span></h2><article class="numberedLegalP" data-numerator="1" id="paragraf-7-nummer-1">(1) Når særlige grunner tilsier det, kan Luftfartstilsynet dispensere fra bestemmelsene i denne forskrift.</article><article class="numberedLegalP" data-numerator="2" id="paragraf-7-nummer-2">(2) Kommuner med bystatus kan søke om dispensasjon fra høydekravet i henhold til definisjonen i § 3, for en nærmere definert del av kommunen som utgjør selve bykjernen. Hvis dispensasjon innvilges etter dette ledd, skal Statens kartverk kunngjøre dette i minst to aviser som er alminnelig lest på stedet.</article></article><article class="legalArticle" data-lovdata-URL="LTI/forskrift/2003-04-14-514/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Denne forskrift gjelder fra 1. mai 2003. Fra samme tidspunkt oppheves forskrift av 10. desember 1999 nr. 1293 om rapportering og registrering av luftfartshindre (BSL E 2-3).</article></article></main></body></html>