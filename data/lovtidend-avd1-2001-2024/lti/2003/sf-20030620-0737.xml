<!DOCTYPE html><html lang="no"><head><title>Forskrift om nedsenking av garnredskap.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-06-20-737</dd><dt class="dokid">DokumentID</dt><dd class="dokid">LTI/forskrift/2003-06-20-737</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 9 s 1435</dd><dt class="dateInForce">I kraft fra</dt><dd class="dateInForce">2004-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1989-04-28-289</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-05-15-47/§41</li></ul></dd><dt class="dateOfPublication">Kunngjort</dt><dd class="dateOfPublication">2003-06-24</dd><dt class="journalNumber">Journalnummer</dt><dd class="journalNumber">2003-0672</dd><dt class="titleShort">Korttittel</dt><dd class="titleShort">Forskrift om nedsenking av garnredskap</dd><dt class="title">Tittel</dt><dd class="title">Forskrift om nedsenking av garnredskap.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 20. juni 2003 med hjemmel i lov av 15. mai 1992 nr. 47 om laksefisk og innlandsfisk m.v. § 41. Fremmet av Miljøverndepartementet.</dd><dt class="refid">RefID</dt><dd class="refid">forskrift/2003-06-20-737</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om nedsenking av garnredskap.<ul class="tocSubUl"><li>§ 1. Påbud om nedsenking av garnredskap</li><li>§ 2. Utvidelse av nedsenkingspåbudet</li><li>§ 3. Unntak ved yrkesfiske</li><li>§ 4. Straff</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2003-06-20-737" id="dokument"><h1>Forskrift om nedsenking av garnredskap.</h1><article class="legalArticle" data-lovdata-URL="LTI/forskrift/2003-06-20-737/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Påbud om nedsenking av garnredskap</span></h2><article class="legalP" id="paragraf-1-ledd-1">Garn med maskevidde større enn 32 millimeter som brukes til fangst av saltvannsfisk, skal i perioden fra og med 1. mars til og med 30. september senkes slik at hele fangstdelen står minst 3 meter under havoverflaten til enhver tid.</article></article><article class="legalArticle" data-lovdata-URL="LTI/forskrift/2003-06-20-737/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Utvidelse av nedsenkingspåbudet</span></h2><article class="legalP" id="paragraf-2-ledd-1">Fylkesmannen kan for hele fylket eller for avgrensede områder bestemme at nedsenkingspåbudet skal gjelde for garn uansett maskevidde.</article></article><article class="legalArticle" data-lovdata-URL="LTI/forskrift/2003-06-20-737/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak ved yrkesfiske</span></h2><article class="legalP" id="paragraf-3-ledd-1">Påbudet om nedsenking gjelder ikke for redskap som under utøving av yrkesfiske er satt ut for å fange annet enn laksefisk av fiskere som er oppført i fiskermanntallet, fra fartøy som er registrert i merkeregistret for norske fartøyer, jf. lov av 26. mars 1999 nr. 15 om retten til å delta i fiske og fangst (deltakerloven).</article></article><article class="legalArticle" data-lovdata-URL="LTI/forskrift/2003-06-20-737/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Straff</span></h2><article class="legalP" id="paragraf-4-ledd-1">Overtredelse av bestemmelser gitt i eller i medhold av denne forskrift er straffbart, jf. lov av 15. mai 1992 nr. 47 om laksefisk og innlandsfisk m.v. § 49.</article></article><article class="legalArticle" data-lovdata-URL="LTI/forskrift/2003-06-20-737/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Forskriften trer i kraft 1. januar 2004. Fra samme tidspunkt oppheves forskrift av 28. april 1989 nr. 289 om nedsenking av garnredskap som er bestemt for fiske etter annen fisk enn anadrome laksefisk.</article></article></main></body></html>