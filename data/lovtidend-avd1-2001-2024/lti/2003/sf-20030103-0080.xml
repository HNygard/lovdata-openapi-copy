<!DOCTYPE html><html lang="no"><head><title>Forskrift om tilskott ved nedslakting av sauebuskap som har hatt kontakt med buskap der sjukdommen skrapesjuke er påvist.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-01-03-80</dd><dt class="dokid">DokumentID</dt><dd class="dokid">LTI/forskrift/2003-01-03-80</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 2 s 277</dd><dt class="dateInForce">I kraft fra</dt><dd class="dateInForce">2003-01-03</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-03-25-373</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">2003-02-04</dd><dt class="journalNumber">Journalnummer</dt><dd class="journalNumber">2003-0049</dd><dt class="titleShort">Korttittel</dt><dd class="titleShort">Forskrift om nedslakting av sau, skrapesjuke</dd><dt class="title">Tittel</dt><dd class="title">Forskrift om tilskott ved nedslakting av sauebuskap som har hatt kontakt med buskap der sjukdommen skrapesjuke er påvist.</dd><dt class="miscInformation">Annet om dokumentet</dt><dd class="miscInformation">Fastsett av Landbruksdepartementet 3. januar 2003 i medhald av jordbruksoppgjeret, med heimel i lov av 12. mai 1995 nr. 23 om jord (jordlova) § 18 og etter samråd med Norges Bondelag og Norsk Bonde- og Småbrukarlag.</dd><dt class="refid">RefID</dt><dd class="refid">forskrift/2003-01-03-80</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskott ved nedslakting av sauebuskap som har hatt kontakt med buskap der sjukdommen skrapesjuke er påvist.<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Vilkår</li><li>§ 4. Innsett av livdyr</li><li>§ 5. Tilskott</li><li>§ 6. Søknad</li><li>§ 7. Administrasjon</li><li>§ 8. Utbetaling</li><li>§ 9. Kontroll</li><li>§ 10. Avkorting ved brot på regelverket</li><li>§ 10a. Avkorting ved feilopplysingar</li><li>§ 10b. Berekning og innkreving av avkortingsbeløp m.m.</li><li>§ 11. Klage</li><li>§ 12. Dispensasjon</li><li>§ 13. Iverksetting</li></ul></li></ul></dd></dl></header><main class="documentBody" data-lovdata-URL="LTI/forskrift/2003-01-03-80" id="dokument"><h1>Forskrift om tilskott ved nedslakting av sauebuskap som har hatt kontakt med buskap der sjukdommen skrapesjuke er påvist.</h1><article class="legalArticle" data-lovdata-URL="LTI/forskrift/2003-01-03-80/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskrifta er å gi økonomisk støtte til landbruksforetak som slaktar ned sauebuskapen som ledd i bekjemping av skrapesjuke.</article></article><article class="legalArticle" data-lovdata-URL="LTI/forskrift/2003-01-03-80/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskrifta omfattar buskapar pålagt restriksjonar mot sending på fellesbeite på grunn av skrapesjuke i medhald av forskrift av 27. juni 2002 nr. 732 om bekjempelse av dyresjukdommer. Tilskottet kan gis til foretak som får utbetalt tilskott etter § 3 og § 4 i forskrift av 22. mars 2002 nr. 283 om produksjonstilskudd i jordbruket.</article><article class="legalP" id="paragraf-2-ledd-2">Buskapar pålagt nedslakta i medhald av lov av 8. juni 1962 nr. 4 om dyrehelse (husdyrloven) § 3, jf. forskrift av 27. juni 2002 nr. 732 om bekjempelse av dyresjukdommer § 23, er ikkje omfatta av forskrifta.</article></article><article class="legalArticle" data-lovdata-URL="LTI/forskrift/2003-01-03-80/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår</span></h2><ul class="defaultList"><li data-li-identifier="1." data-name="1."><article class="listArticle" id="paragraf-3-punkt-1"><article class="legalP" id="paragraf-3-punkt-1-ledd-1">Heile buskapen skal slaktast ned under eit og innan 6 månader etter pålagt restriksjonar (jf. § 5 andre ledd).</article></article></li><li data-li-identifier="2." data-name="2."><article class="listArticle" id="paragraf-3-punkt-2"><article class="legalP" id="paragraf-3-punkt-2-ledd-1">Gjødselkjellaren skal tømast og reingjerast. Han skal også desinfiserast så langt det er råd.</article></article></li><li data-li-identifier="3." data-name="3."><article class="listArticle" id="paragraf-3-punkt-3"><article class="legalP" id="paragraf-3-punkt-3-ledd-1">Husdyrrom der sau har vært oppstalla (vegger, tak, golv), innreiing og utstyr m.m. skal reingjerast grundig og deretter tørke godt. Innreiing og utstyr som ikkje kan reingjerast tilfredsstillande skal fjernast.</article></article></li><li data-li-identifier="4." data-name="4."><article class="listArticle" id="paragraf-3-punkt-4"><article class="legalP" id="paragraf-3-punkt-4-ledd-1">Etter opptørking, slik at alt er heilt tørt, skal fjøset, innreiing og utstyr m.m. desinfiserast.</article></article></li><li data-li-identifier="5." data-name="5."><article class="listArticle" id="paragraf-3-punkt-5"><article class="legalP" id="paragraf-3-punkt-5-ledd-1">Etter desinfeksjon skal fjøset, innreiing og utstyr m.m. ha tørr romkvile i minst 30 dagar.</article></article></li><li data-li-identifier="6." data-name="6."><article class="listArticle" id="paragraf-3-punkt-6"><article class="legalP" id="paragraf-3-punkt-6-ledd-1">Etter romkvile skal alle flater av trematerialar målast eller overflatebehandlast på anna vis.</article></article></li><li data-li-identifier="7." data-name="7."><article class="listArticle" id="paragraf-3-punkt-7"><article class="legalP" id="paragraf-3-punkt-7-ledd-1">Etter at alle tiltaka i nr. 3 – 6 er gjennomført, skal det foretas ein grundig sluttdesinfeksjon.</article></article></li></ul><article class="legalP" id="paragraf-3-ledd-1">Dersom veterinærstyresmaktene meiner det er fagleg nødvendig å fråvike forannemnde tiltak kan Statens dyrehelsetilsyn etter søknad gi dispensasjon frå denne paragraf. Søknad sendast Statens dyrehelsetilsyn via fylkesveterinæren.</article></article><article class="legalArticle" data-lovdata-URL="LTI/forskrift/2003-01-03-80/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Innsett av livdyr</span></h2><article class="legalP" id="paragraf-4-ledd-1">Innsett av nye livdyr i fjøs der det er gjennomført tiltak etter § 3, skal skje etter bestemmelser fastsett i eller i medhald av lov av 8. juni 1962 nr. 4 om dyrehelse (husdyrloven).</article></article><article class="legalArticle" data-lovdata-URL="LTI/forskrift/2003-01-03-80/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilskott</span></h2><article class="legalP" id="paragraf-5-ledd-1">Ved gjennomføring av nedslakting og saneringstiltak etter § 3, kan følgjande tilskott pr. sau oppgitt i kode 130 og 133 i søknad om produksjonstilskott pr. 1. januar i året restriksjon ble pålagt, innvilgast:<ul class="defaultList"><li data-li-identifier="a)" data-name="a)"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">kr 1.100 til føretak med buskapar som ble pålagt restriksjon første gong i tidsrommet 21. mai til 30. september.</article></article></li><li data-li-identifier="b)" data-name="b)"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">eit tillegg på kr 800 til føretak med buskapar som ble pålagt restriksjon første gong i tidsrommet 1. oktober til 20. mai. Dette gjeld ikkje føretak som etter tidspunkt for pålagt restriksjon har mottatt ordinært eller berekna slakteoppgjer for lam frå etterfølgjande produksjonssesong (slaktesesong) frå den same buskapen eller eventuell ny buskap.</article></article></li></ul></article><article class="legalP" id="paragraf-5-ledd-2">Tilbod om tilskott gjeld i inntil 6 månader etter at restriksjonar pga. skrapesjuke er gitt (§ 3 nr. 1).</article><article class="legalP" id="paragraf-5-ledd-3">Ut over gjennomføring av nedslakting og pålagte saneringstiltak er det ingen vilkår til bruk av midlane.</article><article class="legalP" id="paragraf-5-ledd-4">Det gis vidare tilskott til utskifting av innreiing for sau, utbetring av areal kring gjødselport og inngangsparti, med inntil 40% av kostnaden etter kostnadsoverslag godkjent av fylkesmannen, avgrensa til kr 250 pr. vinterfora sau forutsett at distriktsveterinæren har vurdert slik utskifting som nødvendig for å oppnå fullgod reingjering. Nødvendigheita av utskiftinga skal være attestert av distriktsveterinæren, jf. § 7.</article><article class="legalP" id="paragraf-5-ledd-5">Berekna tilskott til pålagt utskifting av innreiing under kr 1.000 blir ikkje utbetalt.</article></article><article class="legalArticle" data-lovdata-URL="LTI/forskrift/2003-01-03-80/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Søknad</span></h2><article class="legalP" id="paragraf-6-ledd-1">Søknad om tilskott skal fremmast før buskapen er slakta ned. Søknaden skal skrivast på skjema fastsett av Statens landbruksforvaltning og sendast fylkesmannen. Med søknaden skal følgje erklæring frå distriktsveterinæren om at buskapen fell inn under forskrifta si § 2.</article><article class="legalP" id="paragraf-6-ledd-2">Ved søknad om tilskott til utskifting av innreiing/delar av innreiing/utstyr skal distriktsveterinæren sin attestasjon av nødvendigheita av utskiftinga, framstilling og kostnadsoverslag leggast ved søknaden.</article></article><article class="legalArticle" data-lovdata-URL="LTI/forskrift/2003-01-03-80/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Administrasjon</span></h2><article class="legalP" id="paragraf-7-ledd-1">Søknader om tilskott blir avgjort av fylkesmannen som også betalar ut tilskottet.</article><article class="legalP" id="paragraf-7-ledd-2">Buskapen må ikkje slaktast ned før fylkesmannen har avgjort søknaden.</article></article><article class="legalArticle" data-lovdata-URL="LTI/forskrift/2003-01-03-80/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Utbetaling</span></h2><article class="legalP" id="paragraf-8-ledd-1">Når buskapen er slakta og tiltaka er gjennomført skal følgjande dokumentasjon sendast fylkesmannen:<ul class="defaultList"><li data-li-identifier="a)" data-name="a)"><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1">Avrekningsoppgåve(r) frå slakteriet som dokumentasjon på slaktedato og buskapen sin storleik ved slakting.</article></article></li><li data-li-identifier="b)" data-name="b)"><article class="listArticle" id="paragraf-8-ledd-1-punkt-2"><article class="legalP" id="paragraf-8-ledd-1-punkt-2-ledd-1">Attestasjon frå distriktsveterinæren på at krava i § 3 nr. 2 – 7 er tilfredsstillande gjennomført.</article></article></li><li data-li-identifier="c)" data-name="c)"><article class="listArticle" id="paragraf-8-ledd-1-punkt-3"><article class="legalP" id="paragraf-8-ledd-1-punkt-3-ledd-1">Dersom det er gjort utskifting av innreiing eller utstyr:</article></article></li></ul></article><article class="legalP" id="paragraf-8-ledd-2">Attestasjon frå distriktsveterinæren på at utskiftinga er gjennomført etter føresetnaden. Inntil 60% av berekna tilskott kan utbetalast som forskott når tilsvarande kostnader er påløpt, dersom saneringstiltaka er så omfattande at arbeidet varer ut over 6 månader.</article></article><article class="legalArticle" data-lovdata-URL="LTI/forskrift/2003-01-03-80/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Kontroll</span></h2><article class="legalP" id="paragraf-9-ledd-1">Den som søker om tilskott er forplikta til å gi dei nødvendige opplysningar og godta nødvendige kontrolltiltak.</article></article><article class="legalArticle" data-lovdata-URL="LTI/forskrift/2003-01-03-80/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Avkorting ved brot på regelverket</span></h2><article class="legalP" id="paragraf-10-ledd-1">Dersom foretaket driv eller har drive si verksemd i strid med regelverk for jordbruksverksemd, kan heile eller delar av tilskottet haldast tilbake inntil forholdet er retta. Er det ved brot på slikt regelverk utvist grov aktløyse eller forsett, kan ein avkorte heile eller delar av tilskottet til foretaket.</article></article><article class="legalArticle" data-lovdata-URL="LTI/forskrift/2003-01-03-80/§10a" data-name="§10a" id="paragraf-11"><h2 class="legalArticleHeader"><span class="legalArticleValue">§ 10a</span>. <span class="legalArticleTitle">Avkorting ved feilopplysingar</span></h2><article class="legalP" id="paragraf-11-ledd-1">Dersom foretaket ved aktløyse eller forsettleg har gitt feil opplysingar i søknaden som har eller ville danna grunnlag for ei urettmessig utbetaling av tilskottet, kan ein avkorte heile eller delar av tilskottet til foretaket.</article></article><article class="legalArticle" data-lovdata-URL="LTI/forskrift/2003-01-03-80/§10b" data-name="§10b" id="paragraf-12"><h2 class="legalArticleHeader"><span class="legalArticleValue">§ 10b</span>. <span class="legalArticleTitle">Berekning og innkreving av avkortingsbeløp m.m.</span></h2><article class="legalP" id="paragraf-12-ledd-1">Differansen mellom utbetalt beløp og redusert tilskott som følgje av vedtak om avkorting etter § 10 og § 10a, kan krevast betalt tilbake frå mottakaren eller motreknast i seinare tilskottsutbetalingar, jf. forskrift av 22. mars 2002 nr. 283 om produksjonstilskudd i jordbruket § 14 siste ledd. Tilsvarande gjeld der foretaket som følgje av manglande oppfylling av vilkår i denne forskrifta eller av andre grunnar har mottatt ei utbetaling som det ikkje har rett til.</article><article class="legalP" id="paragraf-12-ledd-2">Til avkortingsbeløpet som nemnd i første ledd kan det leggast rente tilsvarande gjeldande morarente.<sup class="footnotereference" data-footnotereferencevalue="1" data-unique-footnote-counter="1">1</sup> Der mottakaren ikkje var i aktsam god tru om utbetalinga, kan ein kreve renter frå det tidspunkt kravet om tilbakebetaling er kome fram til foretaket. Ved grov aktløyse eller forsett kan det krevast renter frå tidspunktet for utbetalinga av det urettmessige tilskottet.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. forskrift av 17. desember 1993 nr. 1144 om renter ved forsinket betaling.</article></footer></article><article class="legalArticle" data-lovdata-URL="LTI/forskrift/2003-01-03-80/§11" data-name="§11" id="paragraf-13"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Klage</span></h2><article class="legalP" id="paragraf-13-ledd-1">Fylkesmannen sitt vedtak i medhald av denne forskrifta kan klagast til Statens landbruksforvaltning. Klagefristen er 3 veker frå det tidspunkt vedtaket er kome fram til søkaren.</article></article><article class="legalArticle" data-lovdata-URL="LTI/forskrift/2003-01-03-80/§12" data-name="§12" id="paragraf-14"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Dispensasjon</span></h2><article class="legalP" id="paragraf-14-ledd-1">Statens landbruksforvaltning kan i særlege tilfeller dispensera frå forskrifta. Dispensasjon i forhold til § 3 er delegert til Statens dyrehelsetilsyn og søknad sendast via fylkesveterinæren.</article></article><article class="legalArticle" data-lovdata-URL="LTI/forskrift/2003-01-03-80/§13" data-name="§13" id="paragraf-15"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Iverksetting</span></h2><article class="legalP" id="paragraf-15-ledd-1">Denne forskrifta trer i kraft straks. Frå same tid blir forskrift av 25. mars 1999 nr. 373 om tilskott ved nedslakting av sauebuskap som har hatt kontakt med buskap der sjukdommen skrapesjuke er påvist, oppheva.</article></article></main></body></html>