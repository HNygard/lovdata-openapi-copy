<!DOCTYPE html><html lang="no"><head><title>Forskrift om endring i forskrift til tolloven.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-12-15-1546</dd><dt class="dokid">DokumentID</dt><dd class="dokid">LTI/forskrift/2003-12-15-1546</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 17 s 2808</dd><dt class="dateInForce">I kraft fra</dt><dd class="dateInForce">2004-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1967-12-15-8962</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-10-5/§15</li><li>lov/1966-06-10-5/§23</li><li>lov/1966-06-10-5/§29</li><li>lov/1966-06-10-5/§35</li><li>lov/1966-06-10-5/§40</li><li>lov/1966-06-10-5/§48</li><li>lov/1966-06-10-5/§49</li><li>lov/1966-06-10-5/§57</li><li>forskrift/1967-11-24-1</li><li>forskrift/1994-06-03-374</li><li>forskrift/1997-06-19-613</li><li>forskrift/1967-11-24-15</li><li>forskrift/1994-10-20-4293</li><li>forskrift/1998-10-09-4294</li></ul></dd><dt class="dateOfPublication">Kunngjort</dt><dd class="dateOfPublication">2003-12-18</dd><dt class="lastupdated">Rettet</dt><dd class="lastupdated">2004-01-27 (hjemmelsfelt), 11.02.2004 (pkt. 5.5.1), 23.06.2004 (pkt. 8.1.4)</dd><dt class="journalNumber">Journalnummer</dt><dd class="journalNumber">2003-1325</dd><dt class="titleShort">Korttittel</dt><dd class="titleShort">Endr. i forskrift til tolloven</dd><dt class="title">Tittel</dt><dd class="title">Forskrift om endring i forskrift til tolloven.</dd><dt class="miscInformation">Annet om dokumentet</dt><dd class="miscInformation">Fastsatt av Toll- og avgiftsdirektoratet 15. desember 2003 med hjemmel i lov av 10. juni 1966 nr. 5 om toll (tolloven) § 15, § 23, § 29, § 35, § 40, § 48, § 49 og § 57, jf. delegeringsvedtak av 24. november 1967 nr. 1, delegeringsvedtak av 3. juni 1994 nr. 374, delegeringsvedtak av 19. juni 1997 nr. 613, delegeringsvedtak av 24. november 1967 nr. 15, delegeringsvedtak av 20. oktober 1994 nr. 4293 og delegeringsvedtak av 9. oktober 1998 nr. 4294.</dd><dt class="refid">RefID</dt><dd class="refid">forskrift/2003-12-15-1546</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til tolloven.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-12-15-1546" id="dokument"><h1>Forskrift om endring i forskrift til tolloven.</h1><ul class="defaultList" data-text-size="small"><li data-li-identifier="0" data-name="0"><article class="listArticle" data-text-size="small" id="punkt-1"><article class="legalP" id="punkt-1-ledd-1">Endret ved rettelse 27. januar 2004, se Norsk Lovtidend 1/2004.</article></article></li></ul><section class="section" data-name="kapI" id="kapittel-1" data-lovdata-URL="LTI/forskrift/2003-12-15-1546/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 15. desember 1967 nr. 8962 til tolloven gjøres følgende endringer:</article> <article class="defaultP" margin-top="true">Punkt 4.3.9 skal lyde:</article><article class="marginIdArticle" id="kapittel-1-punkt-1"><span class="data-marginOriginalId">4.3.9.</span><article class="legalP" id="kapittel-1-punkt-1-ledd-1">Fører av fartøy plikter å innlevere de oppgaver som er bestemt etter punkt 4.3.1 til Tollvesenet senest en time etter fartøyets ankomst. Dersom fartøyet ankommer utenom Tollvesenets åpnings- og ekspedisjonstid, skal oppgavene legges i ekspedisjonsstedets postkasse. Ankommer fartøyet mellom kl. 22.00 og 07.00 må oppgavene innleveres innen kl. 09.00. For fartøyer som får tillatelse fra Tollvesenet til direkte å anløpe havn hvor tollvesen ikke er stasjonert, fastsettes innleveringsfristen og innleveringsstedet av tollregionen.</article><article class="legalP" id="kapittel-1-punkt-1-ledd-2">Toll- og avgiftsdirektoratet kan frita fører av spesielle fartøyer fra plikten til å innlevere nevnte oppgaver.</article></article> <article class="defaultP" margin-top="true">Punkt 4.4.5 skal lyde:</article><article class="marginIdArticle" id="kapittel-1-punkt-2"><span class="data-marginOriginalId">4.4.5.</span><article class="legalP" id="kapittel-1-punkt-2-ledd-1">Lossing av ufortollede varer kan bare finne sted ved steder i områder som er godkjent for slik lossing av vedkommende tollregion. For lossing av ufortollede varer andre steder eller i andre områder gjelder de vilkår som fastsettes av Tollvesenet i hvert enkelt tilfelle.</article></article> <article class="defaultP" margin-top="true">Punkt 5.5.1 skal lyde:</article><article class="marginIdArticle" id="kapittel-1-punkt-3"><span class="data-marginOriginalId">5.5.1.</span><span class="miscHeadline"><i>Kreditt</i></span><article class="legalP" id="kapittel-1-punkt-3-ledd-1">Tollregionen kan etter søknad på fastsatt blankett innvilge foretak og enkeltpersoner som innfører og/eller utfører varer kreditt for toll, godtgjørelse til statskassen og påløpne omkostninger. Kreditten omfatter også offentlig avgift, jf. tollovens § 1 nr. 5, som kreves opp etter de samme regler som for toll.</article><article class="legalP" id="kapittel-1-punkt-3-ledd-2">I søknaden skal det opplyses om hvem som er foretakets ansvarlige leder, styrets sammensetning, samt gis øvrige opplysninger som tollregionen finner nødvendige for å bedømme søkerens kredittverdighet.</article><article class="legalP" id="kapittel-1-punkt-3-ledd-3">Tollkreditten kan kun benyttes for deklarasjoner som deklareres via elektronisk datautveksling av vareeier eller den som opptrer på hans vegne.</article><article class="legalP" id="kapittel-1-punkt-3-ledd-4">Det er et vilkår for innvilgelse av kreditt at søkeren er registrert i Foretaksregisteret i medhold av lov om registrering av foretak og registrert for merverdiavgift hos Fylkesskattesjefen i medhold av lov om merverdiavgift. Tollregionen kan dispensere fra kravet om registrering i Foretaksregisteret eller Merverdiavgiftsmanntallet når særlige omstendigheter tilsier det og det stilles sikkerhet etter punkt 5.5.3, med mindre det er ubetenkelig å innvilge kreditt uten sikkerhetsstillelse.</article><article class="legalP" id="kapittel-1-punkt-3-ledd-5">Tollkreditten må ikke benyttes i strid med kredittvilkårene, herunder ved innførsel av varer til, eller utførsel av varer fra, andre enn den som er innvilget slik kreditt.</article><article class="legalP" id="kapittel-1-punkt-3-ledd-6">Kreditt kan nektes innvilget bl.a. i de tilfeller som er nevnt i punkt 5.5.2.</article><article class="legalP" id="kapittel-1-punkt-3-ledd-7">Endringer i foretakets navn, adresse, styresammensetning eller andre forhold som er opplyst i kredittsøknaden skal omgående meddeles tollregionen.</article></article><ul class="defaultList" data-text-size="small"><li data-li-identifier="0" data-name="0"><article class="listArticle" data-text-size="small" id="kapittel-1-punkt-3-ledd-7-punkt-1"><article class="legalP" id="kapittel-1-punkt-3-ledd-7-punkt-1-ledd-1">Endret ved rettelse 11. februar 2004, se Norsk Lovtidend 2/2004.</article></article></li></ul> <article class="defaultP" margin-top="true">Punkt 5.5.3 og 5.5.4 skal lyde:</article><article class="marginIdArticle" id="kapittel-1-punkt-4"><span class="data-marginOriginalId">5.5.3.</span><span class="miscHeadline"><i>Sikkerhetsstillelse</i></span><article class="legalP" id="kapittel-1-punkt-4-ledd-1">Sikkerhetsstillelse kan kreves både ved innvilgelse av tollkreditt, mens tollkreditten består og ved eventuell gjenåpning av stengt tollkredittkonto.</article><article class="legalP" id="kapittel-1-punkt-4-ledd-2">Sikkerhetsstillelsens størrelse og varighet fastsettes av tollregionen.</article><article class="legalP" id="kapittel-1-punkt-4-ledd-3">I tilfeller der sikkerhet kreves skal den stilles i form av selvskyldnerkausjon fra:<ul class="defaultList"><li data-li-identifier="a." data-name="a."><article class="listArticle" id="kapittel-1-punkt-4-ledd-3-punkt-1"><article class="legalP" id="kapittel-1-punkt-4-ledd-3-punkt-1-ledd-1">bank, forsikringsselskap og annet foretak som nevnt i lov om finansieringsvirksomhet og finansinstitusjoner § 1-4 første ledd nr. 1 til 3 eller,</article></article></li><li data-li-identifier="b." data-name="b."><article class="listArticle" id="kapittel-1-punkt-4-ledd-3-punkt-2"><article class="legalP" id="kapittel-1-punkt-4-ledd-3-punkt-2-ledd-1">bank, forsikringsselskap eller tilsvarende foretak som er gitt tillatelse til å drive virksomhet i og er underlagt myndighetstilsyn i en annen stat som omfattes av det europeiske økonomiske samarbeidsområde eller,</article></article></li><li data-li-identifier="c." data-name="c."><article class="listArticle" id="kapittel-1-punkt-4-ledd-3-punkt-3"><article class="legalP" id="kapittel-1-punkt-4-ledd-3-punkt-3-ledd-1">annet kredittselskap som er godkjent av Toll- og avgiftsdirektoratet.</article></article></li></ul></article><article class="legalP" id="kapittel-1-punkt-4-ledd-4">Dersom det viser seg at den stilte sikkerhet ikke gir tilstrekkelig dekning for fortsatt utkredittering, skal kredittakeren stille ytterligere sikkerhet.</article></article><article class="marginIdArticle" id="kapittel-1-punkt-5"><span class="data-marginOriginalId">5.5.4.</span><span class="miscHeadline"><i>Forfallsdag og betaling</i></span><article class="legalP" id="kapittel-1-punkt-5-ledd-1">For beløp som er belastet vedkommende tollkredittkonto i en kalendermåned, fastsettes forfallsdagen til den 18. i neste kalendermåned. Faller denne dato på en lørdag eller hellig-/høytidsdag regnes forfallsdag som første påfølgende virkedag. Det er ingen løpedager.</article><article class="legalP" id="kapittel-1-punkt-5-ledd-2">Belastet beløp anses som rettidig betalt når det av kvittering eller annen dokumentasjon fra bank, post eller tollregionen fremgår at de skyldige beløp er innbetalt, eller belastet debitors bank-/postgirokonto, senest forfallsdagen.</article></article> <article class="defaultP" margin-top="true">Punkt 6.1.1 og 6.1.2 skal lyde:</article><article class="marginIdArticle" id="kapittel-1-punkt-6"><span class="data-marginOriginalId">6.1.1.</span><span class="miscHeadline"><i>Søknad</i></span><article class="legalP" id="kapittel-1-punkt-6-ledd-1">Når noen etter denne forskrift plikter å legge frem opplysninger, erklæringer e.l. på bestemte formularer eller blanketter, herunder tolldeklarasjoner, kan tollregionen gi tillatelse til at slik melding gis ved hjelp av elektronisk datautveksling.</article><article class="legalP" id="kapittel-1-punkt-6-ledd-2">Søknad om tillatelse til elektronisk overføring av tolldeklarasjon til tollvesenets ekspedisjonssystem, sendes den tollregion hvor søkeren har sin bopel, fast oppholdssted eller forretningsadresse.</article></article><article class="marginIdArticle" id="kapittel-1-punkt-7"><span class="data-marginOriginalId">6.1.2.</span><span class="miscHeadline"><i>Vilkår</i></span><article class="legalP" id="kapittel-1-punkt-7-ledd-1">Søkeren må ikke ha begått vesentlige eller gjentatte overtredelser av toll- og avgiftslovgivningen.</article><article class="legalP" id="kapittel-1-punkt-7-ledd-2">Søkeren må være registrert i Enhetsregisteret i medhold av lov om Enhetsregisteret. Tollregionen kan i særlige tilfelle dispensere fra dette krav.</article><article class="legalP" id="kapittel-1-punkt-7-ledd-3">Søkeren må være hjemmehørende i EFTA-/EØS-området.</article></article> <article class="defaultP" margin-top="true">Punkt 6.1.4 skal lyde:</article><article class="marginIdArticle" id="kapittel-1-punkt-8"><span class="data-marginOriginalId">6.1.4.</span><span class="miscHeadline"><i>Innhold</i></span><article class="legalP" id="kapittel-1-punkt-8-ledd-1">Tillatelsen skal blant annet inneholde opplysninger om:<ul class="defaultList"><li data-li-identifier="a." data-name="a."><article class="listArticle" id="kapittel-1-punkt-8-ledd-1-punkt-1"><article class="legalP" id="kapittel-1-punkt-8-ledd-1-punkt-1-ledd-1">Hjemmel for utstedelse av tillatelsen.</article></article></li><li data-li-identifier="b." data-name="b."><article class="listArticle" id="kapittel-1-punkt-8-ledd-1-punkt-2"><article class="legalP" id="kapittel-1-punkt-8-ledd-1-punkt-2-ledd-1">Hvem tillatelsen er utstedt til, herunder organisasjonsnummer mv.</article></article></li><li data-li-identifier="c." data-name="c."><article class="listArticle" id="kapittel-1-punkt-8-ledd-1-punkt-3"><article class="legalP" id="kapittel-1-punkt-8-ledd-1-punkt-3-ledd-1">Deklarantens unike identifikasjonskode, herunder oppbevaring og bruk av denne.</article></article></li><li data-li-identifier="d." data-name="d."><article class="listArticle" id="kapittel-1-punkt-8-ledd-1-punkt-4"><article class="legalP" id="kapittel-1-punkt-8-ledd-1-punkt-4-ledd-1">Om tillatelsen skal gjelde med tidsbegrensning.</article></article></li><li data-li-identifier="e." data-name="e."><article class="listArticle" id="kapittel-1-punkt-8-ledd-1-punkt-5"><article class="legalP" id="kapittel-1-punkt-8-ledd-1-punkt-5-ledd-1">Hvilken tollregion som har utstedt tillatelsen.</article></article></li><li data-li-identifier="f." data-name="f."><article class="listArticle" id="kapittel-1-punkt-8-ledd-1-punkt-6"><article class="legalP" id="kapittel-1-punkt-8-ledd-1-punkt-6-ledd-1">Opplysning om at deklaranten er bundet av de til enhver tid gjeldende lover og forskrifter.</article></article></li><li data-li-identifier="g." data-name="g."><article class="listArticle" id="kapittel-1-punkt-8-ledd-1-punkt-7"><article class="legalP" id="kapittel-1-punkt-8-ledd-1-punkt-7-ledd-1">Opplysning om adgang til å endre, suspendere og tilbakekalle tillatelsen.</article></article></li></ul></article><article class="legalP" id="kapittel-1-punkt-8-ledd-2">Toll- og avgiftsdirektoratet vil utarbeide et standardformular som skal anvendes ved utstedelse av de enkelte tillatelser.</article></article> <article class="defaultP" margin-top="true">Punkt 6.5.1 skal lyde:</article><article class="marginIdArticle" id="kapittel-1-punkt-9"><span class="data-marginOriginalId">6.5.1.</span><span class="miscHeadline"><i>Vilkår mv.</i></span><article class="legalP" id="kapittel-1-punkt-9-ledd-1">Tollregionen kan endre eller suspendere tillatelsen for et tidsrom av inntil seks måneder eller tilbakekalle tillatelsen, dersom det skjer vesentlige eller gjentatte brudd på tillatelsens vilkår eller tilsvarende overtredelser av toll- og avgiftslovgivningen.</article><article class="legalP" id="kapittel-1-punkt-9-ledd-2">Tollregionen kan også endre vilkårene i tillatelsen når det ansees nødvendig for å oppnå tilfredsstillende prosedyrer og kvalitet på meldingsutvekslingen.</article></article> <article class="defaultP" margin-top="true">Punkt 7.2.15 skal lyde:</article><article class="marginIdArticle" id="kapittel-1-punkt-10"><span class="data-marginOriginalId">7.2.15.</span><article class="legalP" id="kapittel-1-punkt-10-ledd-1">Det er et vilkår for opprettelse av tollager at søkeren er registrert i Foretaksregisteret og Merverdiavgiftsmanntallet. Tollregionen kan dispensere fra kravet om registrering i Foretaksregisteret eller Merverdiavgiftsmanntallet når særlige omstendigheter tilsier det og det stilles sikkerhet etter annet ledd, med mindre det er ubetenkelig å opprette tollager uten sikkerhetsstillelse.</article><article class="legalP" id="kapittel-1-punkt-10-ledd-2">Tollregionen kan kreve at tollagerholder stiller sikkerhet for det ansvar han måtte komme i overfor Tollvesenet. Sikkerhetsstillelsens størrelse og varighet fastsettes av tollregionen. Når sikkerhet kreves, skal den stilles i form av selvskyldnerkausjon fra slike finansinstitusjoner som nevnt under punkt 5.5.3.</article></article> <article class="defaultP" margin-top="true">Punkt 8.1.4 og 8.1.5 skal lyde:</article><article class="marginIdArticle" id="kapittel-1-punkt-11"><span class="data-marginOriginalId">8.1.4</span><span class="miscHeadline"><i>Generelle vilkår</i></span><article class="legalP" id="kapittel-1-punkt-11-ledd-1">Følgende generelle vilkår må oppfylles for å oppnå autorisasjon:<ul class="defaultList"><li data-li-identifier="-" data-name="-"><article class="listArticle" id="kapittel-1-punkt-11-ledd-1-punkt-1"><article class="legalP" id="kapittel-1-punkt-11-ledd-1-punkt-1-ledd-1">søkeren må sende søknad til den tollregionen hvor vedkommende er innvilget sin tollagerbevilling.</article></article></li><li data-li-identifier="-" data-name="-"><article class="listArticle" id="kapittel-1-punkt-11-ledd-1-punkt-2"><article class="legalP" id="kapittel-1-punkt-11-ledd-1-punkt-2-ledd-1">søkeren må regelmessig benytte den felles transitteringsprosedyren eller motta varer som er underlagt denne prosedyren, eller Tollvesenet må vite at søkeren kan overholde forpliktelsene i henhold til denne prosedyren.</article></article></li><li data-li-identifier="-" data-name="-"><article class="listArticle" id="kapittel-1-punkt-11-ledd-1-punkt-3"><article class="legalP" id="kapittel-1-punkt-11-ledd-1-punkt-3-ledd-1">søkeren må forplikte seg til å benytte Tollvesenets elektroniske transitteringssystem (TET).</article></article></li><li data-li-identifier="-" data-name="-"><article class="listArticle" id="kapittel-1-punkt-11-ledd-1-punkt-4"><article class="legalP" id="kapittel-1-punkt-11-ledd-1-punkt-4-ledd-1">søkeren må ikke ha begått noen alvorlige eller gjentatte overtredelser av toll- eller avgiftslovgivningen.</article></article></li><li data-li-identifier="-" data-name="-"><article class="listArticle" id="kapittel-1-punkt-11-ledd-1-punkt-5"><article class="legalP" id="kapittel-1-punkt-11-ledd-1-punkt-5-ledd-1">søkeren må føre fortegnelser og ha et system som gjør Tollvesenet i stand til å utføre effektive kontroller.</article></article></li></ul></article><article class="legalP" id="kapittel-1-punkt-11-ledd-2">Tollregionen kan i særlige tilfeller stille ytterligere krav til enkelte autorisasjoner.</article></article><ul class="defaultList" data-text-size="small"><li data-li-identifier="0" data-name="0"><article class="listArticle" data-text-size="small" id="kapittel-1-punkt-11-ledd-2-punkt-1"><article class="legalP" id="kapittel-1-punkt-11-ledd-2-punkt-1-ledd-1">Endret ved rettelse 23. juni 2004, se rettelse i Norsk Lovtidend nr. 6/2004.</article></article></li></ul><article class="marginIdArticle" id="kapittel-1-punkt-12"><span class="data-marginOriginalId">8.1.5.</span><span class="miscHeadline"><i>Endring og tilbakekall av autorisasjon</i></span><article class="legalP" id="kapittel-1-punkt-12-ledd-1">Tollregionen kan endre, tilbakekalle eller suspendere autorisasjonen for et tidsrom av inntil en måned dersom det skjer vesentlige brudd på autorisasjonens vilkår, eller tilsvarende overtredelser av toll- og avgiftslovgivningen. Vedtak om dette trer i kraft fra underrettelsesdatoen, med mindre annet er særskilt bestemt fra tolldistriktets side.</article><article class="legalP" id="kapittel-1-punkt-12-ledd-2">Tollregionen kan videre endre eller tilbakekalle autorisasjoner ved endringer i internasjonale overenskomster, eller der dette anses nødvendig for å oppnå tilfredsstillende prosedyrer. Der en slik endring eller tilbakekallelse medfører vesentlige endringer i programvaren eller vilkår gitt i autorisasjonen, skal den autoriserte ha en frist på minst 3 måneder fra det tidspunktet vedtaket er kommet fram til å foreta tilpasning av programvare og interne rutiner. Øvrige endringer i henhold til dette ledd må gis en rimelig frist for gjennomføring.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2003-12-15-1546/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2004.</article></section></main></body></html>