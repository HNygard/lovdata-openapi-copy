<!DOCTYPE html><html lang="no"><head><title>Forskrift om avsetningstiltak for matpoteter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-06-19-1885</dd><dt class="dokid">DokumentID</dt><dd class="dokid">LTI/forskrift/2003-06-19-1885</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 3 s 347</dd><dt class="dateInForce">I kraft fra</dt><dd class="dateInForce">2003-06-19</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1936-07-10-6/§11</li></ul></dd><dt class="dateOfPublication">Kunngjort</dt><dd class="dateOfPublication">2004-02-13</dd><dt class="journalNumber">Journalnummer</dt><dd class="journalNumber">2004-0337</dd><dt class="titleShort">Korttittel</dt><dd class="titleShort">Forskrift om avsetningstiltak for matpoteter</dd><dt class="title">Tittel</dt><dd class="title">Forskrift om avsetningstiltak for matpoteter.</dd><dt class="miscInformation">Annet om dokumentet</dt><dd class="miscInformation">Fastsatt av Omsetningsrådet 19. juni 2003 med hjemmel i lov av 10. juli 1936 nr. 6 til å fremja umsetnaden av jordbruksvaror § 11.</dd><dt class="refid">RefID</dt><dd class="refid">forskrift/2003-06-19-1885</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om avsetningstiltak for matpoteter.<ul class="tocSubUl"><li>§ 1. Formål</li><li>§ 2. Informasjonsplikt</li><li>§ 3. Avsetningstiltak</li><li>§ 4. Grunnlag for iverksetting av avsetningstiltak</li><li>§ 5. Kvotefordeling</li><li>§ 6. Gjennomføring av avsetningstiltak</li><li>§ 7. Søknad om tilskudd</li><li>§ 8. Opplysningsplikt</li><li>§ 9. Kontroll</li><li>§ 10. Tilbakebetaling</li><li>§ 11. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2003-06-19-1885" id="dokument"><h1>Forskrift om avsetningstiltak for matpoteter.</h1><article class="legalArticle" data-lovdata-URL="LTI/forskrift/2003-06-19-1885/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med avsetningstiltak for matpoteter er å bidra til oppnåelse av målpris ved å ta matpoteter ut av markedet.</article></article><article class="legalArticle" data-lovdata-URL="LTI/forskrift/2003-06-19-1885/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Informasjonsplikt</span></h2><article class="legalP" id="paragraf-2-ledd-1">GrøntProdusentenes Samarbeidsråd plikter å informere foretakene i markedsordningen for poteter om avlingsprognoser som det gjennomfører for poteter og om iverksettelse av reguleringstiltak for poteter.</article></article><article class="legalArticle" data-lovdata-URL="LTI/forskrift/2003-06-19-1885/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Avsetningstiltak</span></h2><article class="legalP" id="paragraf-3-ledd-1">Følgende avsetningstiltak for matpoteter kan iverksettes:<ul class="defaultList"><li data-li-identifier="-" data-name="-"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">leveranser av matpoteter til fabrikk</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">leveranser av matpoteter til fôr.</article></article></li></ul></article></article><article class="legalArticle" data-lovdata-URL="LTI/forskrift/2003-06-19-1885/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Grunnlag for iverksetting av avsetningstiltak</span></h2><article class="legalP" id="paragraf-4-ledd-1">Statens landbruksforvaltning har ansvar for å registrere potetbeholdningen per 1. november, 1. januar, 1. mars og 1. mai i sesongen.</article><article class="legalP" id="paragraf-4-ledd-2">GrøntProdusentenes Samarbeidsråd foretar en vurdering av behovet for å iverksette avsetningstiltak for matpoteter så snart som mulig etter at resultatet av beholdningsregistreringen av matpoteter pr. 1. november foreligger. Det forutsettes at GrøntProdusentenes Samarbeidsråd innhenter informasjon fra grossistene som en del av grunnlaget for denne vurderingen.</article></article><article class="legalArticle" data-lovdata-URL="LTI/forskrift/2003-06-19-1885/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kvotefordeling</span></h2><article class="legalP" id="paragraf-5-ledd-1">GrøntProdusentenes Samarbeidsråd fordeler kvoter mellom aktørene ut fra registrert potetbeholdning med fratrekk av forventet salg. GrøntProdusentenes Samarbeidsråd disponerer ubenyttede kvoter.</article></article><article class="legalArticle" data-lovdata-URL="LTI/forskrift/2003-06-19-1885/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Gjennomføring av avsetningstiltak</span></h2><article class="legalP" id="paragraf-6-ledd-1">GrøntProdusentenes Samarbeidsråd forestår gjennomføring av avsetningstiltak for matpoteter, herunder:<ul class="defaultList"><li data-li-identifier="-" data-name="-"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">forhandling med industri om kvantum og leveringsvilkår</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">fordeling av kvantum på industri eller fôr</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">kontroll med gjennomføringen av tiltak.</article></article></li></ul></article></article><article class="legalArticle" data-lovdata-URL="LTI/forskrift/2003-06-19-1885/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Søknad om tilskudd</span></h2><article class="legalP" id="paragraf-7-ledd-1">GrøntProdusentenes Samarbeidsråd søker Omsetningsrådets arbeidsutvalg om iverksetting av avsetningstiltak for matpoteter. Søknaden skal inneholde forslag på kvantum som skal reguleres, hvilke sorter det gjelder, forslag til nedskrivningssats, samt opplegg for gjennomføring og kostnad med kontrolltiltak.</article><article class="legalP" id="paragraf-7-ledd-2">GrøntProdusentenes Samarbeidsråd forestår utbetaling av tilskudd til aktørene som har deltatt i ordningen etter mottak av oppgaver som er attestert av statsautorisert eller registrert revisor.</article><article class="legalP" id="paragraf-7-ledd-3">Statens landbruksforvaltning kan utbetale a konto til GrøntProdusentenes Samarbeidsråd.</article><article class="legalP" id="paragraf-7-ledd-4">GrøntProdusentenes Samarbeidsråd fremlegger samleoppgave til endelig godkjenning av Omsetningsrådets arbeidsutvalg senest to måneder etter at avsetningstiltaket er avsluttet.</article></article><article class="legalArticle" data-lovdata-URL="LTI/forskrift/2003-06-19-1885/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Opplysningsplikt</span></h2><article class="legalP" id="paragraf-8-ledd-1">Statens landbruksforvaltning kan kreve de opplysninger og den dokumentasjon, herunder regnskapsmateriale, forretningspapirer og liknende dokumenter, som er nødvendig for å behandle søknader, utøve kontroll og forvalte ordningene på en tilfredsstillende måte. Statens landbruksforvaltning kan kreve at opplysningene bekreftes av statsautorisert eller registrert revisor.</article></article><article class="legalArticle" data-lovdata-URL="LTI/forskrift/2003-06-19-1885/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Kontroll</span></h2><article class="legalP" id="paragraf-9-ledd-1">Statens landbruksforvaltning fører kontroll med at bestemmelsene i denne forskriften blir overholdt og kan herunder foreta stedlig kontroll hos den som mottar tilskudd. Virksomheten plikter å yte bistand ved slik kontroll.</article></article><article class="legalArticle" data-lovdata-URL="LTI/forskrift/2003-06-19-1885/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Tilbakebetaling</span></h2><article class="legalP" id="paragraf-10-ledd-1">Feil i utbetalingen eller brudd på bestemmelsene i denne forskriften eller vilkår fastsatt i medhold av den, kan medføre pålegg om tilbakebetaling av tilskudd eller trekk i senere tilskudd.</article></article><article class="legalArticle" data-lovdata-URL="LTI/forskrift/2003-06-19-1885/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" id="paragraf-11-ledd-1">Forskriften trer i kraft straks.</article></article></main></body></html>