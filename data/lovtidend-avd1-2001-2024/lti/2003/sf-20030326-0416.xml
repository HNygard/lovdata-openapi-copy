<!DOCTYPE html><html lang="no"><head><title>Forskrift om endring i forskrift om bekjempelse av dyresjukdommer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-03-26-416</dd><dt class="dokid">DokumentID</dt><dd class="dokid">LTI/forskrift/2003-03-26-416</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 5 s 753</dd><dt class="dateInForce">I kraft fra</dt><dd class="dateInForce">2003-03-26</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-06-27-732</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1962-06-08-4/§3</li><li>lov/1962-06-08-4/§5</li></ul></dd><dt class="dateOfPublication">Kunngjort</dt><dd class="dateOfPublication">2003-04-04</dd><dt class="journalNumber">Journalnummer</dt><dd class="journalNumber">2003-0341</dd><dt class="titleShort">Korttittel</dt><dd class="titleShort">Endr. i forskrift om dyresjukdommer</dd><dt class="title">Tittel</dt><dd class="title">Forskrift om endring i forskrift om bekjempelse av dyresjukdommer.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 26. mars 2003 med hjemmel i lov av 8. juni 1962 nr. 4 om dyrehelse (husdyrloven) § 3 og § 5.</dd><dt class="refid">RefID</dt><dd class="refid">forskrift/2003-03-26-416</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om bekjempelse av dyresjukdommer.<ul class="tocSubUl"><li>I<ul class="tocSubUl"><li>§ 11. Varslingsplikt som ledd i overvåkning av sjukdommer hos storfe og småfe</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-03-26-416" id="dokument"><h1>Forskrift om endring i forskrift om bekjempelse av dyresjukdommer.</h1><section class="section" data-name="kapI" id="kapittel-1" data-lovdata-URL="LTI/forskrift/2003-03-26-416/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 27. juni 2002 nr. 732 om bekjempelse av dyresjukdommer gjøres følgende endringer:</article> <article class="defaultP" margin-top="true">§ 8 første ledd skal lyde:</article><article class="legalP" id="kapittel-1-ledd-2">Statens dyrehelsetilsyn utarbeider og gjennomfører programmer for overvåkning av:<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">paratuberkulose og bovin virusdiare (BVD) hos storfe</article></article></li><li data-li-identifier="2)" data-name="2)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">skrapesjuke hos sau og geit</article></article></li><li data-li-identifier="3)" data-name="3)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">mædi hos sau</article></article></li><li data-li-identifier="4)" data-name="4)"><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">porcine respiratory and reproductive syndrome (PRRS), svineinfluensa og smittsom gastroenteritt/transmissible gastroenteritis (TGE) hos svin</article></article></li><li data-li-identifier="5)" data-name="5)"><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">paratuberkulose hos lama</article></article></li><li data-li-identifier="6)" data-name="6)"><article class="listArticle" id="kapittel-1-ledd-2-punkt-6"><article class="legalP" id="kapittel-1-ledd-2-punkt-6-ledd-1">tuberkulose hos hjort</article></article></li><li data-li-identifier="7)" data-name="7)"><article class="listArticle" id="kapittel-1-ledd-2-punkt-7"><article class="legalP" id="kapittel-1-ledd-2-punkt-7-ledd-1">infeksiøs laryngotrakeitt (ILT) hos høns, kalkuner, rapphøns, fasaner, vaktler og perlehøns</article></article></li><li data-li-identifier="8)" data-name="8)"><article class="listArticle" id="kapittel-1-ledd-2-punkt-8"><article class="legalP" id="kapittel-1-ledd-2-punkt-8-ledd-1">aviær rhinotrakeitt (ART) hos høns, kalkuner, perlehøns, fasaner og strutsefugler.</article></article></li></ul></article> <article class="defaultP" margin-top="true">§ 11 skal lyde:</article><article class="futureLegalArticle" data-name="§11" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Varslingsplikt som ledd i overvåkning av sjukdommer hos storfe og småfe</span></span><article class="legalP" id="kapittel-1-foreslåttparagraf-1-ledd-1">Som ledd i overvåkningen av BSE hos storfe og skrapesjuke hos småfe skal:<ul class="defaultList"><li data-li-identifier="1)" data-name="1)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">dyreholder, praktiserende veterinær, dyretransportør eller annen som har ansvar for dyrene snarest varsle Statens dyrehelsetilsyn – distriktsveterinæren om: <ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1-punkt-1-ledd-1">levende, avlivede eller døde storfe og småfe som viser eller har vist nevrologiske eller atferdsmessige forstyrrelser eller en gradvis forringelse av den generelle helsetilstanden som følge av forstyrrelser i sentralnervesystemet. Varslingsplikten gjelder ikke når kliniske undersøkelser, reaksjon på behandling, undersøkelser etter slakting eller laboratorieanalyser før eller etter slakting tilsier at BSE henholdsvis skrapesjuke kan utelukkes som årsak.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-1-ledd-1-punkt-2-ledd-1">storfe eldre enn 24 måneder og småfe eldre enn 18 måneder eller som har mer enn to frembrutte permanente fortenner, som har dødd eller blitt avlivet. Varslingsplikten gjelder ikke dyr som har blitt avlivet i forbindelse med en epidemi, for eksempel munn- og klauvsjuke, eller blitt slaktet for humant konsum.</article></article></li></ul></article></article></li><li data-li-identifier="2)" data-name="2)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">dyreholder varsle slakteriet senest 3 arbeidsdager før storfe og småfe som er innført fra utlandet, samt storfe som er avkom etter innførte kyr/kviger, sendes til slakteri. Det skal opplyses om hvilket land dyrene henholdsvis mødrene er innført fra og hvordan dyrene er merket.</article></article></li><li data-li-identifier="3)" data-name="3)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">slakteriet på forhånd ha underrettet tilsynsveterinæren om slakting av dyr nevnt i nr. 2.</article></article></li></ul></article><article class="legalP" id="kapittel-1-foreslåttparagraf-1-ledd-2">Som ledd i overvåkningen av brucellose hos storfe skal dyreholder eller praktiserende veterinær i besetningen varsle Statens dyrehelsetilsyn – distriktsveterinæren hvis det innenfor en 12 måneders periode er mer enn to dyr som aborterer fra og med femte drektighetsmåned og fram til 14 dager før forventet kalving. Varslingsplikten gjelder ikke hvis det foreligger diagnose som tilsier at brucellose kan utelukkes som årsak.</article><article class="legalP" id="kapittel-1-foreslåttparagraf-1-ledd-3">Som ledd i overvåkningen av paratuberkulose hos storfe skal dyreholder eller praktiserende veterinær i besetningen varsle Statens dyrehelsetilsyn – distriktsveterinæren hvis storfe eldre enn 3 år magrer av og får langvarig eller gjentatt diaré, enten som eneste kliniske tegn eller i kombinasjon med nedsatt melkeproduksjon. Varslingsplikten gjelder ikke hvis det foreligger diagnose som tilsier at paratuberkulose kan utelukkes som årsak.</article></article> <article class="defaultP" margin-top="true">§ 16 første ledd skal lyde:</article><article class="legalP" id="kapittel-1-ledd-3">Samtransport av småfe fra besetninger i flere fylker og/eller forskjellige soner fastsatt etter § 13 og/eller som i henhold til § 12 tilhører forskjellige klasser er kun tillatt:<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">ved transport til slakteri</article></article></li><li data-li-identifier="2)" data-name="2)"><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">dersom transportmiddelet har skillevegg som hindrer fysisk kontakt mellom dyr fra de ulike besetningene.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2003-03-26-416/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>