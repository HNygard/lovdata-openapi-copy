<!DOCTYPE html><html lang="no"><head><title>Forskrift om endring i forskrift om katastrofeordningen i planteproduksjon.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-06-25-779</dd><dt class="dokid">DokumentID</dt><dd class="dokid">LTI/forskrift/2003-06-25-779</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 10 s 1564</dd><dt class="dateInForce">I kraft fra</dt><dd class="dateInForce">2003-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-08-30-1001</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§3</li><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">2003-07-01</dd><dt class="lastupdated">Rettet</dt><dd class="lastupdated">2003-07-03 (§ 26)</dd><dt class="journalNumber">Journalnummer</dt><dd class="journalNumber">2003-0688</dd><dt class="titleShort">Korttittel</dt><dd class="titleShort">Endr. i forskrift om plantekatastrofeordningen</dd><dt class="title">Tittel</dt><dd class="title">Forskrift om endring i forskrift om katastrofeordningen i planteproduksjon.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 25. juni 2003 med hjemmel i lov av 12. mai 1995 nr. 23 om jord (jordlova) § 3 og § 18 og etter samråd med Norges Bondelag og Norsk Bonde- og Småbrukarlag.</dd><dt class="refid">RefID</dt><dd class="refid">forskrift/2003-06-25-779</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om katastrofeordningen i planteproduksjon.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-06-25-779" id="dokument"><h1>Forskrift om endring i forskrift om katastrofeordningen i planteproduksjon.</h1><section class="section" data-name="kapI" id="kapittel-1" data-lovdata-URL="LTI/forskrift/2003-06-25-779/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 30. august 2001 nr. 1001 om katastrofeordningen i planteproduksjon gjøres følgende endringer:</article> <article class="defaultP" margin-top="true">§ 4 femte ledd skal lyde:</article><article class="legalP" id="kapittel-1-ledd-2">Erstatning/tilskudd kan reduseres eller avslås dersom:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Foretaket ikke blir drevet på en agronomisk faglig forsvarlig måte.</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Foretaket driver jordbruksfaglig særlig risikofylt. Det samme gjelder også i de tilfellene at foretaket ikke har gjort det som må forventes for å forebygge avlingssvikten.</article></article></li></ul></article> <article class="defaultP" margin-top="true">§ 5 annet ledd skal lyde:</article><article class="legalP" id="kapittel-1-ledd-3">Arealgrunnlaget er det arealet foretaket nytter til produksjon av vekster innenfor den vekstgruppe det søkes erstatning for.</article> <article class="defaultP" margin-top="true">§ 9 annet ledd oppheves.</article> <article class="defaultP" margin-top="true">§ 14 punkt 1 skal lyde:</article> <article class="defaultP" margin-top="true">1. <i>Avlingssvikt</i></article><article class="legalP" id="kapittel-1-ledd-4">Avlingssvikt på jord- og hagebruksvekster er svikt i avlingsmengde i forhold til gjennomsnittsavling på det arealet som foretaket nytter til vekstgruppen.</article> <article class="defaultP" margin-top="true">§ 14 punkt 2 tredje ledd første punktum skal lyde:</article><article class="legalP" id="kapittel-1-ledd-5">På dette grunnlaget beregner NILF vekttall for ulike vekster i forhold til verdien av bygg som settes lik 100.</article> <article class="defaultP" margin-top="true">§ 14 punkt 3 skal lyde:</article> <article class="defaultP" margin-top="true">3. <i>Vekttallberegnet areal</i></article><article class="legalP" id="kapittel-1-ledd-6">Vekttallberegnet areal er definert som totalareal av alle vekster på det arealet som foretaket nytter til vekstgruppen uttrykt i antall dekar bygg. Arealet framkommer ved å multiplisere arealet av hver enkelt vekst med sitt vekttall og dividere med 100. Summert for alle vekster gir dette vekttallberegnet areal for vekstgruppen.</article> <article class="defaultP" margin-top="true">§ 14 punkt 4 overskriften skal lyde:</article> <article class="defaultP" margin-top="true">4. <i>Gjennomsnittsavling</i></article> <article class="defaultP" margin-top="true">§ 14 punkt 4.1 annet ledd tredje punktum skal lyde:</article><article class="legalP" id="kapittel-1-ledd-7">Denne dokumentasjonen må bygge på konkrete fôrregistreringer de tre siste årene uten erstatningsberettiget avlingssvikt før skadeåret.</article> <article class="defaultP" margin-top="true">§ 14 punkt 4.1 tredje og fjerde ledd skal lyde:</article><article class="legalP" id="kapittel-1-ledd-8">Gjennomsnittsbesetningen for et etablert foretak skal beregnes som antall dyr i besetningen i gjennomsnitt for de tre siste årene uten erstatningsberettiget avlingssvikt før skadeåret oppgitt i søknad om produksjonstilskudd i jordbruket og om nødvendig sammenholdt med næringsoppgaven fra likningsmyndighetene.</article><article class="legalP" id="kapittel-1-ledd-9">Gjennomsnittsperioden utgjør de siste tre årene uten erstatningsberettiget avlingssvikt.</article> <article class="defaultP" margin-top="true">§ 14 punkt 4.2 skal lyde:</article> <article class="defaultP" margin-top="true">4.2 <i>Vekster for salg</i></article><article class="legalP" id="kapittel-1-ledd-10">For salgsvekster skal dokumenterte salgskvanta for de fem siste årene uten erstatningsberettiget avlingssvikt før skadeåret, samt såvarer og settepoteter av egen avling, legges til grunn for beregning av gjennomsnittsavlingen på det arealet som foretaket nytter til vekstgruppen. Fylkesmannen kan i særlige tilfeller gjøre unntak.</article><article class="legalP" id="kapittel-1-ledd-11">Gjennomsnittsperioden utgjør de siste fem årene uten erstatningsberettiget avlingssvikt.</article> <article class="defaultP" margin-top="true">§ 14 punkt 4.3 første ledd oppheves.</article> <article class="defaultP" margin-top="true">§ 14 punkt 5, 6, 7 og 8 skal lyde:</article> <article class="defaultP" margin-top="true">5. <i>Avling i skadeåret</i></article><article class="legalP" id="kapittel-1-ledd-12">Avlingen i skadeåret fastsettes på grunnlag av dokumenterte salgs- og beholdningsoppgaver for foretaket for vekstgruppen det er søkt erstatning for.</article> <article class="defaultP" margin-top="true">6. <i>Avlingsprosent i skadeåret</i></article><article class="legalP" id="kapittel-1-ledd-13">Avlingsprosenten er lik avlingen i skadeåret i prosent av gjennomsnittsavlingen på det arealet som foretaket nytter til vekstgruppen.</article><article class="legalP" id="kapittel-1-ledd-14">Det beregnes en felles avlingsprosent for kulturvekstene i samme vekstgruppe.</article> <article class="defaultP" margin-top="true">7. <i>Avlingsnivå</i></article><article class="legalP" id="kapittel-1-ledd-15">Avlingsnivået er lik gjennomsnittsavling av hovedveksten på det arealet som foretaket nytter til vekstgruppen i prosent av normalårsavlingen for vedkommende vekst i regionen.</article><article class="legalP" id="kapittel-1-ledd-16">Andre vekster med avvikende avlingsnivå må derfor tilpasses avlingsnivået for hovedveksten. Dette gjøres ved å korrigere areal av vedkommende vekst etter forholdet mellom hovedvekstens avlingsnivå og avlingsnivået for vedkommende vekst.</article> <article class="defaultP" margin-top="true">8. <i>Hovedveksten</i></article><article class="legalP" id="kapittel-1-ledd-17">Den veksten på det arealet som foretaket nytter til vekstgruppen med størst vekttallberegnet areal.</article> <article class="defaultP" margin-top="true">§ 14 punkt 10 og 11 skal lyde:</article> <article class="defaultP" margin-top="true">10. <i>Egenandel</i></article><article class="legalP" id="kapittel-1-ledd-18">Egenandelen beregnes av gjennomsnittsavlingen på det arealet som foretaket nytter til vekstgruppen etter fastsatt prosentsats.</article> <article class="defaultP" margin-top="true">11. <i>Erstatningsprosenten</i></article><article class="legalP" id="kapittel-1-ledd-19">Erstatningsprosenten er den delen av gjennomsnittsavlingen på det arealet som foretaket nytter til vekstgruppen som blir erstattet når gjennomsnittsavlingen settes lik 100, og avlingsprosent og egenandel i prosent er trukket fra.</article> <article class="defaultP" margin-top="true">§ 16 punkt 2 og 3 skal lyde:</article> <article class="defaultP" margin-top="true">2. <i>Beregningsgrunnlag</i></article><article class="legalP" id="kapittel-1-ledd-20">Ved beregning av erstatning for avlingssvikt skal alt areal som nyttes til vekstgruppen legges til grunn. Alle vekster på dette arealet skal tas med i beregningen enten de er skadet eller ikke.</article><article class="legalP" id="kapittel-1-ledd-21">Erstatningssummen beregnes ved å multiplisere erstatning pr. dekar, vekttallberegnet areal, erstatningsprosent og avlingsnivå på det arealet som foretaket nytter til vekstgruppen.</article> <article class="defaultP" margin-top="true">3. <i>Egenandel</i></article><article class="legalP" id="kapittel-1-ledd-22">Erstatningen beregnes med en egenandel på 30 prosent.</article> <article class="defaultP" margin-top="true">§ 17 annet ledd første og annet punktum skal lyde:</article><article class="legalP" id="kapittel-1-ledd-23">Søknaden skal inneholde registrering og dokumentasjon av avlingssvikt på det arealet som foretaket nytter til vekstgruppen. Data for beregning av gjennomsnittsavling og gjennomsnittsbesetning skal vedlegges søknaden.</article> <article class="defaultP" margin-top="true">§ 19 nytt annet ledd skal lyde:</article><article class="legalP" id="kapittel-1-ledd-24">Beregnet erstatning mindre enn 5.000 kroner blir ikke utbetalt. Beregnet erstatning over 500.000 kroner blir ikke utbetalt.</article> <article class="defaultP" margin-top="true">§ 19 nåværende annet ledd blir nytt tredje ledd.</article> <article class="defaultP" margin-top="true">§ 26 nytt annet ledd skal lyde:</article><article class="legalP" id="kapittel-1-ledd-25">Beregnet erstatning mindre enn 1.000 kroner blir ikke utbetalt.</article></section><section class="section" data-name="kapII" id="kapittel-2" data-lovdata-URL="LTI/forskrift/2003-06-25-779/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juli 2003.</article></section></main></body></html>