<!DOCTYPE html><html lang="no"><head><title>Forskrift om endring i forskrift om stønad til dekning av utgifter til undersøkelse og behandling hos tannlege for sykdom.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-09-30-1198</dd><dt class="dokid">DokumentID</dt><dd class="dokid">LTI/forskrift/2003-09-30-1198</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 14 s 2207</dd><dt class="dateInForce">I kraft fra</dt><dd class="dateInForce">2003-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-02-28-278</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§5-6</li><li>lov/1997-02-28-19/§22-2</li></ul></dd><dt class="dateOfPublication">Kunngjort</dt><dd class="dateOfPublication">2003-10-03</dd><dt class="journalNumber">Journalnummer</dt><dd class="journalNumber">2003-1007</dd><dt class="titleShort">Korttittel</dt><dd class="titleShort">Endr. i forskrift om behandling hos tannlege</dd><dt class="title">Tittel</dt><dd class="title">Forskrift om endring i forskrift om stønad til dekning av utgifter til undersøkelse og behandling hos tannlege for sykdom.</dd><dt class="miscInformation">Annet om dokumentet</dt><dd class="miscInformation">Fastsatt av Helsedepartementet 30. september 2003 med hjemmel i lov av 28. februar 1997 nr. 19 om folketrygd (folketrygdloven) § 5-6 tredje ledd og § 22-2 annet ledd.</dd><dt class="refid">RefID</dt><dd class="refid">forskrift/2003-09-30-1198</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om stønad til dekning av utgifter til undersøkelse og behandling hos tannlege for sykdom.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-09-30-1198" id="dokument"><h1>Forskrift om endring i forskrift om stønad til dekning av utgifter til undersøkelse og behandling hos tannlege for sykdom.</h1><section class="section" data-name="kapI" id="kapittel-1" data-lovdata-URL="LTI/forskrift/2003-09-30-1198/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 28. februar 2003 nr. 278 om stønad til dekning av utgifter til undersøkelse og behandling hos tannlege for sykdom gjøres følgende endringer:</article> <article class="defaultP" margin-top="true">§ 1 ny nr. 12 skal lyde:<ul class="defaultList"><li data-li-identifier="12." data-name="12."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">Rehabilitering av tannsett med protetisk behandling ved tap av tenner forårsaket av marginal periodontitt.</article></article></li></ul></article> <article class="defaultP" margin-top="true">§ 2 skal lyde:</article><article class="legalP" id="kapittel-1-ledd-2">Trygdekontorets tilsagn om stønad til behandling som nevnt i § 1 nr. 8 – 12 må innhentes før behandlingen settes i verk. Selv om forhåndstilsagn ikke er innhentet, kan det likevel gis stønad dersom det er klart at tilsagn ville blitt gitt.</article> <article class="defaultP" margin-top="true">§ 4 femte ledd skal lyde:</article><article class="legalP" id="kapittel-1-ledd-3">Rikstrygdeverket avgjør om det skal kunne ytes stønad til behandling som nevnt i § 1 nr. 8 – 12, og kan fastsette normative refusjonstakster for slik stønad.</article> <article class="defaultP" margin-top="true">Merknad til avsnitt C skal lyde:</article><article class="legalP" id="kapittel-1-ledd-4">Takst 701a og 701b skal benyttes som ledd i en systematisk behandling rettet mot årsaken til periodontitt, dvs. subgingival depurasjon for å fjerne bakterielt plakk og tannstein, samt opplæring til egenomsorg og eventuelle tiltak for røykeavvenning når denne utføres i forbindelse med subgingival depurasjon. Det ytes refusjon for inntil 4 behandlinger etter takst 701a eller for inntil 2 behandlinger etter 701b innen en behandlingsserie. Unntak kan gjøres for pasienter som lider av diabetes, epilepsi, cerebral parese og lignende. Takstene omfatter arbeid utført av tannpleier i samarbeid med tannlege.</article><article class="legalP" id="kapittel-1-ledd-5">Takst 702 skal benyttes for mukogingivale kirurgiske inngrep i forbindelse med behandling av periodontitt.</article><article class="legalP" id="kapittel-1-ledd-6">Dersom det i samme seanse gjøres flere inngrep etter refusjonstakstene 701a-704 eller i forskjellige operasjonsfelt (i motsatt kjeve og/eller i motsatt kjevehalvdel), dekkes utgifter fullt ut etter refusjonstakst for det største inngrepet og med 50 prosent av refusjonstakst for de øvrige inngrepene.</article> <article class="defaultP" margin-top="true">Takster for betinget pliktmessige ytelser skal lyde:</article><article class="legalP" id="kapittel-1-ledd-7">Fastsatt av Rikstrygdeverket med hjemmel i forskriftens § 4 tredje og femte ledd. Behandlingsutgiftene dekkes etter regler og takster for honorarberegning og oppgjør mv. ved behandling av 19- og 20-åringer i den offentlige tannhelsetjenesten og takster for behandling av pasienter som mottar stønad etter bidrag fra trygden til tannbehandling, fastsatt av Helsedepartementet.</article> <article class="defaultP" margin-top="true">Ny takst 1105 skal lyde:</article> <article class="defaultP" margin-top="true">1105. Rehabilitering av tannsettet med protetisk behandling ved tap av tenner forårsaket av marginal periodontitt.<br />Refusjon gis for følgende permanente erstatninger når marginal periodontitt er hovedårsaken til tanntap: <table><tbody><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">Refusjon</td></tr><tr><td data-text-align="left" data-vertical-align="top">a.</td><td data-text-align="left" data-vertical-align="top">Delprotese</td><td data-text-align="left" data-vertical-align="top">2.500,-</td></tr><tr><td data-text-align="left" data-vertical-align="top">b.</td><td data-text-align="left" data-vertical-align="top">Helprotese</td><td data-text-align="left" data-vertical-align="top">2.000,-</td></tr><tr><td data-text-align="left" data-vertical-align="top">c.</td><td data-text-align="left" data-vertical-align="top">Dekkprotese</td><td data-text-align="left" data-vertical-align="top">6.000,-</td></tr><tr><td data-text-align="left" data-vertical-align="top">d.</td><td data-text-align="left" data-vertical-align="top">Fast protetikk – pr. tann som er tapt/trukket</td><td data-text-align="left" data-vertical-align="top">3.000,-</td></tr><tr><td data-text-align="left" data-vertical-align="top">e.</td><td data-text-align="left" data-vertical-align="top">Kirurgisk innsetting av implantat – første innsatte implantat</td><td data-text-align="left" data-vertical-align="top">4.000,-</td></tr><tr><td data-text-align="left" data-vertical-align="top">f.</td><td data-text-align="left" data-vertical-align="top">Kirurgisk innsetting av implantat – pr. implantat i tillegg</td><td data-text-align="left" data-vertical-align="top">2.000,-</td></tr></tbody></table><ul class="defaultList"><li><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">Takst 1105 e og f kan brukes i kombinasjon med takst 1105 c og d. Kirurgisk innsetting av implantat omfatter innsetting av fikstur og distanse.</article></article></li><li><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">Hvis fast protetikk utføres i kombinasjon med delprotese, gis refusjon etter takst 1105 d.</article></article></li><li><article class="listArticle" id="kapittel-1-ledd-7-punkt-3"><article class="legalP" id="kapittel-1-ledd-7-punkt-3-ledd-1">I tillegg dekkes nødvendig undersøkelse, etterkontroll, anestesi og røntgenbilder etter takster under A Generelle tjenester og E Laboratorieprøver og røntgen.</article></article></li><li><article class="listArticle" id="kapittel-1-ledd-7-punkt-4"><article class="legalP" id="kapittel-1-ledd-7-punkt-4-ledd-1">Som hovedregel refunderes ikke utgifter til fast protetikk bakenfor premolarer.</article></article></li><li><article class="listArticle" id="kapittel-1-ledd-7-punkt-5"><article class="legalP" id="kapittel-1-ledd-7-punkt-5-ledd-1">Utgifter til rehabilitering dekkes en gang pr. tapt/trukket tann.</article></article></li><li><article class="listArticle" id="kapittel-1-ledd-7-punkt-6"><article class="legalP" id="kapittel-1-ledd-7-punkt-6-ledd-1">Refusjon gis i de tilfeller det er gitt systematisk behandling av marginal periodontitt. Den systematiske behandlingen må være påbegynt etter 1. mai 2002 og må dokumenteres med bl.a. kopi av journal og nødvendige røntgenbilder.</article></article></li><li><article class="listArticle" id="kapittel-1-ledd-7-punkt-7"><article class="legalP" id="kapittel-1-ledd-7-punkt-7-ledd-1">Rehabilitering av tannsettet må være påbegynt etter 1. oktober 2003.</article></article></li><li><article class="listArticle" id="kapittel-1-ledd-7-punkt-8"><article class="legalP" id="kapittel-1-ledd-7-punkt-8-ledd-1">Utgifter til protetisk behandling dekkes ikke etter takst 1105 når tap av tann/tenner skyldes andre forhold enn marginal periodontitt.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2003-09-30-1198/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. oktober 2003.</article></section></main></body></html>