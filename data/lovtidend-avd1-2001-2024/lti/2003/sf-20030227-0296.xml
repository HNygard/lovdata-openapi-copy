<!DOCTYPE html><html lang="no"><head><title>Forskrift om endring i forskrift om eksamen ved Høgskolen i Telemark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-02-27-296</dd><dt class="dokid">DokumentID</dt><dd class="dokid">LTI/forskrift/2003-02-27-296</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 4 s 530</dd><dt class="dateInForce">I kraft fra</dt><dd class="dateInForce">2003-02-27</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-09-26-1117</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§50</li></ul></dd><dt class="dateOfPublication">Kunngjort</dt><dd class="dateOfPublication">2003-03-18</dd><dt class="journalNumber">Journalnummer</dt><dd class="journalNumber">2003-0293</dd><dt class="titleShort">Korttittel</dt><dd class="titleShort">Endr. i forskrift om eksamen ved HiT</dd><dt class="title">Tittel</dt><dd class="title">Forskrift om endring i forskrift om eksamen ved Høgskolen i Telemark.</dd><dt class="miscInformation">Annet om dokumentet</dt><dd class="miscInformation">Fastsatt av styret for Høgskolen i Telemark 27. februar 2003 med hjemmel i lov av 12. mai 1995 nr. 22 om universiteter og høgskoler § 50 nr. 7.</dd><dt class="refid">RefID</dt><dd class="refid">forskrift/2003-02-27-296</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om eksamen ved Høgskolen i Telemark.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-02-27-296" id="dokument"><h1>Forskrift om endring i forskrift om eksamen ved Høgskolen i Telemark.</h1><section class="section" data-name="kapI" id="kapittel-1" data-lovdata-URL="LTI/forskrift/2003-02-27-296/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 26. september 2002 nr. 1117 om eksamen ved Høgskolen i Telemark gjøres følgende endringer:</article> <article class="defaultP" margin-top="true">§ 2 definisjonen av «studieprogram» skal lyde:</article> <article class="defaultP" margin-top="true">Begrepet anvendes om et studieløp som det er særskilt opptak til, som har et definert innhold i henhold til fag- eller studieplan, og som fører fram til en avsluttet eksamen eller grad. Et studieprogram er i regelen sammensatt av flere emner.</article> <article class="defaultP" margin-top="true">§ 2 definisjonen av «sluttprøve» skal lyde:</article> <article class="defaultP" margin-top="true">Sluttprøve er en avsluttende prøve som avholdes i forbindelse med endelig fastsetting av karakter.</article> <article class="defaultP" margin-top="true">§ 10 nr. 1 ny bokstav b skal lyde:<ul class="defaultList"><li class="consolidationElement"><article class="listArticle" id="kapittel-1-ledd-1-punkt-1"><ul class="defaultList"><li data-li-identifier="b)" data-name="b)"><article class="listArticle" id="kapittel-1-ledd-1-punkt-1-punkt-1"><article class="legalP" id="kapittel-1-ledd-1-punkt-1-punkt-1-ledd-1">Ved bedømmelse av muntlig prestasjon, praksisopplæring, ferdighetsprøver og lignende som etter sin art ikke lar seg etterprøve, skal det være to interne sensorer. Avdelingsstyret kan unntaksvis bestemme at den ene sensoren skal være ekstern.</article></article></li></ul></article></li></ul></article> <article class="defaultP" margin-top="true">§ 10 nr. 1 nåværende bokstav b blir ny bokstav c.</article> <article class="defaultP" margin-top="true">§ 10 nr. 2 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">Vurderingene skal kvalitetssikres gjennom ekstern deltakelse, enten ved den enkelte vurdering eller ved evaluering av vurderingsordningene, jf. nr. 1. Dersom det ikke benyttes ekstern sensor ved den enkelte vurdering, skal kvalitetssikringen skje gjennom minst en av følgende ordninger: <ul class="defaultList"><li data-li-identifier="-" data-name="-"><article class="listArticle" id="kapittel-1-ledd-1-punkt-2-ledd-1-punkt-1"><article class="legalP" id="kapittel-1-ledd-1-punkt-2-ledd-1-punkt-1-ledd-1">Ekstern deltakelse ved oppgaveutforming og fastsetting av vurderingskriterier.</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-2-ledd-1-punkt-2"><article class="legalP" id="kapittel-1-ledd-1-punkt-2-ledd-1-punkt-2-ledd-1">Ekstern stikkprøvesensur eller stikkprøvekontroll av vurderinger foretatt av intern sensor.</article></article></li></ul></article><article class="legalP" id="kapittel-1-ledd-1-punkt-2-ledd-2">Avdelingsstyret fastsetter hvilken eller hvilke ordninger for ekstern kvalitetssikring som skal benyttes for det enkelte emne.</article></article></li></ul></article> <article class="defaultP" margin-top="true">§ 10 nr. 4 nytt siste punktum skal lyde:</article><article class="legalP" id="kapittel-1-ledd-2">Ved vurderingsformer der det ikke fastsettes spørsmål/oppgavetekst, er det rammer, opplegg og vurderingskriterier som skal godkjennes.</article> <article class="defaultP" margin-top="true">§ 11 nr. 4 skal lyde:<ul class="defaultList"><li data-li-identifier="4." data-name="4."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Det skal framgå av studie- eller fagplan hvordan delkarakterer vektes ved beregning av sluttkarakter. Ved omregning av delkarakterer til samlet karakter legges det til grunn at karakteren A gir 5, B gir 4 osv. og at vanlige avrundingsregler benyttes. Den endelige karakteren presenteres som bokstavkarakter.</article></article></li></ul></article> <article class="defaultP" margin-top="true">§ 16 nr. 1 og 5 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Vitnemål for fullført grad og studieprogram av minst 60 studiepoengs omfang utstedes av avdelingsstyret og undertegnes av dekanus.</article></article></li><li data-li-identifier="5." data-name="5."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">Den som ikke har avsluttet grad eller studieprogram av minst 60 studiepoengs omfang, kan få karakterutskrift for beståtte eksamener og prøver.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2003-02-27-296/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>