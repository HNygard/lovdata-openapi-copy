<!DOCTYPE html><html lang="no"><head><title>Lov om endringer i lov 13. desember 1991 nr. 81 om sosiale tjenester m.v. og i enkelte andre lover.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2003-02-28-14</dd><dt class="dokid">DokumentID</dt><dd class="dokid">LTI/lov/2003-02-28-14</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 3 s 312</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1991-12-13-81</li><li>lov/2001-06-15-93</li></ul></dd><dt class="dateOfPublication">Kunngjort</dt><dd class="dateOfPublication">2003-02-28</dd><dt class="journalNumber">Journalnummer</dt><dd class="journalNumber">2003-0091</dd><dt class="titleShort">Korttittel</dt><dd class="titleShort">Endringslov til sosialtjenesteloven m.v.</dd><dt class="title">Tittel</dt><dd class="title">Lov om endringer i lov 13. desember 1991 nr. 81 om sosiale tjenester m.v. og i enkelte andre lover.</dd><dt class="miscInformation">Annet om dokumentet</dt><dd class="miscInformation">Ot.prp.nr.3 (2002–2003), Innst.O.nr.51 (2002–2003) og Besl.O.nr.56 (2002–2003). Odels- og lagtingsvedtak hhv. 23. og 28. januar 2003. Fremmet av Sosialdepartementet.</dd><dt class="refid">RefID</dt><dd class="refid">lov/2003-02-28-14</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 13. desember 1991 nr. 81 om sosiale tjenester m.v. og i enkelte andre lover.<ul class="tocSubUl"><li>I<ul class="tocSubUl"><li>§ 2-4. Fylkeskommunens og det regionale helseforetakets ansvar.</li><li>§ 7-1a. Regionalt helseforetaks ansvar.</li><li>§ 7-6a. Utskriving fra institusjon som nevnt i § 7-1a.</li><li>§ 7-12. Forskrifter om hva som skal regnes som institusjon/bolig med heldøgns omsorgstjenester etter § 7-1 første ledd.</li><li>§ 7-14. Kvalitetskrav i behandlings- og rehabiliteringstiltak.</li><li>§ 8-2. Anvendelse av forvaltningsloven på private institusjoner.</li><li>§ 10-2. Fylkeskommunens ansvar.</li><li>§ 10-2a. Regionalt helseforetaks ansvar.</li><li>§ 11-5a. Utgifter til opphold i institusjon på grunnlag av vedtak i henhold til § 7-1a.</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2003-02-28-14" id="dokument"><h1>Lov om endringer i lov 13. desember 1991 nr. 81 om sosiale tjenester m.v. og i enkelte andre lover.</h1><article class="defaultP" data-text-size="small">Endringer i følgende annen lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov av 15. juni 2001 nr. 93 om helseforetak m.m. (helseforetaksloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2003-02-28-14/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 13. desember 1991 nr. 81 om sosiale tjenester m.v. gjøres følgende endringer:</article> <article class="defaultP" margin-top="true">§ 2-4 skal lyde:</article><article class="futureLegalArticle" data-name="§2-4" id="kapittel-1-foreslåttparagraf-1"><span class="futureLegalArticleHeader">§ 2-4. <span class="legalArticleTitle">Fylkeskommunens og det regionale helseforetakets ansvar.</span></span><article class="legalP" id="kapittel-1-foreslåttparagraf-1-ledd-1">Fylkeskommunen er ansvarlig for at de oppgaver som den er pålagt etter §§ 7-1, 7-2, 7-3 og 7-4 blir utført.</article><article class="legalP" id="kapittel-1-foreslåttparagraf-1-ledd-2">Regionalt helseforetak er ansvarlig for at de oppgaver det er pålagt etter § 7-1a blir utført.</article><article class="legalP" id="kapittel-1-foreslåttparagraf-1-ledd-3">Regionalt helseforetak er ansvarlig for at de oppgaver som statens spesialisthelsetjeneste er pålagt etter kapittel 6A blir utført.</article><article class="legalP" id="kapittel-1-foreslåttparagraf-1-ledd-4">§ 2-3 gjelder tilsvarende for fylkeskommunen.</article></article> <article class="defaultP" margin-top="true">§ 6-1 annet og tredje ledd skal lyde:</article><article class="legalP" id="kapittel-1-ledd-2">Når det er behov for det og klienten ønsker det, skal sosialtjenesten bistå med å etablere et behandlingsopplegg. Dette opplegget kan blant annet omfatte oppnevning av støttekontakt, etablering av støtteopplegg på arbeidsplassen og kontakt med primærhelsetjeneste, spesialisthelsetjeneste eller spesialiserte sosiale tjenester og omsorg i og utenfor institusjon.</article><article class="legalP" id="kapittel-1-ledd-3">Kan behovet for slik institusjonsplass ikke dekkes, skal sosialtjenesten om nødvendig sørge for midlertidige tiltak.</article> <article class="defaultP" margin-top="true">§ 6-2 første ledd skal lyde:</article><article class="legalP" id="kapittel-1-ledd-4">Dersom noen utsetter sin fysiske eller psykiske helse for fare ved omfattende og vedvarende misbruk, og dersom hjelpetiltak etter § 6-1 ikke er tilstrekkelig, kan det vedtas at vedkommende uten eget samtykke kan tas inn i en institusjon utpekt av regionalt helseforetak, jf. § 7-1a, for undersøkelse og tilrettelegging av behandling, og holdes tilbake der i opptil tre måneder.</article> <article class="defaultP" margin-top="true">§ 6-2a første ledd skal lyde:</article><article class="legalP" id="kapittel-1-ledd-5">Det kan vedtas at en gravid rusmiddelmisbruker uten eget samtykke skal tas inn på institusjon utpekt av regionalt helseforetak, jf. § 7-1a, og holdes tilbake der i hele svangerskapet dersom misbruket er av en slik art at det er overveiende sannsynlig at barnet vil bli født med skade, og dersom hjelpetiltak etter § 6-1 ikke er tilstrekkelig. Fylkesnemnda skal samtidig ta stilling til om det skal være adgang til å ta urinprøver av den gravide under institusjonsoppholdet.</article> <article class="defaultP" margin-top="true">§ 6-2a tredje ledd første punktum skal lyde:</article><article class="legalP" id="kapittel-1-ledd-6">Sosialtjenesten skal, i samråd med institusjonen, minst hver tredje måned vurdere om det fortsatt er grunnlag for tilbakeholdelse.</article> <article class="defaultP" margin-top="true">§ 6-4 første ledd skal lyde:</article><article class="legalP" id="kapittel-1-ledd-7">I fylkeskommunens plan skal det særskilt fastsettes hvilke institusjoner som skal kunne ta imot rusmiddelmisbrukere på grunnlag av samtykke som nevnt i § 6-3.</article> <article class="defaultP" margin-top="true">§ 6-4 annet ledd oppheves.</article> <article class="defaultP" margin-top="true">Nåværende § 6-4 tredje ledd blir annet ledd.</article> <article class="defaultP" margin-top="true">§ 7-1 første ledd skal lyde:</article><article class="legalP" id="kapittel-1-ledd-8">Fylkeskommunen har ansvaret for etablering og drift av institusjoner som tilbyr spesialiserte sosiale tjenester for rusmiddelmisbrukere og døgninstitusjoner for omsorg for rusmiddelmisbrukere.</article> <article class="defaultP" margin-top="true">Ny § 7-1a skal lyde:</article><article class="futureLegalArticle" data-name="§7-1a" id="kapittel-1-foreslåttparagraf-2"><span class="futureLegalArticleHeader">§ 7-1a. <span class="legalArticleTitle">Regionalt helseforetaks ansvar.</span></span><article class="legalP" id="kapittel-1-foreslåttparagraf-2-ledd-1">Regionalt helseforetak skal sørge for institusjonsplasser som kan ta imot rusmiddelmisbrukere på grunnlag av vedtak etter §§ 6-2 og 6-2a, herunder peke ut institusjoner i det enkelte helseforetak som skal kunne ta imot rusmiddelmisbrukere på grunnlag av vedtak etter §§ 6-2 og 6-2a.</article><article class="legalP" id="kapittel-1-foreslåttparagraf-2-ledd-2">Regionalt helseforetak kan inngå avtale med andre regionale helseforetak, fylkeskommuner, private institusjoner eller med andre tjenesteytere for å dekke behovet for institusjonsplasser etter første ledd innen helseregionen.</article><article class="legalP" id="kapittel-1-foreslåttparagraf-2-ledd-3">Regionalt helseforetak skal peke ut institusjoner innen spesialisthelsetjenesten til å kunne ta imot rusmiddelmisbrukere etter samtykke som nevnt i § 6-3.</article><article class="legalP" id="kapittel-1-foreslåttparagraf-2-ledd-4">Kongen kan gi forskrifter om utforming av institusjoner som kan ta imot rusmiddelmisbrukere på grunnlag av vedtak etter §§ 6-2 og 6-2a og samtykke som nevnt i § 6-3.</article></article> <article class="defaultP" margin-top="true">§ 7-6 tredje ledd oppheves.</article> <article class="defaultP" margin-top="true">Nåværende § 7-6 fjerde ledd blir tredje ledd.</article> <article class="defaultP" margin-top="true">Ny § 7-6a skal lyde:</article><article class="futureLegalArticle" data-name="§7-6a" id="kapittel-1-foreslåttparagraf-3"><span class="futureLegalArticleHeader">§ 7-6a. <span class="legalArticleTitle">Utskriving fra institusjon som nevnt i § 7-1a.</span></span><article class="legalP" id="kapittel-1-foreslåttparagraf-3-ledd-1">Når utskrivingen bør medføre tiltak fra sosialtjenestens side, skal sosialtjenesten varsles om utskrivingen i god tid på forhånd. Utskriving skal planlegges og forberedes i samarbeid mellom berørte parter.</article></article> <article class="defaultP" margin-top="true">§ 7-9 nytt annet ledd skal lyde:</article><article class="legalP" id="kapittel-1-ledd-9">Fylkesmannen skal føre tilsyn med at institusjoner som er utpekt av regionalt helseforetak til å kunne ta imot rusmiddelmisbrukere på grunnlag av vedtak etter §§ 6-2 og 6-2a og samtykke som nevnt i § 6-3, drives i samsvar med denne loven og forskrifter til loven.</article> <article class="defaultP" margin-top="true">§ 7-9 annet til fjerde ledd blir tredje til femte ledd.</article> <article class="defaultP" margin-top="true">§ 7-11 fjerde ledd skal lyde:</article><article class="legalP" id="kapittel-1-ledd-10">Det er ikke tillatt<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-10-punkt-1"><article class="legalP" id="kapittel-1-ledd-10-punkt-1-ledd-1">å refse en person fysisk,</article></article></li><li data-li-identifier="b)" data-name="b)"><article class="listArticle" id="kapittel-1-ledd-10-punkt-2"><article class="legalP" id="kapittel-1-ledd-10-punkt-2-ledd-1">å bruke innelåsing i enerom eller andre tvangstiltak med mindre det er tillatt ved lov eller forskrifter som nevnt i femte ledd bokstav a),</article></article></li><li data-li-identifier="c)" data-name="c)"><article class="listArticle" id="kapittel-1-ledd-10-punkt-3"><article class="legalP" id="kapittel-1-ledd-10-punkt-3-ledd-1">å føre kontroll med beboernes korrespondanse med mindre det er tillatt ved forskrifter som nevnt i femte ledd bokstav c).</article></article></li></ul></article> <article class="defaultP" margin-top="true">§ 7-12 skal lyde:</article><article class="futureLegalArticle" data-name="§7-12" id="kapittel-1-foreslåttparagraf-4"><span class="futureLegalArticleHeader">§ 7-12. <span class="legalArticleTitle">Forskrifter om hva som skal regnes som institusjon/bolig med heldøgns omsorgstjenester etter § 7-1 første ledd.</span></span><article class="legalP" id="kapittel-1-foreslåttparagraf-4-ledd-1">Kongen kan gi forskrifter om hva som skal regnes som institusjon/bolig etter § 7-1 første ledd, og om rett for fylkesmannen til å avgjøre tvilstilfeller. Kongen kan også gi forskrifter om de tjenester som skal være knyttet til de institusjonene som er nevnt i § 7-1 første ledd.</article></article> <article class="defaultP" margin-top="true">§ 7-13 nytt annet ledd skal lyde:</article><article class="legalP" id="kapittel-1-ledd-11">Kongen kan gi forskrifter om at regionalt helseforetak skal sørge for plasser for akutt hjelp for rusmiddelmisbrukere som kan tas inn i institusjon på grunnlag av vedtak etter §§ 6-2 og 6-2a.</article> <article class="defaultP" margin-top="true">§ 7-14 skal lyde:</article><article class="futureLegalArticle" data-name="§7-14" id="kapittel-1-foreslåttparagraf-5"><span class="futureLegalArticleHeader">§ 7-14. <span class="legalArticleTitle">Kvalitetskrav i behandlings- og rehabiliteringstiltak.</span></span><article class="legalP" id="kapittel-1-foreslåttparagraf-5-ledd-1">Kongen kan gi forskrifter med nærmere bestemmelser om krav til kvalitet i behandlings- og rehabiliteringstiltak, herunder institusjoner som er pekt ut til å kunne ta imot rusmiddelmisbrukere på grunnlag av vedtak etter §§ 6-2 og 6-2a og samtykke som nevnt i § 6-3, jf. §§ 6-4 og 7-1a.</article></article> <article class="defaultP" margin-top="true">§ 8-2 skal lyde:</article><article class="futureLegalArticle" data-name="§8-2" id="kapittel-1-foreslåttparagraf-6"><span class="futureLegalArticleHeader">§ 8-2. <span class="legalArticleTitle">Anvendelse av forvaltningsloven på private institusjoner.</span></span><article class="legalP" id="kapittel-1-foreslåttparagraf-6-ledd-1">For private institusjoner, boliger med heldøgns omsorgstjenester som er tatt inn i fylkeskommunens eller kommunens plan etter §§ 7-4 og 7-5, og private institusjoner utpekt til å kunne ta imot rusmiddelmisbrukere på grunnlag av vedtak etter §§ 6-2 og 6-2a og samtykke som nevnt i § 6-3, jf. § 7-1a, gjelder forvaltningsloven for klientsaker, med de særregler som er fastsatt i loven her, jf. § 8-1.</article></article> <article class="defaultP" margin-top="true">§ 10-2 skal lyde:</article><article class="futureLegalArticle" data-name="§10-2" id="kapittel-1-foreslåttparagraf-7"><span class="futureLegalArticleHeader">§ 10-2. <span class="legalArticleTitle">Fylkeskommunens ansvar.</span></span><article class="legalP" id="kapittel-1-foreslåttparagraf-7-ledd-1">Fylkeskommunen skal yte institusjonstjenester og tilknyttede tjenester etter denne loven til alle som oppholder seg i fylket.</article></article> <article class="defaultP" margin-top="true">Ny § 10-2a skal lyde:</article><article class="futureLegalArticle" data-name="§10-2a" id="kapittel-1-foreslåttparagraf-8"><span class="futureLegalArticleHeader">§ 10-2a. <span class="legalArticleTitle">Regionalt helseforetaks ansvar.</span></span><article class="legalP" id="kapittel-1-foreslåttparagraf-8-ledd-1">Regionalt helseforetak skal sørge for institusjonstjenester til rusmiddelmisbrukere i regionen som er besluttet tatt inn i institusjon på grunnlag av vedtak etter denne lovens §§ 6-2 og 6-2a.</article></article> <article class="defaultP" margin-top="true">§ 11-4 annet og tredje punktum oppheves.</article> <article class="defaultP" margin-top="true">Ny § 11-5a skal lyde:</article><article class="futureLegalArticle" data-name="§11-5a" id="kapittel-1-foreslåttparagraf-9"><span class="futureLegalArticleHeader">§ 11-5a. <span class="legalArticleTitle">Utgifter til opphold i institusjon på grunnlag av vedtak i henhold til § 7-1a.</span></span><article class="legalP" id="kapittel-1-foreslåttparagraf-9-ledd-1">Regionalt helseforetak i den helseregion der rusmiddelmisbrukeren er bosatt på innleggelsestidspunktet, skal dekke utgiftene til opphold i institusjon på grunnlag av vedtak i henhold til § 7-1a. Kongen kan gi forskrifter om oppgjøret.</article></article></section><section class="section" data-name="kapII" id="kapittel-2" data-lovdata-URL="LTI/lov/2003-02-28-14/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 15. juni 2001 nr. 93 om helseforetak m.m. (helseforetaksloven) gjøres følgende endringer:</article> <article class="defaultP" margin-top="true">§ 2 annet ledd annet punktum skal lyde:</article><article class="legalP" id="kapittel-2-ledd-2">Regionalt helseforetak legger til rette for spesialisthelsetjenester, forskning, undervisning og andre tjenester som står i naturlig sammenheng med dette eller er pålagt i lov.</article> <article class="defaultP" margin-top="true">§ 2 tredje ledd annet punktum skal lyde:</article><article class="legalP" id="kapittel-2-ledd-3">Helseforetak yter spesialisthelsetjenester, forskning, undervisning og andre tjenester som står i naturlig sammenheng med dette eller er pålagt i lov.</article></section><section class="section" data-name="kapIII" id="kapittel-3" data-lovdata-URL="LTI/lov/2003-02-28-14/KAPITTEL_3"><h2 data-text-align="center">III</h2><article class="centeredP" data-text-align="center"><i>Ikraftsettings- og overgangsbestemmelser</i></article><ul class="defaultList"><li data-li-identifier="1." data-name="1."><article class="listArticle" id="kapittel-3-punkt-1"><article class="legalP" id="kapittel-3-punkt-1-ledd-1">Loven trer i kraft fra den tid Kongen bestemmer. Kongen kan sette i kraft de enkelte bestemmelser til forskjellig tid.</article></article></li><li data-li-identifier="2." data-name="2."><article class="listArticle" id="kapittel-3-punkt-2"><article class="legalP" id="kapittel-3-punkt-2-ledd-1">Kongen kan gi nærmere overgangsbestemmelser.</article></article></li><li data-li-identifier="3." data-name="3."><article class="listArticle" id="kapittel-3-punkt-3"><article class="legalP" id="kapittel-3-punkt-3-ledd-1">Fra og med ikraftsetting av denne loven har staten ved de regionale helseforetakene rett og plikt til å overta alle fylkeskommunens formuesposisjoner som er knyttet til virksomheter som yter spesialiserte helsetjenester til rusmiddelmisbrukere. Overtakelsen skal omfatte alle rettigheter og plikter som er knyttet til virksomhetene. Lov 6. april 1984 nr. 17 om vederlag ved oreigning av fast eigedom, får ikke anvendelse på overtakelsen.</article><article class="legalP" id="kapittel-3-punkt-3-ledd-2">Dersom det åpenbart ikke er naturlig sammenheng mellom en virksomhet og rettigheter som er knyttet til virksomheten, kan departementet beslutte at staten ikke har rett eller plikt til å overta slike rettigheter dersom det er rimelig at fylkeskommunen beholder dem.</article></article></li><li data-li-identifier="4." data-name="4."><article class="listArticle" id="kapittel-3-punkt-4"><article class="legalP" id="kapittel-3-punkt-4-ledd-1">Fra og med ikraftsetting av denne loven har staten ved de regionale helseforetakene rett og plikt til å tre inn i fylkeskommunens avtaler med andre institusjoner om plasser for inntak av rusmiddelmisbrukere på grunnlag av vedtak etter §§ 6-2 og 6-2a i lov 13. desember 1991 nr. 81 om sosiale tjenester m.v.</article></article></li><li data-li-identifier="5." data-name="5."><article class="listArticle" id="kapittel-3-punkt-5"><article class="legalP" id="kapittel-3-punkt-5-ledd-1">Dersom det i forbindelse med overføring til staten av rettigheter og plikter som nevnt i nr. 3 første og annet ledd og nr. 4, overføres gjeld eller andre forpliktelser knyttet til virksomhetene, er det frigjørende for fylkeskommunen.</article><article class="legalP" id="kapittel-3-punkt-5-ledd-2">Kreditor og andre rettighetshavere kan ikke motsette seg overføringen, eller gjøre gjeldende at den utgjør en bortfallsgrunn for rettsforholdet.</article></article></li><li data-li-identifier="6." data-name="6."><article class="listArticle" id="kapittel-3-punkt-6"><article class="legalP" id="kapittel-3-punkt-6-ledd-1">Det skal ikke betales dokumentavgift etter § 6 i lov 12. desember 1975 nr. 59 om dokumentavgift, omregistreringsavgift etter § 1 i lov 19. juni 1959 nr. 2 om avgifter vedrørende kjøretøy og båter eller rettsgebyr etter §§ 21 og 24 i lov 17. desember 1982 nr. 86 om rettsgebyr i forbindelse med statens overtakelse av formuesposisjoner som er en direkte følge av denne loven.</article></article></li><li data-li-identifier="7." data-name="7."><article class="listArticle" id="kapittel-3-punkt-7"><article class="legalP" id="kapittel-3-punkt-7-ledd-1">Både staten og vedkommende fylkeskommune kan kreve at spørsmål som gjelder nærmere klargjøring og konkretisering av hvilke formuesposisjoner staten har rett og plikt til å overta fra den enkelte fylkeskommune etter nr. 3 første og annet ledd, og hvilke avtaler staten har rett og plikt til å tre inn i etter nr. 4, skal avgjøres av en nemnd. Nemnda vurderer ikke hvilke konkrete gjeldsforpliktelser staten har rett og plikt til å tre inn i. Hvilke regionale helseforetak som skal overta de enkelte formuesposisjoner avgjøres av departementet.</article><article class="legalP" id="kapittel-3-punkt-7-ledd-2">Nemnda skal ha syv medlemmer. Departementet oppnevner tre medlemmer og varamedlemmer for disse til nemnda. Kommunenes Sentralforbund oppnevner tre medlemmer og varamedlemmer for disse til nemnda. I tillegg utpeker førstelagmannen i Borgarting leder for nemnda og leders varamedlem. Nemndas leder og leders varamedlem skal ha de egenskaper som er foreskrevet for dommere, se lov 13. august 1915 nr. 5 om domstolene (domstolloven) § 53, jf. § 54 annet ledd.</article><article class="legalP" id="kapittel-3-punkt-7-ledd-3">Nemndas avgjørelse, som treffes ved kjennelse, skal være begrunnet.</article><article class="legalP" id="kapittel-3-punkt-7-ledd-4">Utgiftene til nemndas virksomhet fastsettes og dekkes av departementet.</article><article class="legalP" id="kapittel-3-punkt-7-ledd-5">Departementet kan gi nærmere regler for nemndas virksomhet.</article></article></li><li data-li-identifier="8." data-name="8."><article class="listArticle" id="kapittel-3-punkt-8"><article class="legalP" id="kapittel-3-punkt-8-ledd-1">Spørsmål om rettigheter og plikter etter nr. 3 første og annet ledd og nr. 4, kan ikke bringes inn for de alminnelige domstoler før muligheten til å få saken avgjort av nemnd opprettet etter nr. 7 annet ledd, er nyttet.</article></article></li><li data-li-identifier="9." data-name="9."><article class="listArticle" id="kapittel-3-punkt-9"><article class="legalP" id="kapittel-3-punkt-9-ledd-1">Klage over beslutninger truffet i medhold av denne loven, gir ikke oppsettende virkning for statens rettigheter og plikter etter nr. 3 og nr. 4.</article></article></li><li data-li-identifier="10." data-name="10."><article class="listArticle" id="kapittel-3-punkt-10"><article class="legalP" id="kapittel-3-punkt-10-ledd-1">Fylkeskommunene skal gi staten innsyn i og tilgang til sine virksomheter i forbindelse med statlig overtakelse av virksomheter etter bestemmelsene i dette romertallsvedtaket.</article></article></li><li data-li-identifier="11." data-name="11."><article class="listArticle" id="kapittel-3-punkt-11"><article class="legalP" id="kapittel-3-punkt-11-ledd-1">Det som gjelder for fylkeskommunene etter dette romertallsvedtaket, gjelder også for Oslo kommune.</article></article></li></ul></section></main></body></html>