<!DOCTYPE html><html lang="no"><head><title>Forskrift om endring i forskrift om tildeling av tillatelse til å drive fiske med trål.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-08-01-986</dd><dt class="dokid">DokumentID</dt><dd class="dokid">LTI/forskrift/2003-08-01-986</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 11 s 1866</dd><dt class="dateInForce">I kraft fra</dt><dd class="dateInForce">2003-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1986-12-12-2185</li><li>forskrift/2001-01-19-48</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-03-26-15/§12</li></ul></dd><dt class="dateOfPublication">Kunngjort</dt><dd class="dateOfPublication">2003-08-01</dd><dt class="lastupdated">Rettet</dt><dd class="lastupdated">2003-08-13</dd><dt class="journalNumber">Journalnummer</dt><dd class="journalNumber">2003-0841</dd><dt class="titleShort">Korttittel</dt><dd class="titleShort">Endr. i forskrift om trålfisketillatelse</dd><dt class="title">Tittel</dt><dd class="title">Forskrift om endring i forskrift om tildeling av tillatelse til å drive fiske med trål.</dd><dt class="miscInformation">Annet om dokumentet</dt><dd class="miscInformation">Fastsatt ved Kronprinsreg.res. 1. august 2003 med hjemmel i lov av 26. mars 1999 nr. 15 om retten til å delta i fiske og fangst (deltakerloven) § 12. Fremmet av Fiskeridepartementet.</dd><dt class="refid">RefID</dt><dd class="refid">forskrift/2003-08-01-986</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tildeling av tillatelse til å drive fiske med trål.<ul class="tocSubUl"><li>I<ul class="tocSubUl"><li>§ 6-1. Fartøy med reketråling sør for 62° N som hoveddriftsgrunnlag (avgrenset nordsjøtråltillatelse)</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2003-08-01-986" id="dokument"><h1>Forskrift om endring i forskrift om tildeling av tillatelse til å drive fiske med trål.</h1><section class="section" data-name="kapI" id="kapittel-1" data-lovdata-URL="LTI/forskrift/2003-08-01-986/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 12. desember 1986 nr. 2185 om tildeling av tillatelse til å drive fiske med trål gjøres følgende endringer:</article> <article class="defaultP" margin-top="true">§ 5-5 første ledd skal lyde:</article><article class="legalP" id="kapittel-1-ledd-2">Nordsjøtråltillatelse omfatter rett til å drive trålfiske etter nordsjøsild, øyepål, tobis, kolmule mv. sør for 64° N, og etter torsk, hyse, hvitting, sei mv. og sjøkreps sør for 62° N og øst for 4° V.</article> <article class="defaultP" margin-top="true">§ 5-8 første ledd skal lyde:</article><article class="legalP" id="kapittel-1-ledd-3">Det kan gis tillatelse til utskifting til nybygg, annet brukt fartøy eller til ombygging av fartøy som har nordsjøtråltillatelse etter § 5-5, dersom<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">erstatningsfartøyet eller fartøyet etter ombygging har en lengde under 27,5 m,</article></article></li><li data-li-identifier="b)" data-name="b)"><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">erstatningsfartøyet eller fartøyet etter ombygging har et lasteromsvolum på maksimalt 250 kbm, og</article></article></li><li data-li-identifier="c)" data-name="c)"><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">erstatningsfartøyet eller fartøyet etter ombygging er egnet til og utrustet for å drive fiske på de arter som er nevnt i § 5-5.</article></article></li></ul></article> <article class="defaultP" margin-top="true">§ 6-1 skal lyde:</article><article class="futureLegalArticle" data-name="§6-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6-1</span>. <span class="legalArticleTitle">Fartøy med reketråling sør for 62° N som hoveddriftsgrunnlag (avgrenset nordsjøtråltillatelse)</span></span><article class="legalP" id="kapittel-1-foreslåttparagraf-1-ledd-1">Fartøy over 11 m største lengde men under 27,5 m største lengde kan gis tillatelse til å drive trålfiske etter de arter som er nevnt i § 5-5, med unntak for tobis, øyepål og kolmule mv., på følgende vilkår:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">Fartøyeieren må ha adgang til å delta i rekefisket sør for 62° N med det fartøyet det søkes tillatelse for, og</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">fartøyet må være innredet og utrustet slik at det kan levere fangst av god kvalitet.</article></article></li></ul></article><article class="legalP" id="kapittel-1-foreslåttparagraf-1-ledd-2">Det kan gis dispensasjon fra lengdegrensen for fartøy over 27,5 m største lengde som fyller vilkårene etter første ledd bokstav a og b.</article><article class="legalP" id="kapittel-1-foreslåttparagraf-1-ledd-3">Tillatelse etter første ledd kan gis til ny eier for fortsatt drift med fartøy som er i slikt fiske som nevnt, jf. § 15-1.</article><article class="legalP" id="kapittel-1-foreslåttparagraf-1-ledd-4">Fartøy som har industritråltillatelse eller nordsjøtråltillatelse etter § 5-1 eller § 5-5 kan ikke tildeles avgrenset nordsjøtråltillatelse etter denne paragraf.</article><article class="legalP" id="kapittel-1-foreslåttparagraf-1-ledd-5">Fartøy med en største lengde på eller under 11 m kan drive trålfiske etter sjøkreps, uavhengig av bestemmelsene i denne paragraf og i § 5-5.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2003-08-01-986/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Midlertidig forskrift av 19. januar 2001 nr. 48 om utskiftning og ombygging av fartøy som har adgang til å tråle etter kreps oppheves.</article></section><section class="section" data-name="kapIII" id="kapittel-3" data-lovdata-URL="LTI/forskrift/2003-08-01-986/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene trer i kraft straks.</article></section></main></body></html>