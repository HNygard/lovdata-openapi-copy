<!DOCTYPE html><html lang="no"><head><title>Forskrift om endring i forskrift om innkreving av gebyrer til statskassen for offentlige oppgaver i forbindelse med oppdretts- og havbeitevirksomhet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-06-26-791</dd><dt class="dokid">DokumentID</dt><dd class="dokid">LTI/forskrift/2003-06-26-791</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 10 s 1577</dd><dt class="dateInForce">I kraft fra</dt><dd class="dateInForce">2003-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-12-21-1597</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-14-68/§14</li></ul></dd><dt class="dateOfPublication">Kunngjort</dt><dd class="dateOfPublication">2003-07-01</dd><dt class="journalNumber">Journalnummer</dt><dd class="journalNumber">2003-0702</dd><dt class="titleShort">Korttittel</dt><dd class="titleShort">Endr i forskrift om oppdrettsgebyrinnkreving</dd><dt class="title">Tittel</dt><dd class="title">Forskrift om endring i forskrift om innkreving av gebyrer til statskassen for offentlige oppgaver i forbindelse med oppdretts- og havbeitevirksomhet.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 26. juni 2003 med hjemmel i lov av 14. juni 1985 nr. 68 om oppdrett av fisk og skalldyr m.v. § 14.</dd><dt class="refid">RefID</dt><dd class="refid">forskrift/2003-06-26-791</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om innkreving av gebyrer til statskassen for offentlige oppgaver i forbindelse med oppdretts- og havbeitevirksomhet.<ul class="tocSubUl"><li>I</li><li>II</li><li>Merknader til forskrift av 26. juni 2003 nr. 791 om endring av forskrift om innkreving av gebyr til statskassen for offentlige oppgaver i forbindelse med oppdretts- og havbeitevirksomhet</li></ul></li></ul></dd></dl></header><main class="documentBody" data-lovdata-URL="LTI/forskrift/2003-06-26-791" id="dokument"><h1>Forskrift om endring i forskrift om innkreving av gebyrer til statskassen for offentlige oppgaver i forbindelse med oppdretts- og havbeitevirksomhet.</h1><section class="section" data-name="kapI" id="kapittel-1" data-lovdata-URL="LTI/forskrift/2003-06-26-791/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 21. desember 2001 nr. 1597 om innkreving av gebyrer til statskassen for offentlige oppgaver i forbindelse med oppdretts- og havbeitevirksomhet gjøres følgende endringer:</article> <article class="defaultP" margin-top="true">§ 2 nytt tredje og fjerde ledd skal lyde:</article><article class="legalP" id="kapittel-1-ledd-2">For søknad som gjelder retildeling av konsesjon i medhold av forskrift av 26. juni 2003 nr. 790 om behandling av oppdrettskonsesjoner ved konkurs § 4 skal det betales et gebyr på kroner 12.000,- for behandling av søknad om konsesjon og lokalitet. Det skal videre betales et gebyr på kroner 2.000,- per nytt konsesjonsdokument som utstedes.</article><article class="legalP" id="kapittel-1-ledd-3">For søknad som gjelder tildeling av konsesjon for videre drift av anlegg hvor konsesjonsinnehaver er gått konkurs skal det betales ett gebyr på kroner 12.000,- for behandling av søknad om konsesjon og lokalitet. Det skal videre betales ett gebyr på kroner 2.000,- per nytt konsesjonsdokument som utstedes.</article> <article class="defaultP" margin-top="true">§ 2 nåværende tredje ledd blir nytt femte ledd.</article></section><section class="section" data-name="kapII" id="kapittel-2" data-lovdata-URL="LTI/forskrift/2003-06-26-791/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juli 2003.</article></section><section class="section" id="kapittel-3" data-lovdata-URL="LTI/forskrift/2003-06-26-791/KAPITTEL_3"><h2>Merknader til forskrift av 26. juni 2003 nr. 791 om endring av forskrift om innkreving av gebyr til statskassen for offentlige oppgaver i forbindelse med oppdretts- og havbeitevirksomhet</h2><article class="defaultP"><i>Merknader til § 2 nytt tredje ledd:</i></article><article class="legalP" id="kapittel-3-ledd-1">For søknad om retildeling av konsesjon til oppdrett av matfisk av laks og ørret etter konkurs i medhold av forskrift av 26. juni 2003 nr. 790 om behandling av oppdrettskonsesjoner ved konkurs § 4, skal det betales et gebyr på kr 12.000,- for søknad om konsesjon og lokalitet uavhengig av hvor mange konsesjoner som søkes retildelt. Videre skal det betales et gebyr på kroner 2.000,- per nytt konsesjonsdokument som utstedes. Ved søknad om retildeling av fire konsesjoner til en søker skal det således betales ett gebyr på kroner 12.000 samt fire gebyrer på kroner 2.000,-, dvs. til sammen kroner 20.000,-.</article><article class="legalP" id="kapittel-3-ledd-2">Retildeling i medhold av forskrift av 26. juni 2003 nr. 790 om behandling av oppdrettskonsesjoner ved konkurs § 4 inkluderer som utgangspunkt rett til drift av de lokaliteter opprinnelige konsesjonsinnehaver hadde klarert. Det skal i slike tilfeller ikke betales egen avgift for å kunne ta disse lokalitetene i bruk.</article><article class="legalP" id="kapittel-3-ledd-3">Der retildelingen likevel ikke omfatter rett til bruk av de lokaliteter som opprinnelig ble klarert i tilknytning til konsesjonen og det således er behov for klarering av nye lokaliteter skal det betales gebyr for dette i samsvar med første ledd.</article><article class="legalP" id="kapittel-3-ledd-4">Dersom det innstilles på retildeling til flere søkere skal det betales et gebyr per søknad. Ved søknad om retildeling av fire konsesjoner til to søkere, dvs. til sammen fire konsesjoner skal hver av søkerne betale ett gebyr på kroner 12.000,- for søknad om konsesjon og lokalitet samt to gebyrer på kroner 2.000,- for utstedelse av nye konsesjonsdokumenter. Til sammen kroner 16.000,- per søker.</article> <article class="defaultP" margin-top="true"><i>Merknader til § 2 nytt fjerde ledd:</i></article><article class="legalP" id="kapittel-3-ledd-5">Ved konkurs hos innehaver av andre former for konsesjon enn matfisk av laks og ørret, oppstilles det etter gjeldende regelverk ikke noen mulighet for retildeling av konsesjon etter konkurs. Søker som ønsker å videreføre drift av slike konsesjoner etter konkurs, må derfor søke om ny konsesjon. Da forvaltningens arbeidsmengde knyttet til søknadsbehandling og utstedelse av nytt konsesjonsdokument i slike tilfelle vil være sammenlignbart med arbeidsmengden ved søknad om retildeling av konsesjon til oppdrett av matfisk av laks og ørret skal det betales det samme gebyr i de to tilfelle, dvs. kroner 12.000,- for søknad om konsesjonstildeling og kroner 2.000,- per konsesjonsdokument som utstedes. Ved søknad om konsesjoner for videre drift av en virksomhet som har gått konkurs og som før konkursen hadde fire konsesjoner skal det således betales ett gebyr på kroner 12.000,- og fire gebyrer på kroner 2.000,-. Til sammen kroner 20.000,-.</article><article class="legalP" id="kapittel-3-ledd-6">Tildeling etter konkurs med sikte på videre drift vil normalt også omfatte rett til bruk av den lokalitet som opprinnelig ble klarert i tilknytning til konsesjonen. Det vil i slike tilfelle ikke være nødvendig å betale eget gebyr for bruk av lokaliteten. Der tildelingen ikke omfatter slik rett til bruk av lokaliteten og det derfor må foretas fullstendig ny lokalitetsklarering skal det betales gebyr i samsvar med første ledd.</article><article class="legalP" id="kapittel-3-ledd-7">Der søker ønsker konsesjoner utover det virksomheten hadde før konkursen, skal det betales et gebyr på kroner 12.000,- per nye konsesjon, jf. første ledd.</article><article class="legalP" id="kapittel-3-ledd-8">Dersom den opprinnelige virksomheten ønskes videreført av flere aktører som deler virksomheten mellom seg skal det betales et gebyr på kroner 12.000 per søknad og 2.000,- per utstedelse av nytt konsesjonsdokument. Se merknadene til nytt tredje ledd.</article></section></main></body></html>