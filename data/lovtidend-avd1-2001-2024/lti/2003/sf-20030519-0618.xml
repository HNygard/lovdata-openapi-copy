<!DOCTYPE html><html lang="no"><head><title>Vedtak om endring i instruks for tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-05-19-618</dd><dt class="dokid">DokumentID</dt><dd class="dokid">LTI/forskrift/2003-05-19-618</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 7 s 1142</dd><dt class="dateInForce">I kraft fra</dt><dd class="dateInForce">2003-05-19</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-10-27-1166</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1932-06-17-6</li><li>lov/1933-05-19-3</li><li>lov/1959-05-28-12</li><li>lov/1962-06-08-4</li><li>lov/1973-03-23-18</li><li>lov/1997-01-10-9</li><li>lov/1997-06-13-54</li><li>forskrift/1999-10-18-1163</li></ul></dd><dt class="dateOfPublication">Kunngjort</dt><dd class="dateOfPublication">2003-05-23</dd><dt class="journalNumber">Journalnummer</dt><dd class="journalNumber">2003-0502</dd><dt class="titleShort">Korttittel</dt><dd class="titleShort">Endr. i kontrollinstruks for animalske produkter</dd><dt class="title">Tittel</dt><dd class="title">Vedtak om endring i instruks for tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland.</dd><dt class="miscInformation">Annet om dokumentet</dt><dd class="miscInformation">Fastsatt av Statens næringsmiddeltilsyn, Statens dyrehelsetilsyn – Sentralforvaltningen og Fiskeridirektoratet 19. mai 2003 med hjemmel i lov av 17. juni 1932 nr. 6 om kvalitetskontroll med landbruksvarer m.v., lov av 19. mai 1933 nr. 3 om tilsyn med næringsmidler m.v., lov av 28. mai 1959 nr. 12 om kvalitetskontroll med fisk og fiskevarer o.a., lov av 8. juni 1962 nr. 4 om dyrehelse (husdyrloven), lov av 23. mars 1973 nr. 18 om tilsyn med fôrvarer, lov av 10. januar 1997 nr. 9 om kjøttproduksjon og lov av 13. juni 1997 nr. 54 om tiltak mot sykdom hos fisk og andre akvatiske dyr (fiskesykdomsloven), jf. forskrift av 18. oktober 1999 nr. 1163 om tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland.</dd><dt class="refid">RefID</dt><dd class="refid">forskrift/2003-05-19-618</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om endring i instruks for tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-05-19-618" id="dokument"><h1>Vedtak om endring i instruks for tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland.</h1><section class="section" data-name="kapI" id="kapittel-1" data-lovdata-URL="LTI/forskrift/2003-05-19-618/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I instruks av 27. oktober 1999 nr. 1166 for tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland gjøres følgende endringer:</article> <article class="defaultP" margin-top="true">Pkt. 4.1 og 4.2 skal lyde:</article><article class="marginIdArticle" id="kapittel-1-punkt-1"><span class="data-marginOriginalId">4.1</span><span class="miscHeadline"><i>Bruk av databasen Matilda varslingsmodul (Matilda VAM)</i></span><article class="legalP" id="kapittel-1-punkt-1-ledd-1">Ansvarlig ved grensekontrollstasjon som er tilknyttet Matilda VAM skal påse at databasen Matilda VAM brukes til å holde oversikt over alle importører og forhåndsmeldinger ved utfylt vedlegg B side 1. Det skal kontrolleres at forhåndsmeldingene inneholder tilstrekkelige og riktige opplysninger, jf. forskrift av 18. oktober 1999 nr. 1163 om tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland, herunder opplysninger om importør. Hvis importør sender forhåndsmelding via faks skal ansvarlig ved grensekontrollstasjonen påse at forhåndsmeldingene blir registrert i databasen.</article><article class="legalP" id="kapittel-1-punkt-1-ledd-2">Ansvarlig ved grensekontrollstasjon som ikke er tilknyttet Matilda VAM skal påse at det føres lister over de varepartier som er blitt fremstilt for kontroll, i samsvar med vedlegg VI.</article></article><article class="marginIdArticle" id="kapittel-1-punkt-2"><span class="data-marginOriginalId">4.2</span><span class="miscHeadline"><i>Rapportering</i></span><article class="legalP" id="kapittel-1-punkt-2-ledd-1">Ansvarlig ved grensekontrollstasjon som er tilknyttet Matilda VAM skal påse at foretatt veterinærkontroll, resultat av gjennomført kontroll, samt iverksatte tiltak i henhold til gjeldende regelverk fortløpende registreres i Matilda VAM, da sentral tilsynsmyndighet på bakgrunn av de opplysninger som foreligger i databasen skal avgi skriftlig rapport halvårlig til ESA. Grenseveterinæren skal i tillegg avgi skriftlig rapport til Statens næringsmiddeltilsyn, Statens dyrehelsetilsyn – fylkesveterinæren, Fiskeridirektoratet med kopi til Statens dyrehelsetilsyn over resultat av eventuelle prøveuttak og den registrerte informasjonen i forbindelse med prøveuttaket samt iverksatte tiltak. Rapporten skal sendes kvartalsvis innen 15. januar, 15. april, 15. juli og 15. oktober.</article><article class="legalP" id="kapittel-1-punkt-2-ledd-2">Grensekontrollstasjoner som ikke er tilknyttet Matilda VAM skal avgi skriftlig rapport til sentral tilsynsmyndighet om foretatt veterinærkontroll som inkluderer rapport over de registreringer som er foretatt i henhold til punkt 4.1 annet ledd, resultat av eventuelle prøveuttak og den registrerte informasjon i forbindelse med prøveuttaket, samt iverksatte tiltak. Rapportene skal sendes kvartalsvis innen 15. januar, 15. april, 15. juli og 15. oktober.</article><article class="legalP" id="kapittel-1-punkt-2-ledd-3">Alle grensekontrollstasjoner skal i tillegg til registrering straks sende skriftlig melding til Statens næringsmiddeltilsyn, Statens dyrehelsetilsyn – fylkesveterinæren og Fiskeridirektoratet med kopi til Statens dyrehelsetilsyn – Sentralforvaltningen når det foreligger uregelmessigheter, positive prøvefunn eller av andre årsaker anses nødvendig. Det skal opplyses om eventuelle tiltak og vedlegges kopi av saksdokumenter.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2003-05-19-618/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>