<!DOCTYPE html><html lang="no"><head><title>Forskrift om regulering av fisket etter torsk i Nordsjøen sør for 62° N i 2003.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-06-27-869</dd><dt class="dokid">DokumentID</dt><dd class="dokid">LTI/forskrift/2003-06-27-869</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 10 s 1599</dd><dt class="dateInForce">I kraft fra</dt><dd class="dateInForce">2003-06-27 – 2003-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§9</li></ul></dd><dt class="dateOfPublication">Kunngjort</dt><dd class="dateOfPublication">2003-07-04</dd><dt class="journalNumber">Journalnummer</dt><dd class="journalNumber">2003-0706</dd><dt class="titleShort">Korttittel</dt><dd class="titleShort">Forskrift om regulering av torskefisket, 2003</dd><dt class="title">Tittel</dt><dd class="title">Forskrift om regulering av fisket etter torsk i Nordsjøen sør for 62° N i 2003.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 27. juni 2003 med hjemmel i lov av 3. juni 1983 nr. 40 om saltvannsfiske m.v. § 4, § 5 og § 9.</dd><dt class="refid">RefID</dt><dd class="refid">forskrift/2003-06-27-869</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter torsk i Nordsjøen sør for 62° N i 2003.<ul class="tocSubUl"><li>§ 1. Generelt forbud</li><li>§ 2. Kvote</li><li>§ 3. Fiske med konvensjonelle redskap</li><li>§ 4. Bifangst</li><li>§ 5. Levering av fangst mv.</li><li>§ 6. Stopp i fisket</li><li>§ 7. Bemyndigelse</li><li>§ 8. Straff</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2003-06-27-869" id="dokument"><h1>Forskrift om regulering av fisket etter torsk i Nordsjøen sør for 62° N i 2003.</h1><article class="legalArticle" data-lovdata-URL="LTI/forskrift/2003-06-27-869/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Generelt forbud</span></h2><article class="legalP" id="paragraf-1-ledd-1">Det er forbudt å fiske og lande torsk fra Nordsjøen sør for 62° N.</article></article><article class="legalArticle" data-lovdata-URL="LTI/forskrift/2003-06-27-869/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Kvote</span></h2><article class="legalP" id="paragraf-2-ledd-1">Uten hinder av forbudet i § 1 kan norske fartøy som omfattes av bestemmelsene i denne forskrift fiske inntil 4.114 tonn torsk rund vekt i Nordsjøen sør for 62° N i 2003.</article></article><article class="legalArticle" data-lovdata-URL="LTI/forskrift/2003-06-27-869/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fiske med konvensjonelle redskap</span></h2><article class="legalP" id="paragraf-3-ledd-1">Fartøy som har adgang til å delta i fisket etter torsk med konvensjonelle redskap, jf. Fiskeridepartementets forskrift av 5. juni 2003 nr. 670 om adgang til å delta i fisket etter torsk for fartøy under 28 meter største lengde som fisker med konvensjonelle redskap i Nordsjøen sør for 62° N i 2003, og Fiskeridepartementets forskrift av 26. november 2002 nr. 1335 om adgang til å delta i fisket etter torsk, hyse og sei mv. for fartøy på eller over 28 meter største lengde som fisker med konvensjonelle redskap i 2003, kan fiske inntil 2.625 tonn torsk i Nordsjøen sør for 62° N i 2003.</article><article class="legalP" id="paragraf-3-ledd-2">Fiskeridirektøren kan stoppe fisket etter torsk med konvensjonelle redskap i Nordsjøen sør for 62° N når avsetningen på 2.625 tonn for fartøy som fisker med konvensjonelle redskap er beregnet oppfisket.</article><article class="legalP" id="paragraf-3-ledd-3">Et fartøy som deltar i fisket etter torsk med konvensjonelle redskap kan uten hensyn til annet ledd fiske inntil 4 tonn i 2003.</article></article><article class="legalArticle" data-lovdata-URL="LTI/forskrift/2003-06-27-869/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Bifangst</span></h2><article class="legalP" id="paragraf-4-ledd-1">Fartøy som fisker med trål etter andre fiskeslag kan ha inntil 2,5% bifangst av torsk i det enkelte hal og ved landing.</article><article class="legalP" id="paragraf-4-ledd-2">Når fisket etter torsk med konvensjonelle redskap er stoppet, jf. § 3 annet ledd, kan fartøy som fisker med konvensjonelle redskap i Nordsjøen ha inntil 10% bifangst av torsk om bord og ved landing ved fiske etter andre fiskeslag.</article></article><article class="legalArticle" data-lovdata-URL="LTI/forskrift/2003-06-27-869/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Levering av fangst mv.</span></h2><article class="legalP" id="paragraf-5-ledd-1">Hvert fartøy kan bare fiske og levere én kvote. Dette gjelder også ved eierendring og utskifting, med unntak av de tilfeller der utskiftningen skyldes forlis.</article><article class="legalP" id="paragraf-5-ledd-2">Det kvantum som kan fiskes av det enkelte fartøy, må fiskes og leveres av dette fartøyet, og kan ikke overføres til annet fartøy. Det er også forbudt å motta og levere fangst fisket av annet fartøy.</article></article><article class="legalArticle" data-lovdata-URL="LTI/forskrift/2003-06-27-869/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Stopp i fisket</span></h2><article class="legalP" id="paragraf-6-ledd-1">Fiskeridirektøren kan stoppe fisket når totalkvoten på 4.114 tonn er beregnet oppfisket.</article></article><article class="legalArticle" data-lovdata-URL="LTI/forskrift/2003-06-27-869/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Bemyndigelse</span></h2><article class="legalP" id="paragraf-7-ledd-1">Fiskeridirektoratet kan endre denne forskrift og fastsette nærmere bestemmelser som er nødvendige for å oppnå en rasjonell og hensiktsmessig utøvelse eller gjennomføring av fisket.</article></article><article class="legalArticle" data-lovdata-URL="LTI/forskrift/2003-06-27-869/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straff</span></h2><article class="legalP" id="paragraf-8-ledd-1">Forsettlig og uaktsom overtredelse av bestemmelse gitt i eller i medhold av denne forskrift straffes i henhold til lov av 3. juni 1983 nr. 40 om saltvannsfiske m.v. § 53. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2003-06-27-869/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Denne forskrift trer i kraft straks og gjelder til og med 31. desember 2003.</article></article></main></body></html>