<!DOCTYPE html><html lang="no"><head><title>Forskrift om overgangsbestemmelser til lov av 10. januar 2003 nr. 1 om endringer i lov om frivillig og tvungen gjeldsordning for privatpersoner mv. (gjeldsordningsloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-04-04-432</dd><dt class="dokid">DokumentID</dt><dd class="dokid">LTI/forskrift/2003-04-04-432</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 5 s 827</dd><dt class="dateInForce">I kraft fra</dt><dd class="dateInForce">2003-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-01-10-1</li><li>lov/1992-07-17-99</li></ul></dd><dt class="dateOfPublication">Kunngjort</dt><dd class="dateOfPublication">2003-04-08</dd><dt class="lastupdated">Rettet</dt><dd class="lastupdated">2003-04-09 (§ 1 bokstav g)</dd><dt class="journalNumber">Journalnummer</dt><dd class="journalNumber">2003-0382</dd><dt class="titleShort">Korttittel</dt><dd class="titleShort">Forskr. om overgangsbestemmelser, gjeldsordning</dd><dt class="title">Tittel</dt><dd class="title">Forskrift om overgangsbestemmelser til lov av 10. januar 2003 nr. 1 om endringer i lov om frivillig og tvungen gjeldsordning for privatpersoner mv. (gjeldsordningsloven).</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 4. april 2003 med hjemmel i lov av 10. januar 2003 nr. 1 om endringer i lov 17. juli 1992 nr. 99 om frivillig og tvungen gjeldsordning for privatpersoner del V. Fremmet av Barne- og familiedepartementet.</dd><dt class="refid">RefID</dt><dd class="refid">forskrift/2003-04-04-432</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overgangsbestemmelser til lov av 10. januar 2003 nr. 1 om endringer i lov om frivillig og tvungen gjeldsordning for privatpersoner mv. (gjeldsordningsloven).<ul class="tocSubUl"><li>§ 1. Gjeldsordningsloven</li><li>§ 2. Foreldelsesloven og panteloven § 3-21 og § 6-3</li><li>§ 3. Panteloven § 1-5</li><li>§ 4. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2003-04-04-432" id="dokument"><h1>Forskrift om overgangsbestemmelser til lov av 10. januar 2003 nr. 1 om endringer i lov om frivillig og tvungen gjeldsordning for privatpersoner mv. (gjeldsordningsloven).</h1><article class="legalArticle" data-lovdata-URL="LTI/forskrift/2003-04-04-432/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Gjeldsordningsloven</span></h2><article class="legalP" id="paragraf-1-ledd-1">Endringene i lov av 17. juli 1992 nr. 99 om frivillig og tvungen gjeldsordning for privatpersoner gjelder bare i saker hvor gjeldsforhandling åpnes etter ikraftsettingstidspunktet, med følgende unntak og særregler:<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">§ 6-2 fjerde ledd og § 6-5 tredje punktum gjelder også i saker hvor femårsperioden etter gjeldende § 6-1 fjerde ledd ikke er utløpt på ikraftsettingstidspunktet.</article></article></li><li data-li-identifier="b)" data-name="b)"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">Endringene i § 2-4, § 4-3, § 4-8 første ledd bokstav (c), (d) og (h), § 4-10 annet punktum, § 6-1, § 6-2 og § 6-5 første og annet punktum gjelder også i saker hvor gjeldsordningsperioden ikke er avsluttet på ikraftsettingstidspunktet. Ved anvendelse av § 4-3 og § 4-8 første ledd bokstav (d) og (h) kan gjeldsordningen da eventuelt kreves endret.</article></article></li><li data-li-identifier="c)" data-name="c)"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">Endringene i § 2-2, § 4-2, § 4-10 første punktum og § 4-12 første ledd annet punktum, gjelder også i saker hvor forslag til frivillig gjeldsordning ikke er utsendt, eller er forkastet og tvungen gjeldsordning ikke er begjært på ikraftsettingstidspunktet.</article></article></li><li data-li-identifier="d)" data-name="d)"><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">§ 3-7 og § 5-1 tredje til femte ledd gjelder også i saker hvor gjeldsordning ikke er vedtatt eller stadfestet på ikraftsettingstidspunktet. Endringene i § 5-2 gjelder også i saker hvor tvungen gjeldsordning ikke er stadfestet på ikraftsettingstidspunktet.</article></article></li><li data-li-identifier="e)" data-name="e)"><article class="listArticle" id="paragraf-1-ledd-1-punkt-5"><article class="legalP" id="paragraf-1-ledd-1-punkt-5-ledd-1">Endringene i § 7-3 første ledd gjelder også i saker hvor midlene ikke er fordelt på ikraftsettingstidspunktet.</article></article></li><li data-li-identifier="f)" data-name="f)"><article class="listArticle" id="paragraf-1-ledd-1-punkt-6"><article class="legalP" id="paragraf-1-ledd-1-punkt-6-ledd-1">§ 7-5 gjelder også i saker hvor kostnadene er pådratt før ikraftsettingstidspunktet.</article></article></li><li data-li-identifier="g)" data-name="g)"><article class="listArticle" id="paragraf-1-ledd-1-punkt-7"><article class="legalP" id="paragraf-1-ledd-1-punkt-7-ledd-1">§ 4-8 (i) gjelder bare overfor fordringer stiftet etter 1. juli 2000.</article></article></li></ul></article></article><article class="legalArticle" data-lovdata-URL="LTI/forskrift/2003-04-04-432/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Foreldelsesloven og panteloven § 3-21 og § 6-3</span></h2><article class="legalP" id="paragraf-2-ledd-1">Endringene i lov av 18. mai 1979 nr. 18 om foreldelse av fordringer og i lov av 8. februar 1980 nr. 2 om pant § 3-21 og § 6-3 gjelder også i saker hvor gjeldsordning er kommet i stand ved ikrafttredelsen. Dette gjelder ikke for krav som er foreldet på ikraftsettingstidspunktet.</article></article><article class="legalArticle" data-lovdata-URL="LTI/forskrift/2003-04-04-432/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Panteloven § 1-5</span></h2><article class="legalP" id="paragraf-3-ledd-1">Endringene i lov av 8. februar 1980 nr. 2 om pant § 1-5 gjelder også i saker hvor gjeldsforhandling er åpnet, men gjeldsordning ikke er kommet i stand før ikraftsettingstidspunktet, og i saker hvor gjeldsforhandling åpnes etter ikraftsettingstidspunktet.</article></article><article class="legalArticle" data-lovdata-URL="LTI/forskrift/2003-04-04-432/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Forskriften gjelder fra 1. juli 2003.</article></article></main></body></html>