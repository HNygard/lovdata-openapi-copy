<!DOCTYPE html><html lang="no"><head><title>Forskrift om endring i forskrift om konstruksjon og utrustning av boligkvarteret på flyttbare innretninger.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-04-11-495</dd><dt class="dokid">DokumentID</dt><dd class="dokid">LTI/forskrift/2003-04-11-495</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 6 s 975</dd><dt class="dateInForce">I kraft fra</dt><dd class="dateInForce">2003-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1986-12-17-2318</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7/§1</li><li>lov/1903-06-09-7/§9a</li><li>lov/1903-06-09-7/§46</li><li>lov/1903-06-09-7/§52</li><li>forskrift/1963-04-05-9</li><li>forskrift/1978-12-01-1</li><li>forskrift/1984-05-25-1156</li><li>forskrift/1979-01-15-1</li><li>forskrift/1984-06-06-4278</li></ul></dd><dt class="dateOfPublication">Kunngjort</dt><dd class="dateOfPublication">2003-04-30</dd><dt class="journalNumber">Journalnummer</dt><dd class="journalNumber">2003-0406</dd><dt class="titleShort">Korttittel</dt><dd class="titleShort">Endr forskr om bolig på flyttbare innretninger</dd><dt class="title">Tittel</dt><dd class="title">Forskrift om endring i forskrift om konstruksjon og utrustning av boligkvarteret på flyttbare innretninger.</dd><dt class="miscInformation">Annet om dokumentet</dt><dd class="miscInformation">Fastsatt av Sjøfartsdirektoratet 11. april 2003 med hjemmel i lov av 9. juni 1903 nr. 7 om Statskontrol med Skibes Sjødygtighed m.v. § 1, § 9a, § 46 og § 52, jf. delegeringsvedtak av 5. april 1963 nr. 9, delegeringsvedtak av 1. desember 1978 nr. 1, delegeringsvedtak av 25. mai 1984 nr. 1156, delegeringsvedtak av 15. januar 1979 nr. 1 og delegeringsvedtak av 6. juni 1984 nr. 4278. Jf. EØS-avtalen vedlegg II kap. XIX nr. 1 (direktiv 98/34/EF).</dd><dt class="refid">RefID</dt><dd class="refid">forskrift/2003-04-11-495</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om konstruksjon og utrustning av boligkvarteret på flyttbare innretninger.<ul class="tocSubUl"><li>I<ul class="tocSubUl"><li>§ 2. Virkeområde</li><li>§ 3. Rederens og plattformsjefens plikter</li><li>§ 4. Dokumentasjon</li><li>§ 19. Fravik</li><li>§ 20. Straff</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-04-11-495" id="dokument"><h1>Forskrift om endring i forskrift om konstruksjon og utrustning av boligkvarteret på flyttbare innretninger.</h1><section class="section" data-name="kapI" id="kapittel-1" data-lovdata-URL="LTI/forskrift/2003-04-11-495/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 17. desember 1986 nr. 2318 om konstruksjon og utrustning av boligkvarteret på flyttbare innretninger gjøres følgende endringer:</article> <article class="defaultP" margin-top="true">§ 1 nr. 4 – 7 oppheves. Nåværende nr. 8 blir ny nr. 4.</article> <article class="defaultP" margin-top="true">§ 1 ny nr. 5 og 6 skal lyde:</article><article class="marginIdArticle" id="kapittel-1-punkt-1"><span class="data-marginOriginalId">5.</span><article class="legalP" id="kapittel-1-punkt-1-ledd-1"><i>Mønstringsstasjon:</i> Møtested for entring av livbåter og redningsflåter.</article></article><article class="marginIdArticle" id="kapittel-1-punkt-2"><span class="data-marginOriginalId">6.</span><article class="legalP" id="kapittel-1-punkt-2-ledd-1"><i>Nødstasjon:</i> Møtested for personell med bestemte oppgaver i en nødssituasjon.</article></article> <article class="defaultP" margin-top="true">§ 2, § 3 og § 4 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></span><article class="marginIdArticle" id="kapittel-1-foreslåttparagraf-1-punkt-1"><span class="data-marginOriginalId">1.</span><article class="legalP" id="kapittel-1-foreslåttparagraf-1-punkt-1-ledd-1">Forskriften gjelder for innretninger som er registrert eller som skal registreres i norsk skipsregister.</article></article><article class="marginIdArticle" id="kapittel-1-foreslåttparagraf-1-punkt-2"><span class="data-marginOriginalId">2.</span><article class="legalP" id="kapittel-1-foreslåttparagraf-1-punkt-2-ledd-1">Innretninger som er registrert i norsk skipsregister, kan, frem til neste sertifikatutstedelse, følge de krav som gjaldt ved siste sertifikatutstedelse.</article></article></article><article class="futureLegalArticle" data-name="§3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Rederens og plattformsjefens plikter</span></span><article class="legalP" id="kapittel-1-foreslåttparagraf-2-ledd-1">Reder og plattformsjef skal sørge for at bestemmelsene i denne forskriften blir fulgt.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Se også forskrift av 2. mars 1999 nr. 394 om sikkerhetsstyringssystem for flyttbare innretninger.</article></footer></article><article class="futureLegalArticle" data-name="§4" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Dokumentasjon</span></span><article class="legalP" id="kapittel-1-foreslåttparagraf-3-ledd-1">Reder skal kunne dokumentere at forskriftens krav er oppfylt. På forespørsel skal dokumentasjon sendes Sjøfartsdirektoratet. Dokumentasjonsinnholdet, omfanget, typen og tidspunktet for oversendelse fastsettes av Sjøfartsdirektoratet.</article></article> <article class="defaultP" margin-top="true">§ 5 oppheves.</article> <article class="defaultP" margin-top="true">§ 6 nr. 1 annet punktum skal lyde:</article><article class="legalP" id="kapittel-1-ledd-2">Boligkvarteret skal ikke grense direkte opp til eksplosjonsfarlige områder og skal tilfredsstille kravene i gjeldende brannforskrift for flyttbare innretninger.</article> <article class="defaultP" margin-top="true">§ 6 nr. 3 første punktum skal lyde:</article><article class="marginIdArticle" id="kapittel-1-punkt-3"><span class="data-marginOriginalId">3.</span><article class="legalP" id="kapittel-1-punkt-3-ledd-1">Boligkvarteret skal være utstyrt med tilstrekkelig antall utganger/oppganger som gir lett adkomst til mønstringsstasjonene.</article></article> <article class="defaultP" margin-top="true">§ 6 ny nr. 5 skal lyde:</article><article class="marginIdArticle" id="kapittel-1-punkt-4"><span class="data-marginOriginalId">5.</span><article class="legalP" id="kapittel-1-punkt-4-ledd-1">Boligkvarteret skal være lagt til rette for å opprettholde en forsvarlig hygienisk standard.</article></article> <article class="defaultP" margin-top="true">§ 6 nåværende nr. 5 – 9 blir nr. 6 – 10.</article> <article class="defaultP" margin-top="true">§ 7 nr. 1 annet punktum skal lyde:</article><article class="legalP" id="kapittel-1-ledd-3">Isolasjonen skal ikke ha en høyere k-verdi enn 0,50.</article> <article class="defaultP" margin-top="true">§ 7 nr. 3 skal lyde:</article><article class="marginIdArticle" id="kapittel-1-punkt-5"><span class="data-marginOriginalId">3.</span><article class="legalP" id="kapittel-1-punkt-5-ledd-1">Alle materialer benyttet i boligkvarteret skal ha en overflate som er lett å holde ren.</article></article> <article class="defaultP" margin-top="true">§ 7 nr. 6 skal lyde:</article><article class="marginIdArticle" id="kapittel-1-punkt-6"><span class="data-marginOriginalId">6.</span><article class="legalP" id="kapittel-1-punkt-6-ledd-1">Skott og tak i sanitærrom skal være av stål eller annet likeverdig materiale og isolert mot ytterskott.</article></article> <article class="defaultP" margin-top="true">§ 7 nr. 9 annet punktum skal lyde:</article><article class="legalP" id="kapittel-1-ledd-4">Dører til sanitærrom i lugarer og til toalettavlukker i felles sanitærrom kan imidlertid ha en lysåpning i karm på 600 mm.</article> <article class="defaultP" margin-top="true">§ 8 nr. 4 siste punktum skal lyde:</article><article class="legalP" id="kapittel-1-ledd-5">Dører til soverom skal være utstyrt med sparkepanel eller være ulåsbare.</article> <article class="defaultP" margin-top="true">§ 8 nr. 5 skal lyde:</article><article class="marginIdArticle" id="kapittel-1-punkt-7"><span class="data-marginOriginalId">5.</span><article class="legalP" id="kapittel-1-punkt-7-ledd-1">Trappeoppganger, nødutganger og rømningsveier skal ikke sperres eller tildekkes, og de skal være arrangert slik at de gir en sikker atkomst til nød- og mønstringsstasjonene.</article></article> <article class="defaultP" margin-top="true">§ 9 nr. 1 første punktum skal lyde:</article><article class="marginIdArticle" id="kapittel-1-punkt-8"><span class="data-marginOriginalId">1.</span><article class="legalP" id="kapittel-1-punkt-8-ledd-1">All innredning skal være tilstrekkelig ventilert med mekanisk ventilasjon og ha overtrykk på 50 Pascal i forhold til omgivelsene.</article></article> <article class="defaultP" margin-top="true">§ 9 nr. 3 skal lyde:</article><article class="marginIdArticle" id="kapittel-1-punkt-9"><span class="data-marginOriginalId">3.</span><article class="legalP" id="kapittel-1-punkt-9-ledd-1">Ventilasjonsavtrekk fra helsekontor, bysse, vaskerom og toalettrom skal ledes i særskilte kanaler og aldri resirkuleres.</article></article> <article class="defaultP" margin-top="true">§ 12 nr. 2 skal lyde:</article><article class="marginIdArticle" id="kapittel-1-punkt-10"><span class="data-marginOriginalId">2.</span><article class="legalP" id="kapittel-1-punkt-10-ledd-1">Gulvet i bysse skal ha en sklisikker overflate som er lett å holde ren. Overgangen fra gulv til vegger og fast innredning skal være utført slik at det er lett å holde rent. Gulvet skal være forsynt med tilstrekkelig avløp for vann, minst ett på hver side på laveste punkt under alle normale krengeforhold.</article></article> <article class="defaultP" margin-top="true">§ 12 nr. 6 siste punktum skal lyde:</article><article class="legalP" id="kapittel-1-ledd-6">Fryseromstemperaturen skal være minus 18 °C eller lavere.</article> <article class="defaultP" margin-top="true">§ 12 nr. 7 siste punktum skal lyde:</article><article class="legalP" id="kapittel-1-ledd-7">Kjøleromstemperaturen skal holdes mellom minus 1 og pluss 4 °C.</article> <article class="defaultP" margin-top="true">§ 12 nr. 9 skal lyde:</article><article class="marginIdArticle" id="kapittel-1-punkt-11"><span class="data-marginOriginalId">9.</span><article class="legalP" id="kapittel-1-punkt-11-ledd-1">Det skal være mulig å drenere vannansamling i fryse- og kjølerom samt øvrige proviantrom.</article></article> <article class="defaultP" margin-top="true">§ 13 nr. 6 oppheves.</article> <article class="defaultP" margin-top="true">§ 14 nr 7. skal lyde:</article><article class="marginIdArticle" id="kapittel-1-punkt-12"><span class="data-marginOriginalId">7.</span><article class="legalP" id="kapittel-1-punkt-12-ledd-1">I soverom bestemt for mer enn 1 person, skal køyer utstyres med fortrekksgardiner.</article></article> <article class="defaultP" margin-top="true">§ 16 nr. 2 skal lyde:</article><article class="marginIdArticle" id="kapittel-1-punkt-13"><span class="data-marginOriginalId">2.</span><article class="legalP" id="kapittel-1-punkt-13-ledd-1">Helsekontoret skal være innredet og utstyrt slik at undersøkelse og behandling kan foretas på en medisinsk forsvarlig måte.</article></article> <article class="defaultP" margin-top="true">§ 16 nr. 3 siste punktum skal lyde:</article><article class="legalP" id="kapittel-1-ledd-8">Rommet skal være utstyrt med WC, dusj og vask med blandebatteri.</article> <article class="defaultP" margin-top="true">§ 16 nr. 4 oppheves.</article> <article class="defaultP" margin-top="true">§ 17 nr. 9 skal lyde:</article><article class="marginIdArticle" id="kapittel-1-punkt-14"><span class="data-marginOriginalId">9.</span><article class="legalP" id="kapittel-1-punkt-14-ledd-1">I tilknytning til skifterom, skal det finnes håndvasker, dusjer, klosetter og urinaler i et antall som er rimelig i forhold til det antall personer som antas å ville bruke rommet samtidig. Dersom det er flere mindre skifterom skal disse utstyres med minimum en vask med vann, en dusj og et klosett.</article></article> <article class="defaultP" margin-top="true">§ 19 og § 20 skal lyde:</article><article class="futureLegalArticle" data-name="§19" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Fravik</span></span><article class="legalP" id="kapittel-1-foreslåttparagraf-4-ledd-1">I enkelttilfeller kan Sjøfartsdirektoratet etter skriftlig søknad fravike forskriftens krav. Spesielle grunner må gjøre fraviket nødvendig og fraviket må være sikkerhetsmessig forsvarlig. Dersom kyststatens krav og de krav som er fastsatt i denne forskrift er uforenlige, kan Sjøfartsdirektoratet fravike kravene i den utstrekning det er forsvarlig. Fravik må ikke være i strid med internasjonal overenskomst Norge har sluttet seg til.</article></article><article class="futureLegalArticle" data-name="§20" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">Straff</span></span><article class="legalP" id="kapittel-1-foreslåttparagraf-5-ledd-1">Forsettlig eller uaktsom overtredelse av denne forskrift straffes med bøter i henhold til Almindelig borgerlig Straffelov av 22. mai 1902 nr. 10, § 339 nr. 2 jf. § 48a og § 48b, dersom ikke strengere straff kommer til anvendelse i henhold til annen lovbestemmelse.</article></article> <article class="defaultP" margin-top="true">Forskriftens vedlegg<sup class="footnotereference" data-footnotereferencevalue="1" data-unique-footnote-counter="1">1</sup> oppheves.</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Forskriftens vedlegg har ikke vært kunngjort i Norsk Lovtidend.</article></footer></section><section class="section" data-name="kapII" id="kapittel-2" data-lovdata-URL="LTI/forskrift/2003-04-11-495/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juli 2003.</article></section></main></body></html>