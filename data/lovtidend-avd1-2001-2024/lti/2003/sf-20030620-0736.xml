<!DOCTYPE html><html lang="no"><head><title>Forskrift om åpning for fiske etter anadrome laksefisk (åpningsforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-06-20-736</dd><dt class="dokid">DokumentID</dt><dd class="dokid">LTI/forskrift/2003-06-20-736</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 9 s 1434</dd><dt class="dateInForce">I kraft fra</dt><dd class="dateInForce">2003-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1992-11-27-877</li><li>forskrift/1975-12-19-8590</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-05-15-47/§2</li><li>lov/1992-05-15-47/§33</li></ul></dd><dt class="dateOfPublication">Kunngjort</dt><dd class="dateOfPublication">2003-06-24</dd><dt class="journalNumber">Journalnummer</dt><dd class="journalNumber">2003-0671</dd><dt class="titleShort">Korttittel</dt><dd class="titleShort">Åpningsforskriften</dd><dt class="title">Tittel</dt><dd class="title">Forskrift om åpning for fiske etter anadrome laksefisk (åpningsforskriften).</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 20. juni 2003 med hjemmel i lov av 15. mai 1992 nr. 47 om laksefisk og innlandsfisk m.v. § 2 og § 33. Fremmet av Miljøverndepartementet.</dd><dt class="refid">RefID</dt><dd class="refid">forskrift/2003-06-20-736</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om åpning for fiske etter anadrome laksefisk (åpningsforskriften).<ul class="tocSubUl"><li>§ 1. Fiske i sjø</li><li>§ 2. Fiske i vassdrag</li><li>§ 3. Minstemål</li><li>§ 4. Tillatelse til fiske med andre redskaper</li><li>§ 5. Definisjon av redskaper til fangst av anadrome laksefisk</li><li>§ 6. Områder med fiskeforbud for fiske etter laks</li><li>§ 7. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/2003-06-20-736" id="dokument"><h1>Forskrift om åpning for fiske etter anadrome laksefisk (åpningsforskriften).</h1><article class="legalArticle" data-lovdata-URL="LTI/forskrift/2003-06-20-736/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Fiske i sjø</span></h2><article class="legalP" id="paragraf-1-ledd-1">I sjøen er fiske etter anadrome laksefisk bare tillatt med stang, håndsnøre, laksedorg, oter, kilenot, krokgarn og lakseverp til de tider og på de steder som er fastsatt av Direktoratet for naturforvaltning. Direktoratet for naturforvalting kan fastsette bestemmelser om fangstkvantum.</article><article class="legalP" id="paragraf-1-ledd-2">Fiske i sjøen med faststående bundne redskaper kan bare utøves på eller i direkte tilknytning til grunn som eies eller leies av fiskeren.</article></article><article class="legalArticle" data-lovdata-URL="LTI/forskrift/2003-06-20-736/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fiske i vassdrag</span></h2><article class="legalP" id="paragraf-2-ledd-1">I vassdrag er fiske etter anadrome laksefisk bare tillatt med stang og håndsnøre til de tider og i de vassdrag eller deler av vassdrag som er fastsatt av fylkesmannen. Fylkesmannen kan fastsette bestemmelser om fangstkvantum.</article><article class="legalP" id="paragraf-2-ledd-2">I grensevassdrag gjelder de regler som er fastsatt i henhold til avtale med vedkommende stat.</article></article><article class="legalArticle" data-lovdata-URL="LTI/forskrift/2003-06-20-736/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Minstemål</span></h2><article class="legalP" id="paragraf-3-ledd-1">Det er bare tillatt å fange anadrome laksefisk som er minst 35 centimeter. I Nordland, Troms og Finnmark er det likevel tillatt å fange sjøørret og sjørøye som er minst 30 centimeter.</article></article><article class="legalArticle" data-lovdata-URL="LTI/forskrift/2003-06-20-736/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tillatelse til fiske med andre redskaper</span></h2><article class="legalP" id="paragraf-4-ledd-1">I vassdrag, deler av vassdrag eller sjøområder med stort innslag av rømt oppdrettsfisk kan Direktoratet for naturforvaltning i forskrift eller fylkesmannen i enkelttilfeller tillate fiske med andre redskaper enn de som følger av denne forskrift.</article><article class="legalP" id="paragraf-4-ledd-2">I andre tilfeller kan Direktoratet for naturforvaltning tillate fiske med andre redskaper dersom særlige forhold tilsier dette.</article></article><article class="legalArticle" data-lovdata-URL="LTI/forskrift/2003-06-20-736/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Definisjon av redskaper til fangst av anadrome laksefisk</span></h2><article class="legalP" id="paragraf-5-ledd-1">Redskap til fangst av anadrome laksefisk skal være utformet og brukes slik Direktoratet for naturforvaltning fastsetter i forskrift.</article></article><article class="legalArticle" data-lovdata-URL="LTI/forskrift/2003-06-20-736/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Områder med fiskeforbud for fiske etter laks</span></h2><article class="legalP" id="paragraf-6-ledd-1">Det er forbudt for norske statsborgere, personer som er bosatt i Norge og norske selskaper og andre sammenslutninger å fiske laks i området utenfor 12 nautiske mil fra den enkelte kyststats grunnlinje nord for 36° nordlig bredde.</article><article class="legalP" id="paragraf-6-ledd-2">Forbudet gjelder ikke fiske som skjer i henhold til bestemmelser gitt av Den nordatlantiske laksevernorganisasjonen (NASCO).</article></article><article class="legalArticle" data-lovdata-URL="LTI/forskrift/2003-06-20-736/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttreden</span></h2><article class="legalP" id="paragraf-7-ledd-1">Forskriften trer i kraft 1. juli 2003. Fra samme tid oppheves kgl.res. av 27. november 1992 nr. 877 om åpning for fiske etter anadrome laksefisk, og kgl.res. av 19. desember 1975 nr. 8590 om forbud mot fiske etter laks for norske fiskere i det nord-vestlige og nord-østlige Atlanterhav.</article></article></main></body></html>