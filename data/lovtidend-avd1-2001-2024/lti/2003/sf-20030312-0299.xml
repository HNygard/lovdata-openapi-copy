<!DOCTYPE html><html lang="no"><head><title>Forskrift om særskilte beskyttelsestiltak ved innførsel av fjørfekjøtt m.m. fra USA i forbindelse med utbrudd av Newcastle disease mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-03-12-299</dd><dt class="dokid">DokumentID</dt><dd class="dokid">LTI/forskrift/2003-03-12-299</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 4 s 532</dd><dt class="dateInForce">I kraft fra</dt><dd class="dateInForce">2003-03-12</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1962-06-08-4/§3</li><li>lov/1962-06-08-4/§8</li><li>forskrift/2001-01-04-171</li></ul></dd><dt class="dateOfPublication">Kunngjort</dt><dd class="dateOfPublication">2003-03-18</dd><dt class="journalNumber">Journalnummer</dt><dd class="journalNumber">2003-0294</dd><dt class="titleShort">Korttittel</dt><dd class="titleShort">Forskrift om fjørfekjøtt m.m. fra USA</dd><dt class="title">Tittel</dt><dd class="title">Forskrift om særskilte beskyttelsestiltak ved innførsel av fjørfekjøtt m.m. fra USA i forbindelse med utbrudd av Newcastle disease mv.</dd><dt class="miscInformation">Annet om dokumentet</dt><dd class="miscInformation">Fastsatt av Statens dyrehelsetilsyn – Sentralforvaltningen 12. mars 2003 med hjemmel i lov av 8. juni 1962 nr. 4 om dyrehelse (husdyrloven) § 3 og § 8, jf. delegeringsvedtak av 4. januar 2001 nr. 171. Jf. EØS-avtalen vedlegg I (vedtak 2003/67/EF).</dd><dt class="refid">RefID</dt><dd class="refid">forskrift/2003-03-12-299</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særskilte beskyttelsestiltak ved innførsel av fjørfekjøtt m.m. fra USA i forbindelse med utbrudd av Newcastle disease mv.<ul class="tocSubUl"><li>§ 1. Formål</li><li>§ 2. Definisjoner</li><li>§ 3. Forbud</li><li>§ 4. Unntak</li><li>§ 5. Helsesertifikat</li><li>§ 6. Straffebestemmelser</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2003-03-12-299" id="dokument"><h1>Forskrift om særskilte beskyttelsestiltak ved innførsel av fjørfekjøtt m.m. fra USA i forbindelse med utbrudd av Newcastle disease mv.</h1><article class="legalArticle" data-lovdata-URL="LTI/forskrift/2003-03-12-299/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskrift er å forebygge spredning av Newcastle disease-virus i forbindelse med innførsel av levende fjørfe og struts, og rugeegg fra disse, ferskt kjøtt av struts, fjørfe, oppdrettsfugl og fuglevilt, samt fjørfekjøttprodukter og blandingsprodukter inneholdende kjøtt av nevnte arter fra USA.</article></article><article class="legalArticle" data-lovdata-URL="LTI/forskrift/2003-03-12-299/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskrift menes med<p class="leddfortsettelse"><i>US-1:</i> Hele USA med unntak av statene California, Nevada og Arizona.</p></article></article><article class="legalArticle" data-lovdata-URL="LTI/forskrift/2003-03-12-299/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forbud</span></h2><article class="legalP" id="paragraf-3-ledd-1">Det er forbudt å innføre levende dyr og produkter fra USA som nevnt i § 1 hvis de har opprinnelse i eller kommer fra statene California, Nevada eller Arizona.</article></article><article class="legalArticle" data-lovdata-URL="LTI/forskrift/2003-03-12-299/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Unntak</span></h2><article class="legalP" id="paragraf-4-ledd-1">Unntatt fra forbudet i § 3 er:<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">kjøttprodukter som inneholder kjøtt av fjørfe, struts, og oppdrettsfugl og fuglevilt som er behandlet i henhold til kravene i bokstavene B, C eller D i kapittel IV i vedlegget til vedtak 97/222/EF</article></article></li><li data-li-identifier="b)" data-name="b)"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">ferskt kjøtt av fjørfe, struts, og oppdrettsfugl og fuglevilt som skal brukes som råvarer til fremstilling av dyrefôr, farmasøytiske eller tekniske produkter, som er behandlet i henhold til kapittel 10 i vedlegg I til direktiv 92/118/EØF</article></article></li><li data-li-identifier="c)" data-name="c)"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">ferskt kjøtt av fjørfe, struts, og oppdrettsfugl og fuglevilt, samt kjøttprodukter og blandingsprodukter inneholdende kjøtt av nevnte arter, hvis kjøttet stammer fra dyr slaktet før 1. oktober 2002.</article></article></li></ul></article></article><article class="legalArticle" data-lovdata-URL="LTI/forskrift/2003-03-12-299/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Helsesertifikat</span></h2><article class="legalP" id="paragraf-5-ledd-1">Forsendelser av levende dyr og produkter som nevnt i § 1 skal følges av et helsesertifikat som bekrefter at kravene i vedtak 2003/67/EF er oppfylt.</article><article class="legalP" id="paragraf-5-ledd-2">Helsesertifikat som følger forsendelser fra områdene omfattet av betegnelsen US-1 skal i tillegg være påført regionskoden «US-1».</article></article><article class="legalArticle" data-lovdata-URL="LTI/forskrift/2003-03-12-299/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Straffebestemmelser</span></h2><article class="legalP" id="paragraf-6-ledd-1">Overtredelse av bestemmelsene i denne forskrift er straffbar, jf. husdyrloven § 19.</article></article><article class="legalArticle" data-lovdata-URL="LTI/forskrift/2003-03-12-299/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Denne forskrift trer i kraft straks.</article></article></main></body></html>