<!DOCTYPE html><html lang="no"><head><title>Vedtak om overføring av myndighet til kommunen, fylkeslandbruksstyret, fylkesmannen, Statens landbruksforvaltning og Bergvesenet etter konsesjonsloven, jordloven, odelsloven og skogbruksloven.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-12-08-1479</dd><dt class="dokid">DokumentID</dt><dd class="dokid">LTI/forskrift/2003-12-08-1479</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 17 s 2742</dd><dt class="dateInForce">I kraft fra</dt><dd class="dateInForce">2004-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-12-30-1369</li><li>forskrift/2000-05-30-620</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-11-28-98/§2</li><li>lov/2003-11-28-98/§14</li><li>forskrift/2003-11-28-1401</li><li>lov/1995-05-12-23/§3</li><li>forskrift/1995-05-12-413</li><li>lov/1974-06-28-58/§27a</li><li>lov/1974-06-28-58/§29</li><li>lov/1974-06-28-58/§31</li><li>forskrift/1975-12-19-2</li><li>lov/1965-05-21/§4</li><li>forskrift/1965-06-25-3368</li></ul></dd><dt class="dateOfPublication">Kunngjort</dt><dd class="dateOfPublication">2003-12-16</dd><dt class="journalNumber">Journalnummer</dt><dd class="journalNumber">2003-1247</dd><dt class="titleShort">Korttittel</dt><dd class="titleShort">Overføring av myndighet til kommunene m.fl.</dd><dt class="title">Tittel</dt><dd class="title">Vedtak om overføring av myndighet til kommunen, fylkeslandbruksstyret, fylkesmannen, Statens landbruksforvaltning og Bergvesenet etter konsesjonsloven, jordloven, odelsloven og skogbruksloven.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 8. desember 2003 med hjemmel i lov av 28. november 2003 nr. 98 om konsesjon ved erverv av fast eiendom (konsesjonsloven) mv. § 2 og § 14, jf. delegeringsvedtak av 28. november 2003 nr. 1401, lov av 12. mai 1995 nr. 23 om jord (jordlova) § 3, jf. delegeringsvedtak av 12. mai 1995 nr. 413, lov av 28. juni 1974 nr. 58 om odelsretten og åsetesretten § 27a, § 29 og § 31, jf. delegeringsvedtak av 19. desember 1975 nr. 2, og lov av 21. mai 1965 om skogbruk og skogvern § 4, jf. delegeringsvedtak av 25. juni 1965 nr. 3368.</dd><dt class="refid">RefID</dt><dd class="refid">forskrift/2003-12-08-1479</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om overføring av myndighet til kommunen, fylkeslandbruksstyret, fylkesmannen, Statens landbruksforvaltning og Bergvesenet etter konsesjonsloven, jordloven, odelsloven og skogbruksloven.<ul class="tocSubUl"><li>Kapittel 1. Overføring av myndighet til å fatte enkeltvedtak<ul class="tocSubUl"><li>§ 1. Kommunens myndighet</li><li>§ 2. Fylkeslandbruksstyrets myndighet</li><li>§ 3. Fylkesmannens myndighet</li><li>§ 4. Statens landbruksforvaltnings myndighet</li><li>§ 5. Bergvesenets myndighet</li></ul></li><li>Kapittel 2. Overføring av myndighet til å fastsette forskrift<ul class="tocSubUl"><li>§ 6. Statens landbruksforvaltnings myndighet</li></ul></li><li>Kapittel 3. Klage<ul class="tocSubUl"><li>§ 7. Klage til fylkeslandbruksstyret</li><li>§ 8. Klage til fylkesmannen</li><li>§ 9. Klage til Statens landbruksforvaltning</li><li>§ 10. Klage til departementet</li></ul></li><li>Kapittel 4. Intern arbeidsdeling mellom fylkeslandbruksstyret og fylkesmannen<ul class="tocSubUl"><li>§ 11. Intern arbeidsdeling mellom fylkeslandbruksstyret og fylkesmannen</li></ul></li><li>Kapittel 5. Retningslinjer<ul class="tocSubUl"><li>§ 12. Retningslinjer</li></ul></li><li>Kapittel 6. Overgangsbestemmelser<ul class="tocSubUl"><li>§ 13. Overgangsbestemmelser</li></ul></li><li>Kapittel 7. Ikrafttredelse og opphevelse<ul class="tocSubUl"><li>§ 14. Ikrafttredelse</li><li>§ 15. Opphevelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2003-12-08-1479" id="dokument"><h1>Vedtak om overføring av myndighet til kommunen, fylkeslandbruksstyret, fylkesmannen, Statens landbruksforvaltning og Bergvesenet etter konsesjonsloven, jordloven, odelsloven og skogbruksloven.</h1><section class="section" data-name="kap1" id="kapittel-1" data-lovdata-URL="LTI/forskrift/2003-12-08-1479/KAPITTEL_1"><h2>Kapittel 1. Overføring av myndighet til å fatte enkeltvedtak</h2><article class="legalArticle" data-lovdata-URL="LTI/forskrift/2003-12-08-1479/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Kommunens myndighet</span></h3><article class="legalP" id="kapittel-1-paragraf-1-ledd-1">Kommunen avgjør saker i henhold til konsesjonsloven, jordloven, odelsloven og skogbruksloven der avgjørelsesmyndigheten ikke er lagt til andre organer etter § 2 – § 5.</article><article class="legalP" id="kapittel-1-paragraf-1-ledd-2">Kommunen kan likevel ikke avgjøre saker der kommunen er erverver, eier eller overdrager av eiendommen eller har annen tilknytning til den. I slike tilfeller skal saken sendes til avgjørelse hos klageorganet etter vanlig saksforberedelse, jf. forskrift om saksbehandling mv. i kommunen i saker etter konsesjonsloven, jordloven, odelsloven og skogbruksloven § 1, 1. punktum.</article><article class="legalP" id="kapittel-1-paragraf-1-ledd-3">Dersom en sak gjelder en eiendom med beliggenhet i flere kommuner, skal den kommunen der hoveddelen av eiendommen ligger avgjøre saken etter at uttalelse er innhentet fra den/de andre kommunen(e) der eiendommen ligger.</article></article><article class="legalArticle" data-lovdata-URL="LTI/forskrift/2003-12-08-1479/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Fylkeslandbruksstyrets myndighet</span></h3><article class="legalP" id="kapittel-1-paragraf-2-ledd-1">Fylkeslandbruksstyret avgjør saker som gjelder:<ul class="defaultList"><li data-li-identifier="1)" data-name="1)"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">ekspropriasjon m.m. etter jordlova § 8 femte ledd og § 13 og § 14, jf. § 15.</article></article></li><li data-li-identifier="2)" data-name="2)"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">avløsning av bruksretter m.m. etter jordloven § 16.</article></article></li><li data-li-identifier="3)" data-name="3)"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1">spørsmålet om en eiendom med flere registernummer må regnes som én driftsenhet etter jordloven § 12 fjerde ledd.</article></article></li><li data-li-identifier="4)" data-name="4)"><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1">odelsfrigjøring etter odelsloven § 31.</article></article></li><li data-li-identifier="5)" data-name="5)"><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1">vernskog i henhold til skogbruksloven § 32 første, annet og tredje ledd.</article></article></li></ul></article></article><article class="legalArticle" data-lovdata-URL="LTI/forskrift/2003-12-08-1479/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Fylkesmannens myndighet</span></h3><article class="legalP" id="kapittel-1-paragraf-3-ledd-1">Fylkesmannen avgjør saker som gjelder:<ul class="defaultList"><li data-li-identifier="1)" data-name="1)"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1">hvorvidt de formelle vilkårene for odelsfrigjøring etter odelsloven § 31 foreligger.</article></article></li><li data-li-identifier="2)" data-name="2)"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1">begjæring av tvangssalg gjennom namsmyndighetene i henhold til konsesjonsloven § 19 første og annet ledd.</article></article></li><li data-li-identifier="3)" data-name="3)"><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1">bortfall av rettigheter etter konsesjonsloven § 19 annet ledd, jf. § 3 og § 18.</article></article></li><li data-li-identifier="4)" data-name="4)"><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1">tvangsmulkt etter konsesjonsloven § 16 første ledd og tvangsgebyr etter jordloven § 20.</article></article></li></ul></article></article><article class="legalArticle" data-lovdata-URL="LTI/forskrift/2003-12-08-1479/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Statens landbruksforvaltnings myndighet</span></h3><article class="legalP" id="kapittel-1-paragraf-4-ledd-1">Statens landbruksforvaltning avgjør saker som gjelder unntak fra konsesjonsplikt, jf. konsesjonsloven § 2 tredje ledd annet punktum.</article></article><article class="legalArticle" data-lovdata-URL="LTI/forskrift/2003-12-08-1479/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Bergvesenets myndighet</span></h3><article class="legalP" id="kapittel-1-paragraf-5-ledd-1">Bergvesenet fører den kontroll med at konsesjonsvilkår overholdes som er tillagt kommune og fylkesmann etter konsesjonsloven § 17 første ledd i de tilfellene overtredelsen gjelder vilkår som er tilrådd fastsatt av Bergvesenet, jf. konsesjonsloven § 17 annet ledd.</article><article class="legalP" id="kapittel-1-paragraf-5-ledd-2">Melding om brudd på vilkårene sendes kommunen.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2003-12-08-1479/KAPITTEL_2"><h2>Kapittel 2. Overføring av myndighet til å fastsette forskrift</h2><article class="legalArticle" data-lovdata-URL="LTI/forskrift/2003-12-08-1479/§6" data-name="§6" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Statens landbruksforvaltnings myndighet</span></h3><article class="legalP" id="kapittel-2-paragraf-1-ledd-1">Statens landbruksforvaltning fastsetter forskrift som gjelder gebyr for behandling av saker etter konsesjonsloven og jordloven, jf. forvaltningsloven § 27a.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2003-12-08-1479/KAPITTEL_3"><h2>Kapittel 3. Klage</h2><article class="legalArticle" data-lovdata-URL="LTI/forskrift/2003-12-08-1479/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Klage til fylkeslandbruksstyret</span></h3><article class="legalP" id="kapittel-3-paragraf-1-ledd-1">Kommunens vedtak etter § 1 kan klages inn for fylkeslandbruksstyret med unntak av de vedtak som kan klages inn for fylkesmannen, jf. § 8.</article></article><article class="legalArticle" data-lovdata-URL="LTI/forskrift/2003-12-08-1479/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Klage til fylkesmannen</span></h3><article class="legalP" id="kapittel-3-paragraf-2-ledd-1">Følgende av kommunens vedtak etter § 1 kan klages inn for fylkesmannen:<ul class="defaultList"><li data-li-identifier="1)" data-name="1)"><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">vedtak om konsesjon etter konsesjonsloven § 2 i områder der konsesjonsfriheten er begrenset eller satt ut av kraft ved forskrift i henhold til konsesjonsloven § 7.</article></article></li><li data-li-identifier="2)" data-name="2)"><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">vedtak om forlenging av frist for videresalg etter konsesjonsloven § 5 første ledd nr. 5 tredje punktum.</article></article></li><li data-li-identifier="3)" data-name="3)"><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">vedtak om pålegg om å søke konsesjon etter konsesjonsloven § 13 annet og tredje ledd og odelsloven § 29 annet ledd.</article></article></li><li data-li-identifier="4)" data-name="4)"><article class="listArticle" id="kapittel-3-paragraf-2-ledd-1-punkt-4"><article class="legalP" id="kapittel-3-paragraf-2-ledd-1-punkt-4-ledd-1">vedtak om frist for panthaver til å bringe tvangsbruk som er i strid med konsesjonsloven § 3 annet ledd til opphør eller frist for erverver til å sørge for omgjøring av overdragelsen eller overdragelse til noen som kan få eller ikke trenger konsesjon, jf. konsesjonsloven § 18.</article></article></li><li data-li-identifier="5)" data-name="5)"><article class="listArticle" id="kapittel-3-paragraf-2-ledd-1-punkt-5"><article class="legalP" id="kapittel-3-paragraf-2-ledd-1-punkt-5-ledd-1">vedtak om unntak fra hogstforbudet mv. etter konsesjonsloven § 20 første ledd.</article></article></li></ul></article></article><article class="legalArticle" data-lovdata-URL="LTI/forskrift/2003-12-08-1479/§9" data-name="§9" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Klage til Statens landbruksforvaltning</span></h3><article class="legalP" id="kapittel-3-paragraf-3-ledd-1">Fylkeslandbruksstyrets vedtak etter § 2 kan klages inn for Statens landbruksforvaltning.</article><article class="legalP" id="kapittel-3-paragraf-3-ledd-2">Fylkesmannens vedtak etter § 3 kan klages inn for Statens landbruksforvaltning.</article></article><article class="legalArticle" data-lovdata-URL="LTI/forskrift/2003-12-08-1479/§10" data-name="§10" id="kapittel-3-paragraf-4"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Klage til departementet</span></h3><article class="legalP" id="kapittel-3-paragraf-4-ledd-1">Statens landbruksforvaltnings vedtak etter § 4 kan klages inn for Landbruksdepartementet.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2003-12-08-1479/KAPITTEL_4"><h2>Kapittel 4. Intern arbeidsdeling mellom fylkeslandbruksstyret og fylkesmannen</h2><article class="legalArticle" data-lovdata-URL="LTI/forskrift/2003-12-08-1479/§11" data-name="§11" id="kapittel-4-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Intern arbeidsdeling mellom fylkeslandbruksstyret og fylkesmannen</span></h3><article class="legalP" id="kapittel-4-paragraf-1-ledd-1">Fylkeslandbruksstyret kan overlate til fylkesmannen å fatte vedtak og gi uttalelser på vegne av styret samt behandle klager over slike vedtak.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2003-12-08-1479/KAPITTEL_5"><h2>Kapittel 5. Retningslinjer</h2><article class="legalArticle" data-lovdata-URL="LTI/forskrift/2003-12-08-1479/§12" data-name="§12" id="kapittel-5-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Retningslinjer</span></h3><article class="legalP" id="kapittel-5-paragraf-1-ledd-1">Landbruksdepartementet kan fastsette retningslinjer for kommunen, fylkeslandbruksstyret, fylkesmannen og Statens landbruksforvaltning sin utøvelse av myndighet etter disse bestemmelsene.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2003-12-08-1479/KAPITTEL_6"><h2>Kapittel 6. Overgangsbestemmelser</h2><article class="legalArticle" data-lovdata-URL="LTI/forskrift/2003-12-08-1479/§13" data-name="§13" id="kapittel-6-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Overgangsbestemmelser</span></h3><article class="legalP" id="kapittel-6-paragraf-1-ledd-1">Saken avgjøres etter tidligere bestemmelser om overføring av myndighet dersom den ikke er endelig avgjort ved bestemmelsenes ikrafttredelse, jf. § 14.</article><article class="legalP" id="kapittel-6-paragraf-1-ledd-2">En sak anses som endelig avgjort dersom klage ikke er mottatt innen klagefristens utløp, eller dersom forvaltningen har fattet avgjørelse i klagesak.</article><article class="legalP" id="kapittel-6-paragraf-1-ledd-3">I en sak der kommunen ved bestemmelsenes ikrafttredelse, jf. § 14, ikke har avgitt uttalelse til vedtaksmyndigheten, jf. forskrift om saksbehandling mv. i kommunen § 1, skal saken avgjøres etter nye bestemmelser om overføring av myndighet.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2003-12-08-1479/KAPITTEL_7"><h2>Kapittel 7. Ikrafttredelse og opphevelse</h2><article class="legalArticle" data-lovdata-URL="LTI/forskrift/2003-12-08-1479/§14" data-name="§14" id="kapittel-7-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse</span></h3><article class="legalP" id="kapittel-7-paragraf-1-ledd-1">Disse bestemmelsene trer i kraft 1. januar 2004.</article></article><article class="legalArticle" data-lovdata-URL="LTI/forskrift/2003-12-08-1479/§15" data-name="§15" id="kapittel-7-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Opphevelse</span></h3><article class="legalP" id="kapittel-7-paragraf-2-ledd-1">Fra ikrafttredelsen av bestemmelsene her oppheves:<ul class="defaultList"><li data-li-identifier="-" data-name="-"><article class="listArticle" id="kapittel-7-paragraf-2-ledd-1-punkt-1"><article class="legalP" id="kapittel-7-paragraf-2-ledd-1-punkt-1-ledd-1">Forskrift av 30. desember 1993 nr. 1369 om delegasjon av myndighet m.v. til fylkeslandbruksstyret og kommunen og om intern arbeidsdeling mellom fylkeslandbruksstyret og fylkesmannen etter lov om skogbruk og skogvern av 21. mai 1965 (skogbruksloven),</article></article></li><li data-li-identifier="-" data-name="-"><article class="listArticle" id="kapittel-7-paragraf-2-ledd-1-punkt-2"><article class="legalP" id="kapittel-7-paragraf-2-ledd-1-punkt-2-ledd-1">Vedtak av 30. mai 2000 nr. 620 om delegering til kommunen, fylkeslandbruksstyret, fylkesmannen og Statens landbruksforvaltning, og forskrift om saksbehandling i kommunen og om intern arbeidsdeling mellom fylkeslandbruksstyret og fylkesmannen i saker etter konsesjonslova, odelslova og jordlova.</article></article></li></ul></article></article></section></main></body></html>