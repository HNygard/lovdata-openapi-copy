<!DOCTYPE html><html lang="no"><head><title>Forskrift om endring i forskrift til lov om statens tjenestemenn m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-12-19-1615</dd><dt class="dokid">DokumentID</dt><dd class="dokid">LTI/forskrift/2003-12-19-1615</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 18 s 2881</dd><dt class="dateInForce">I kraft fra</dt><dd class="dateInForce">2004-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1983-11-11-1608</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-03-04-3/§1</li><li>lov/1983-03-04-3/§3</li></ul></dd><dt class="dateOfPublication">Kunngjort</dt><dd class="dateOfPublication">2003-12-22</dd><dt class="journalNumber">Journalnummer</dt><dd class="journalNumber">2003-1479</dd><dt class="titleShort">Korttittel</dt><dd class="titleShort">Endr. i forskrift til tjenestemannsloven</dd><dt class="title">Tittel</dt><dd class="title">Forskrift om endring i forskrift til lov om statens tjenestemenn m.m.</dd><dt class="miscInformation">Annet om dokumentet</dt><dd class="miscInformation">Fastsatt ved Kronprinsreg.res. 19. desember 2003 med hjemmel i lov av 4. mars 1983 nr. 3 om statens tjenestemenn m.m. § 1 nr. 3 og § 3 nr. 3. Fremmet av Arbeids- og administrasjonsdepartementet.</dd><dt class="refid">RefID</dt><dd class="refid">forskrift/2003-12-19-1615</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til lov om statens tjenestemenn m.m.<ul class="tocSubUl"><li>I<ul class="tocSubUl"><li>§ 2a. Tilsetting ved statens helseinstitusjoner av leger tilsatt i utlandet.</li><li>§ 5c. Særregler for visse typer tiltaksdeltakere.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-12-19-1615" id="dokument"><h1>Forskrift om endring i forskrift til lov om statens tjenestemenn m.m.</h1><section class="section" data-name="kapI" id="kapittel-1" data-lovdata-URL="LTI/forskrift/2003-12-19-1615/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 11. november 1983 nr. 1608 til lov om statens tjenestemenn m.m. gjøres følgende endringer:</article> <article class="defaultP" margin-top="true">§ 1 nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">Unntatt fra loven er: <ul class="defaultList"><li data-li-identifier="A." data-name="A."><article class="listArticle" id="kapittel-1-ledd-1-punkt-1-ledd-1-punkt-1"><article class="legalP" id="kapittel-1-ledd-1-punkt-1-ledd-1-punkt-1-ledd-1">Statsrådenes politiske rådgivere.</article></article></li><li data-li-identifier="B." data-name="B."><article class="listArticle" id="kapittel-1-ledd-1-punkt-1-ledd-1-punkt-2"><article class="legalP" id="kapittel-1-ledd-1-punkt-1-ledd-1-punkt-2-ledd-1">Arbeidstakere som deltar i midlertidige arbeidsmarkedstiltak eller attføringstiltak som helt eller delvis finansieres over statsbudsjettet. Arbeidstakere som tilsettes i ordinær stilling med lønnstilskudd er likevel ikke unntatt fra loven.</article></article></li><li data-li-identifier="C." data-name="C."><article class="listArticle" id="kapittel-1-ledd-1-punkt-1-ledd-1-punkt-3"><article class="legalP" id="kapittel-1-ledd-1-punkt-1-ledd-1-punkt-3-ledd-1">Medlemmer av styrer, råd og utvalg.</article></article></li><li data-li-identifier="D." data-name="D."><article class="listArticle" id="kapittel-1-ledd-1-punkt-1-ledd-1-punkt-4"><article class="legalP" id="kapittel-1-ledd-1-punkt-1-ledd-1-punkt-4-ledd-1">Lærlinger og lærekandidater, jf. lov av 17. juli 1998 nr. 61 om grunnskolen og den vidaregåande opplæringa § 4-1.</article></article></li><li data-li-identifier="E." data-name="E."><article class="listArticle" id="kapittel-1-ledd-1-punkt-1-ledd-1-punkt-5"><article class="legalP" id="kapittel-1-ledd-1-punkt-1-ledd-1-punkt-5-ledd-1">Medlemmer og varamedlemmer av Arbeidsretten, Rikslønnsnemndas medlemmer, Riksmeglingsmannen og kretsmeglingsmenn.</article></article></li><li data-li-identifier="F." data-name="F."><article class="listArticle" id="kapittel-1-ledd-1-punkt-1-ledd-1-punkt-6"><article class="legalP" id="kapittel-1-ledd-1-punkt-1-ledd-1-punkt-6-ledd-1">Overenskomstlønte arbeidstakere ved Forsvarets verksteder.</article></article></li><li data-li-identifier="G." data-name="G."><article class="listArticle" id="kapittel-1-ledd-1-punkt-1-ledd-1-punkt-7"><article class="legalP" id="kapittel-1-ledd-1-punkt-1-ledd-1-punkt-7-ledd-1">Intervjuere i Statistisk sentralbyrå.</article></article></li><li data-li-identifier="H." data-name="H."><article class="listArticle" id="kapittel-1-ledd-1-punkt-1-ledd-1-punkt-8"><article class="legalP" id="kapittel-1-ledd-1-punkt-1-ledd-1-punkt-8-ledd-1">Turnépersonale ved Riksteateret og Rikskonsertene.</article></article></li><li data-li-identifier="I." data-name="I."><article class="listArticle" id="kapittel-1-ledd-1-punkt-1-ledd-1-punkt-9"><article class="legalP" id="kapittel-1-ledd-1-punkt-1-ledd-1-punkt-9-ledd-1">Bistillingsmedlemmer av klageavdelingen i Styret for det industrielle rettsvern.</article></article></li><li data-li-identifier="J." data-name="J."><article class="listArticle" id="kapittel-1-ledd-1-punkt-1-ledd-1-punkt-10"><article class="legalP" id="kapittel-1-ledd-1-punkt-1-ledd-1-punkt-10-ledd-1">Lokalt ansatte arbeidstakere ved norske utenriksstasjoner og tjenestesteder i utlandet.</article></article></li><li data-li-identifier="K." data-name="K."><article class="listArticle" id="kapittel-1-ledd-1-punkt-1-ledd-1-punkt-11"><article class="legalP" id="kapittel-1-ledd-1-punkt-1-ledd-1-punkt-11-ledd-1">Norges Forskningsråd.</article></article></li><li data-li-identifier="L." data-name="L."><article class="listArticle" id="kapittel-1-ledd-1-punkt-1-ledd-1-punkt-12"><article class="legalP" id="kapittel-1-ledd-1-punkt-1-ledd-1-punkt-12-ledd-1">Forelesere, hjelpelærere, øvingslærere og praksisveiledere med mindre enn 37,5 prosent av full stilling, eksamenssensorer og eksamensinspektører.</article></article></li><li data-li-identifier="M." data-name="M."><article class="listArticle" id="kapittel-1-ledd-1-punkt-1-ledd-1-punkt-13"><article class="legalP" id="kapittel-1-ledd-1-punkt-1-ledd-1-punkt-13-ledd-1">Undervisningspersonale i statlige videregående skoler.</article></article></li><li data-li-identifier="N." data-name="N."><article class="listArticle" id="kapittel-1-ledd-1-punkt-1-ledd-1-punkt-14"><article class="legalP" id="kapittel-1-ledd-1-punkt-1-ledd-1-punkt-14-ledd-1">Meteorologiske observatører.</article></article></li><li data-li-identifier="O." data-name="O."><article class="listArticle" id="kapittel-1-ledd-1-punkt-1-ledd-1-punkt-15"><article class="legalP" id="kapittel-1-ledd-1-punkt-1-ledd-1-punkt-15-ledd-1">Hydrologiske observatører.</article></article></li><li data-li-identifier="P." data-name="P."><article class="listArticle" id="kapittel-1-ledd-1-punkt-1-ledd-1-punkt-16"><article class="legalP" id="kapittel-1-ledd-1-punkt-1-ledd-1-punkt-16-ledd-1">Arbeidstakere som påtar seg å utføre et mindre arbeid eller oppdrag for Forsvaret i tillegg til sitt vanlige arbeid.</article></article></li><li data-li-identifier="Q." data-name="Q."><article class="listArticle" id="kapittel-1-ledd-1-punkt-1-ledd-1-punkt-17"><article class="legalP" id="kapittel-1-ledd-1-punkt-1-ledd-1-punkt-17-ledd-1">Arbeidstakere som gjør tjeneste på pensjonistvilkår.</article></article></li></ul></article></article></li></ul></article> <article class="defaultP" margin-top="true">§ 2 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">Følgende tjenestemenn unntas fra lovens § 4 og § 5:</article><article class="legalP" id="kapittel-1-ledd-1-punkt-2-ledd-2">Yrkesbefal, kontraktsbefal og vervede mannskaper i Forsvaret.</article></article></li><li data-li-identifier="2." data-name="2."><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">Fengselsbetjenter er midlertidig tilsatt i pliktåret etter gjennomført etatsskole.</article></article></li><li data-li-identifier="3." data-name="3."><article class="listArticle" id="kapittel-1-ledd-1-punkt-4"><article class="legalP" id="kapittel-1-ledd-1-punkt-4-ledd-1">Vikar for tjenestemann som har permisjon for å være <ul class="defaultList"><li data-li-identifier="-" data-name="-"><article class="listArticle" id="kapittel-1-ledd-1-punkt-4-ledd-1-punkt-1"><article class="legalP" id="kapittel-1-ledd-1-punkt-4-ledd-1-punkt-1-ledd-1">medlem av regjeringen</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-4-ledd-1-punkt-2"><article class="legalP" id="kapittel-1-ledd-1-punkt-4-ledd-1-punkt-2-ledd-1">medlem av Stortinget</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-4-ledd-1-punkt-3"><article class="legalP" id="kapittel-1-ledd-1-punkt-4-ledd-1-punkt-3-ledd-1">statssekretær</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-4-ledd-1-punkt-4"><article class="legalP" id="kapittel-1-ledd-1-punkt-4-ledd-1-punkt-4-ledd-1">statsrådens politiske rådgiver</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-4-ledd-1-punkt-5"><article class="legalP" id="kapittel-1-ledd-1-punkt-4-ledd-1-punkt-5-ledd-1">tjenestemann i åremålsstilling</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-4-ledd-1-punkt-6"><article class="legalP" id="kapittel-1-ledd-1-punkt-4-ledd-1-punkt-6-ledd-1">innehaver av vitenskapelig stilling</article></article></li></ul>plikter å fratre uten oppsigelse når stillingens faste innehaver inntrer i stillingen, selv om vikariatet har vart mer enn 4 år. Dersom vikariatet har vart mer enn 4 år, skal vedkommende ha fortrinnsrett til ny stilling (jf. lovens § 13 nr. 1 a og forskriftens § 7 nr. 2).</article></article></li><li data-li-identifier="4." data-name="4."><article class="listArticle" id="kapittel-1-ledd-1-punkt-5"><article class="legalP" id="kapittel-1-ledd-1-punkt-5-ledd-1">Når en tjenestemann er tilsatt for å utføre oppdrag som er eksternt finansiert, sidestilles bortfall av oppdragsinntekter med bortfall av arbeid etter lovens § 10 nr. 1, jf. ellers forskriftens § 7 nr. 2 b og § 11 nr. 3. Ved tilsetting av denne typen tjenestemenn kan det gjøres unntak fra lovens § 2, § 4 og § 5.</article></article></li><li data-li-identifier="5." data-name="5."><article class="listArticle" id="kapittel-1-ledd-1-punkt-6"><article class="legalP" id="kapittel-1-ledd-1-punkt-6-ledd-1">Når særlige grunner taler for det, kan styret i institusjoner som omfattes av lov om universiteter og høgskoler foreta tilsetting i undervisnings- og forskerstillinger uten forutgående kunngjøring. Slik tilsetting kan ikke foretas hvis mer enn ett medlem av styret motsetter seg dette.</article></article></li></ul></article> <article class="defaultP" margin-top="true">§ 2a overskriften og første punktum skal lyde:</article><article class="futureLegalArticle" data-name="§2a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2a</span>. <span class="legalArticleTitle">Tilsetting ved statens helseinstitusjoner av leger tilsatt i utlandet.</span></span><article class="legalP" id="kapittel-1-foreslåttparagraf-1-ledd-1">Lege tilsatt i utlandet kan unntaksvis tilsettes uten forutgående kunngjøring i spesialiststilling opprettet av Helsedepartementet som lege innenfor spesialiteter med svak rekruttering ved statens helseinstitusjoner.</article></article> <article class="defaultP" margin-top="true">§ 3 nr. 3 bokstav D skal lyde:<ul class="defaultList"><li data-li-identifier="D." data-name="D."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">I utdanningsstillinger.</article><article class="legalP" id="kapittel-1-foreslåttparagraf-1-ledd-1-punkt-1-ledd-2">Som utdanningsstillinger regnes: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-1-punkt-1-ledd-2-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-2-punkt-1-ledd-1">spesialistkandidater</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-1-punkt-1-ledd-2-punkt-2"><article class="legalP" id="kapittel-1-foreslåttparagraf-1-ledd-1-punkt-1-ledd-2-punkt-2-ledd-1">stipendiater</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-1-punkt-1-ledd-2-punkt-3"><article class="legalP" id="kapittel-1-foreslåttparagraf-1-ledd-1-punkt-1-ledd-2-punkt-3-ledd-1">vitenskapelige assistenter</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-1-punkt-1-ledd-2-punkt-4"><article class="legalP" id="kapittel-1-foreslåttparagraf-1-ledd-1-punkt-1-ledd-2-punkt-4-ledd-1">dommerfullmektiger</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-1-punkt-1-ledd-2-punkt-5"><article class="legalP" id="kapittel-1-foreslåttparagraf-1-ledd-1-punkt-1-ledd-2-punkt-5-ledd-1">turnuskandidater</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-1-punkt-1-ledd-2-punkt-6"><article class="legalP" id="kapittel-1-foreslåttparagraf-1-ledd-1-punkt-1-ledd-2-punkt-6-ledd-1">underordnede leger når åremålsperioden ikke er lengre enn strengt nødvendig for den kvalifisering legen skal få.</article></article></li></ul></article><article class="legalP" id="kapittel-1-foreslåttparagraf-1-ledd-1-punkt-1-ledd-3">Utdannings- og forskningsdepartementet gir nærmere regler om varighet, arbeidets omfang og innhold i spesialistkandidat-, stipendiat- og vitenskapelige assistentstillinger, og om adgangen til å fornye tilsettingsforholdet.</article><article class="legalP" id="kapittel-1-foreslåttparagraf-1-ledd-1-punkt-1-ledd-4">Justisdepartementet gir nærmere regler om varighet, arbeidets omfang og innhold i dommerfullmektigstillinger, og om adgangen til å forlenge tilsettingsforholdet.</article></article></li></ul></article> <article class="defaultP" margin-top="true">§ 5b annet punktum skal lyde:</article><article class="legalP" id="kapittel-1-ledd-2">Nærmere regler om varighet og vilkår for fratredelse fastsettes av Utdannings- og forskningsdepartementet.</article> <article class="defaultP" margin-top="true">Ny § 5c skal lyde:</article><article class="futureLegalArticle" data-name="§5c" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5c</span>. <span class="legalArticleTitle">Særregler for visse typer tiltaksdeltakere.</span></span><article class="legalP" id="kapittel-1-foreslåttparagraf-2-ledd-1">Tiltaksdeltaker som omfattes av forskrift av 23. juni 2000 nr. 682 om tilskudd av lengre varighet for personer med redusert arbeidsevne som følge av lidelser med variabelt forløp kan tilsettes midlertidig i inntil ett år, dersom det er behov for å prøve ut tiltaksdeltakers funksjonsevne. Deretter må deltakeren tilsettes fast.</article><article class="legalP" id="kapittel-1-foreslåttparagraf-2-ledd-2">Tiltaksdeltaker som omfattes av forskrift av 14. desember 2001 nr. 1458 om lønnstilskudd ved reaktivisering av uførepensjonister til ordinært arbeid kan tilsettes midlertidig i inntil ett år, dersom det er behov for å prøve ut deltakerens funksjonsevne.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2003-12-19-1615/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft med virkning fra 1. januar 2004.</article></section></main></body></html>