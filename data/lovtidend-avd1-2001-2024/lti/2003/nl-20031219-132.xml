<!DOCTYPE html><html lang="no"><head><title>Lov om endringar i lov 21. juni 2002 nr. 45 om yrkestransport med motorvogn og fartøy (domstolsbehandling av tap av retten til å føre motorvogn ved persontransport mot vederlag).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2003-12-19-132</dd><dt class="dokid">DokumentID</dt><dd class="dokid">LTI/lov/2003-12-19-132</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 17 s 2709</dd><dt class="dateInForce">I kraft fra</dt><dd class="dateInForce">2004-01-01</dd><dt class="changesToDocuments">Endrer</dt><dd class="changesToDocuments"><ul><li>lov/2002-06-21-45</li></ul></dd><dt class="dateOfPublication">Kunngjort</dt><dd class="dateOfPublication">2003-12-19</dd><dt class="journalNumber">Journalnummer</dt><dd class="journalNumber">2003-1405</dd><dt class="titleShort">Korttittel</dt><dd class="titleShort">Endringslov til yrkestransportloven</dd><dt class="title">Tittel</dt><dd class="title">Lov om endringar i lov 21. juni 2002 nr. 45 om yrkestransport med motorvogn og fartøy (domstolsbehandling av tap av retten til å føre motorvogn ved persontransport mot vederlag).</dd><dt class="miscInformation">Annet om dokumentet</dt><dd class="miscInformation">Ot.prp.nr.17 (2003–2004), Innst.O.nr.31 (2003–2004) og Besl.O.nr.47 (2003–2004). Odels- og lagtingsvedtak hhv. 15. og 18. desember 2003. Fremja av Samferdselsdepartementet.</dd><dt class="refid">RefID</dt><dd class="refid">lov/2003-12-19-132</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i lov 21. juni 2002 nr. 45 om yrkestransport med motorvogn og fartøy (domstolsbehandling av tap av retten til å føre motorvogn ved persontransport mot vederlag).<ul class="tocSubUl"><li>I<ul class="tocSubUl"><li>§ 37 a. Virkeområde</li><li>§ 37 b. Søknad om kjøresetel m.m.</li><li>§ 37 c. Vilkår for tildeling av kjøresetel m.m.</li><li>§ 37 d. Mellombels nekting av kjøresetel</li><li>§ 37 e. Beslag av kjøresetel</li><li>§ 37 f. Tilbakekalling og tap av retten til å føre motorvogn ved persontransport mot vederlag</li><li>§ 37 g. Innlevering av kjøresetel</li><li>§ 37 h. Klage og unntak</li><li>§ 37 i. Forkorting på grunn av etterfølgjande forhold m.m.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2003-12-19-132" id="dokument"><h1>Lov om endringar i lov 21. juni 2002 nr. 45 om yrkestransport med motorvogn og fartøy (domstolsbehandling av tap av retten til å føre motorvogn ved persontransport mot vederlag).</h1><section class="section" data-name="kapI" id="kapittel-1" data-lovdata-URL="LTI/lov/2003-12-19-132/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I yrkestransportloven 21. juni 2002 nr. 45 blir gjort følgjande endringar:</article> <article class="defaultP" margin-top="true">Nytt kapittel 7A skal lyde:</article><span class="futuretitle" id="kapittel-1-foreslåttittel-1">Kap. 7A. Kjøresetel</span><article class="futureLegalArticle" data-name="§37a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 37 a</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Førar av drosje, selskapsvogn, turvogn, rutevogn og motorvogn som er spesielt utforma og/eller utstyrt for transport for funksjonshemma, må under persontransport mot vederlag ha kjøresetel i tillegg til førarkort.</article><article class="legalP" id="kapittel-1-foreslåttparagraf-1-ledd-2">Kjøresetelen gjeld for heile landet og blir utferda av politimeisteren eller den han gir myndigheit der vedkommande bur. Det er ikkje nødvendig med ny kjøresetel ved skifte av bustad, jf. § 37 c andre ledd.</article><article class="legalP" id="kapittel-1-foreslåttparagraf-1-ledd-3">Kjøresetel blir utferda for 10 år. For person som er fylt 60 år blir kjøresetelen utferda for fem år, men ikkje lenger enn til innehavar fyller 70 år. Dersom særlege helseforhold tilseier det, skal perioden kjøresetelen er gyldig for setjast kortare.</article></article><article class="futureLegalArticle" data-name="§37b" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 37 b</span>. <span class="legalArticleTitle">Søknad om kjøresetel m.m.</span></span><article class="legalP" id="kapittel-1-foreslåttparagraf-2-ledd-1">Søknad om kjøresetel skal gjerast på fastsett blankett. Legeattest skal leggjast ved søknad om kjøresetel og søknad om fornying av kjøresetel.</article><article class="legalP" id="kapittel-1-foreslåttparagraf-2-ledd-2">Det blir stilt same krav til helse m.m. som for førarkort klasse D og DE. Dersom innehavar av kjøresetel ikkje lenger fyller dei krava som er sette for syn, hørsel og førleik, pliktar vedkommande å gi melding til politiet.</article><article class="legalP" id="kapittel-1-foreslåttparagraf-2-ledd-3">Politiet skal gi kjøresetelen påteikning om eventuelle avgrensande vilkår.</article></article><article class="futureLegalArticle" data-name="§37c" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 37 c</span>. <span class="legalArticleTitle">Vilkår for tildeling av kjøresetel m.m.</span></span><article class="legalP" id="kapittel-1-foreslåttparagraf-3-ledd-1">Den som skal få kjøresetel, må være fylt 20 år og ha slik vandel at politiet ikkje finn vedkommande uskikka til å virke som førar av slik motorvogn som nemnd i § 37 a.</article><article class="legalP" id="kapittel-1-foreslåttparagraf-3-ledd-2">Politimeisteren eller den han gir myndigheit kan bestemme at det for å få kjøresetel for drosje skal krevjast avlagt prøve som viser tilstrekkeleg kjennskap til løyvedistriktet. Er slikt vedtak sett i verk, gjeld ikkje kjøresetel frå anna politidistrikt utan påteikning frå politiet om at vedkommande har stått til kjentmannsprøven.</article></article><article class="futureLegalArticle" data-name="§37d" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 37 d</span>. <span class="legalArticleTitle">Mellombels nekting av kjøresetel</span></span><article class="legalP" id="kapittel-1-foreslåttparagraf-4-ledd-1">Blir ein som ikkje har kjøresetel med skilleg grunn mistenkt for straffbart forhold, som kan vere avgjerande for retten til å få kjøresetel, kan politimeisteren eller den han gir myndigheit bestemme at kjøresetel ikkje skal utferdast før saka er endeleg avgjort, likevel ikkje ut over tre månadar utan orskurd frå tingretten.</article></article><article class="futureLegalArticle" data-name="§37e" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 37 e</span>. <span class="legalArticleTitle">Beslag av kjøresetel</span></span><article class="legalP" id="kapittel-1-foreslåttparagraf-5-ledd-1">Finn politiet at innehavar av kjøresetel med skilleg grunn er mistenkt for straffbart forhold som kan medføre tap av retten til å føre motorvogn ved persontransport mot vederlag, jf. § 37 f andre ledd, kan ein polititenestemann ta kjøresetelen frå innehavaren. Spørsmålet om å oppretthalde beslaget skal så snart som mogeleg leggjast fram for ein tenestemann som tilhører påtalemakta. Avgjerda skal gjerast skriftleg. Dersom den mistenkte ikkje samtykker i beslaget, må spørsmålet om fortsett beslag av kjøresetel innan tre veker sendast tingretten til avgjerd.</article></article><article class="futureLegalArticle" data-name="§37f" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 37 f</span>. <span class="legalArticleTitle">Tilbakekalling og tap av retten til å føre motorvogn ved persontransport mot vederlag</span></span><article class="legalP" id="kapittel-1-foreslåttparagraf-6-ledd-1">Politimeisteren eller den han gir myndigheit, kan treffe vedtak om å kalle retten til å føre motorvogn ved persontransport mot vederlag tilbake, dersom vedkommande ikkje er edrueleg eller viser seg å vere upåliteleg eller å ha andre eigenskapar som gjer at han må reknast som uskikka til å vere førar av bil under persontransport mot vederlag.</article><article class="legalP" id="kapittel-1-foreslåttparagraf-6-ledd-2">Blir den som har kjøresetel ilagt straff, kan det i same dom eller ved førelegg fastsetjast tap av retten til å føre motorvogn ved persontransport mot vederlag for ei bestemt tid eller for alltid, dersom allmenne omsyn elles krev det.</article></article><article class="futureLegalArticle" data-name="§37g" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 37 g</span>. <span class="legalArticleTitle">Innlevering av kjøresetel</span></span><article class="legalP" id="kapittel-1-foreslåttparagraf-7-ledd-1">Ved beslag av kjøresetel, tilbakekalling eller tap av retten til å føre motorvogn ved persontransport mot vederlag, pliktar innehavaren straks å levere kjøresetelen til politiet.</article></article><article class="futureLegalArticle" data-name="§37h" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 37 h</span>. <span class="legalArticleTitle">Klage og unntak</span></span><article class="legalP" id="kapittel-1-foreslåttparagraf-8-ledd-1">For vedtak treft av politiet er Politidirektoratet klageinstans. I klagesak om krav til helse og førleik for kjøresetel, skal politiet byggje på endeleg avgjerd frå Statens helsetilsyn om helsemessige tilhøve. Gjeld klagen krav til førleik som er avgjort av regionvegkontoret, skal politiet byggje på endeleg avgjerd frå Vegdirektoratet. For vedtak treft av regionvegkontoret er Vegdirektoratet klageinstans.</article><article class="legalP" id="kapittel-1-foreslåttparagraf-8-ledd-2">Politidirektoratet kan i særskilde høve gjere unntak frå reglane i kapittelet her.</article></article><article class="futureLegalArticle" data-name="§37i" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 37 i</span>. <span class="legalArticleTitle">Forkorting på grunn av etterfølgjande forhold m.m.</span></span><article class="legalP" id="kapittel-1-foreslåttparagraf-9-ledd-1">Tilbakekalling av retten til å føre motorvogn ved persontransport mot vederlag er ikkje til hinder for at politimeisteren eller den han gir myndigheit utferdar ny kjøresetel dersom dei grunnar som medførte tilbakekallinga ikkje lenger er til stades.</article><article class="legalP" id="kapittel-1-foreslåttparagraf-9-ledd-2">Dersom særlige grunnar talar for det, kan politimeisteren eller den han gir myndigheit forkorte den perioden for tap av retten til å føre motorvogn ved persontransport mot vederlag som er fastsett ved dom eller førelegg, jf. § 37 f. Dersom særs sterke grunner talar for det, kan perioden forkortast sjølv om minstetida etter lov eller forskrift ikkje er gått ut.</article></article></section><section class="section" data-name="kapII" id="kapittel-2" data-lovdata-URL="LTI/lov/2003-12-19-132/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjeld frå 1. januar 2004.</article></section></main></body></html>