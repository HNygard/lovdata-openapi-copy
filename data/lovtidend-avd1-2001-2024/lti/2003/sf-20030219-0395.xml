<!DOCTYPE html><html lang="no"><head><title>Forskrift om opptak til videreutdanninger i musikk ved Høgskolen i Agder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-02-19-395</dd><dt class="dokid">DokumentID</dt><dd class="dokid">LTI/forskrift/2003-02-19-395</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 4 s 561</dd><dt class="dateInForce">I kraft fra</dt><dd class="dateInForce">Studieåret 2003 – 2004</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§37</li><li>lov/1995-05-12-22/§39</li><li>forskrift/1998-03-11-243</li></ul></dd><dt class="dateOfPublication">Kunngjort</dt><dd class="dateOfPublication">2003-04-01</dd><dt class="journalNumber">Journalnummer</dt><dd class="journalNumber">2003-0342</dd><dt class="titleShort">Korttittel</dt><dd class="titleShort">Forskrift om videreutdanninger i musikk ved HiA</dd><dt class="title">Tittel</dt><dd class="title">Forskrift om opptak til videreutdanninger i musikk ved Høgskolen i Agder.</dd><dt class="miscInformation">Annet om dokumentet</dt><dd class="miscInformation">Fastsatt av styret for Høgskolen i Agder 19. februar 2003 med hjemmel i lov av 12. mai 1995 nr. 22 om universiteter og høgskoler § 37 og § 39, jf. delegeringsvedtak av 11. mars 1998 nr. 243.</dd><dt class="refid">RefID</dt><dd class="refid">forskrift/2003-02-19-395</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak til videreutdanninger i musikk ved Høgskolen i Agder.<ul class="tocSubUl"><li>§ 1. Virkeområde</li><li>§ 2. Opptaksgrunnlag</li><li>§ 3. Rangering</li><li>§ 4. Betinget opptak</li><li>§ 5. Søknadsfrist. Frist for ettersending</li><li>§ 6. Opptakskomité</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2003-02-19-395" id="dokument"><h1>Forskrift om opptak til videreutdanninger i musikk ved Høgskolen i Agder.</h1><article class="legalArticle" data-lovdata-URL="LTI/forskrift/2003-02-19-395/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for utøvende og ikke-utøvende videreutdanningsstudier som bygger på grunnutdanning av minst to års varighet.</article></article><article class="legalArticle" data-lovdata-URL="LTI/forskrift/2003-02-19-395/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Opptaksgrunnlag</span></h2><ul class="defaultList"><li data-li-identifier="a)" data-name="a)"><article class="listArticle" id="paragraf-2-punkt-1"><article class="legalP" id="paragraf-2-punkt-1-ledd-1">For opptak til ikke-utøvende studier kreves fullført grunnutdanning fra musikkonservatorium eller tilsvarende utdanning av minst to års varighet.</article></article></li><li data-li-identifier="b)" data-name="b)"><article class="listArticle" id="paragraf-2-punkt-2"><article class="legalP" id="paragraf-2-punkt-2-ledd-1">For opptak til utøvende studier kreves fullført grunnutdanning fra musikkonservatorium eller tilsvarende utdanning av minst to års varighet. Grunnutdanningen må inneholde minst 60 studiepoeng i utøvende fag. I tillegg kreves bestått opptaksprøve.</article></article></li></ul></article><article class="legalArticle" data-lovdata-URL="LTI/forskrift/2003-02-19-395/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Rangering</span></h2><ul class="defaultList"><li data-li-identifier="a)" data-name="a)"><article class="listArticle" id="paragraf-3-punkt-1"><article class="legalP" id="paragraf-3-punkt-1-ledd-1">Søkere til ikke-utøvende studier rangeres på grunnlag av vektet gjennomsnittskarakter i den utdanningen som er grunnlag for opptak. Det gis ikke tilleggspoeng.</article></article></li><li data-li-identifier="b)" data-name="b)"><article class="listArticle" id="paragraf-3-punkt-2"><article class="legalP" id="paragraf-3-punkt-2-ledd-1">Søkere til utøvende studier rangeres på grunnlag av opptaksprøve alene.</article></article></li></ul></article><article class="legalArticle" data-lovdata-URL="LTI/forskrift/2003-02-19-395/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Betinget opptak</span></h2><article class="legalP" id="paragraf-4-ledd-1">Det kan gis betinget opptak for søkere som mangler inntil 15 studiepoeng. Dokumentasjon for fullført videreutdanning utstedes ikke før manglende eksamener i grunnutdanningen er bestått.</article></article><article class="legalArticle" data-lovdata-URL="LTI/forskrift/2003-02-19-395/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Søknadsfrist. Frist for ettersending</span></h2><article class="legalP" id="paragraf-5-ledd-1">Høgskolen fastsetter søknadsfrist og frist for innsending av dokumentasjon for eksamen som avlegges og praksis som fullføres etter søknadsfristen.</article></article><article class="legalArticle" data-lovdata-URL="LTI/forskrift/2003-02-19-395/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Opptakskomité</span></h2><article class="legalP" id="paragraf-6-ledd-1">Avdelingsstyret ved Avdeling for kunstfag er opptakskomité.</article></article><article class="legalArticle" data-lovdata-URL="LTI/forskrift/2003-02-19-395/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft fra og med opptak til studieåret 2003–2004.</article></article></main></body></html>