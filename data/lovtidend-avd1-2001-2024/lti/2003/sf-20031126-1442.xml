<!DOCTYPE html><html lang="no"><head><title>Vedtak om merverdiavgift for budsjetterminen 2004.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-11-26-1442</dd><dt class="dokid">DokumentID</dt><dd class="dokid">LTI/forskrift/2003-11-26-1442</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 16 s 2622</dd><dt class="dateInForce">I kraft fra</dt><dd class="dateInForce">Budsjetterminen 2004</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1814-05-17/§75</li><li>lov/1969-06-19-66</li></ul></dd><dt class="dateOfPublication">Kunngjort</dt><dd class="dateOfPublication">2003-12-10</dd><dt class="journalNumber">Journalnummer</dt><dd class="journalNumber">2003-1210</dd><dt class="titleShort">Korttittel</dt><dd class="titleShort">Vedtak om merverdiavgift, 2004</dd><dt class="title">Tittel</dt><dd class="title">Vedtak om merverdiavgift for budsjetterminen 2004.</dd><dt class="miscInformation">Annet om dokumentet</dt><dd class="miscInformation">Kunngjøring fra Finansdepartementet av stortingsvedtak 26. november 2003 med hjemmel i Kongeriget Norges Grundlov av 17. mai 1814 § 75 litra a og lov av 19. juni 1969 nr. 66 om merverdiavgift.</dd><dt class="refid">RefID</dt><dd class="refid">forskrift/2003-11-26-1442</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om merverdiavgift for budsjetterminen 2004.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li></ul></li></ul></dd></dl></header><main class="documentBody" data-lovdata-URL="LTI/forskrift/2003-11-26-1442" id="dokument"><h1>Vedtak om merverdiavgift for budsjetterminen 2004.</h1><article class="legalArticle" data-lovdata-URL="LTI/forskrift/2003-11-26-1442/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><ul class="defaultList"><li data-li-identifier="1." data-name="1."><article class="listArticle" id="paragraf-1-punkt-1"><article class="legalP" id="paragraf-1-punkt-1-ledd-1">Fra 1. januar 2004 skal det betales 24 pst. avgift etter bestemmelsene i lov av 19. juni 1969 nr. 66 om merverdiavgift.</article></article></li><li data-li-identifier="2." data-name="2."><article class="listArticle" id="paragraf-1-punkt-2"><article class="legalP" id="paragraf-1-punkt-2-ledd-1">Fra 1. januar 2004 skal det betales 11,11 pst. avgift av omsetning som nevnt i lov av 19. juni 1969 nr. 66 om merverdiavgift § 39 og godtgjørelse som nevnt i samme lov § 41.</article></article></li></ul></article><article class="legalArticle" data-lovdata-URL="LTI/forskrift/2003-11-26-1442/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Fra 1. januar 2004 skal det betales 12 pst. avgift etter bestemmelsene i lov av 19. juni 1969 nr. 66 om merverdiavgift for næringsmidler. Som næringsmidler anses enhver mat- eller drikkevare og enhver annen vare som er bestemt til å konsumeres av mennesker, unntatt:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">legemidler,</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">vann fra vannverk,</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">tobakkvarer,</article></article></li><li data-li-identifier="d)" data-name="d)"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">alkoholholdige drikkevarer.</article></article></li></ul></article></article><article class="legalArticle" data-lovdata-URL="LTI/forskrift/2003-11-26-1442/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><ul class="defaultList"><li data-li-identifier="1." data-name="1."><article class="listArticle" id="paragraf-3-punkt-1"><article class="legalP" id="paragraf-3-punkt-1-ledd-1">Fra 1. januar 2004 skal det betales 6 pst. avgift etter bestemmelsene i lov av 19. juni 1969 nr. 66 om merverdiavgift for kringkastingsselskap under utøvelse av allmennkringkasting som er finansiert av kringkastingsavgift som nevnt i kringkastingsloven § 6-4.</article></article></li><li data-li-identifier="2." data-name="2."><article class="listArticle" id="paragraf-3-punkt-2"><article class="legalP" id="paragraf-3-punkt-2-ledd-1">Fra 1. mars 2004 skal det betales 6 pst. avgift etter bestemmelsene i lov av 19. juni 1969 nr. 66 om merverdiavgift for: <ul class="defaultList"><li data-li-identifier="a)" data-name="a)"><article class="listArticle" id="paragraf-3-punkt-2-ledd-1-punkt-1"><article class="legalP" id="paragraf-3-punkt-2-ledd-1-punkt-1-ledd-1">Tjenester som gjelder persontransport.</article></article></li><li data-li-identifier="b)" data-name="b)"><article class="listArticle" id="paragraf-3-punkt-2-ledd-1-punkt-2"><article class="legalP" id="paragraf-3-punkt-2-ledd-1-punkt-2-ledd-1">Formidling av tjenester som nevnt i bokstav a.</article></article></li><li data-li-identifier="c)" data-name="c)"><article class="listArticle" id="paragraf-3-punkt-2-ledd-1-punkt-3"><article class="legalP" id="paragraf-3-punkt-2-ledd-1-punkt-3-ledd-1">Transport av kjøretøy på ferge eller annet fartøy på innenlands veisamband.</article></article></li></ul></article></article></li></ul></article><article class="legalArticle" data-lovdata-URL="LTI/forskrift/2003-11-26-1442/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Departementet kan gi nærmere forskrifter om avgrensing av avgiftsplikten.</article></article></main></body></html>