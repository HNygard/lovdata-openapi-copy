<!DOCTYPE html><html lang="no"><head><title>Vedtak om endring i regler for valg av bispedømmeråd.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-11-21-1902</dd><dt class="dokid">DokumentID</dt><dd class="dokid">LTI/forskrift/2003-11-21-1902</dd><dt class="ministry">Departement</dt><dd class="ministry"><ul><li>Kultur- og kirkedepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 5 s 722</dd><dt class="dateInForce">I kraft fra</dt><dd class="dateInForce">2003-11-21</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-11-15-1451</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-06-07-31/§23</li></ul></dd><dt class="dateOfPublication">Kunngjort</dt><dd class="dateOfPublication">2004-04-16</dd><dt class="journalNumber">Journalnummer</dt><dd class="journalNumber">2004-0373</dd><dt class="titleShort">Korttittel</dt><dd class="titleShort">Endr. i regler for valg av bispedømmeråd</dd><dt class="title">Tittel</dt><dd class="title">Vedtak om endring i regler for valg av bispedømmeråd.</dd><dt class="miscInformation">Annet om dokumentet</dt><dd class="miscInformation">Fastsatt av Kirkemøtet 21. november 2003 med hjemmel i lov 7. juni 1996 nr. 31 om Den norske kirke (kirkeloven) § 23 annet ledd.</dd><dt class="refid">RefID</dt><dd class="refid">forskrift/2003-11-21-1902</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om endring i regler for valg av bispedømmeråd.<ul class="tocSubUl"><li>I<ul class="tocSubUl"><li>§ 7-2.</li><li>§ 7-3.</li><li>§ 8-2.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-11-21-1902" id="dokument"><h1>Vedtak om endring i regler for valg av bispedømmeråd.</h1><section class="section" data-name="kapI" id="kapittel-1" data-lovdata-URL="LTI/forskrift/2003-11-21-1902/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I regler 15. november 1996 nr. 1451 for valg av bispedømmeråd gjøres følgende endringer:</article> <article class="defaultP" margin-top="true">§ 1 første punktum skal lyde:</article><article class="legalP" id="kapittel-1-ledd-2">Til å styre valgene oppnevner bispedømmerådet i god tid før valget et valgråd på 5 medlemmer og 2 varamedlemmer.</article> <article class="defaultP" margin-top="true">§ 2-1 første ledd skal lyde:</article><article class="legalP" id="kapittel-1-ledd-3">Nominasjonskomiteen for leke medlemmer består av et lekt medlem fra hvert prosti, valgt av leder eller et medlem fra hvert menighetsråd innen prostiet på et møte som prosten innkaller til. Det velges et medlem og et varamedlem fra hvert prosti. Det bør tilstrebes ungdomsrepresentasjon i nominasjonskomiteen. I tillegg oppnevner bispedømmerådene i de tre nordligste bispedømmene en samisk representant hver til nominasjonskomiteen etter forslag fra Samisk kirkeråd. Bispedømmerådene informerer prostene om dette senest innen 1. oktober.</article> <article class="defaultP" margin-top="true">§ 2-2 skal lyde:</article><article class="legalP" id="kapittel-1-ledd-4">Bispedømmerådet skal i god tid, senest 1. desember, før bispedømmerådsvalget holdes, sende en oppfordring til menighetsrådene om innen 15. februar å fremme forslag på inntil 4 leke medlemmer til bispedømmerådet. Tilsvarende oppfordrer bispedømmerådet innen 1. oktober de avgående menighetsråd om å fremme forslag til kandidater overfor de nye menighetsrådene. Menighetsrådet kan foreslå leke medlemmer fra hele bispedømmet. Ungdomsråd eller tilsvarende organ bør overfor bispedømmerådene fremme forslag på kandidater. De som foreslås skal forespørres om de er villige til å la seg nominere. Bispedømmerådene i de tre nordligste bispedømmene skal i tillegg sende en oppfordring til samtlige menighetsråd i de respektive samiske språkområder om å fremme forslag på henholdsvis 3 nord-, lule- og sørsamiske representanter, hvorav minst 2 leke. Samisk kirkeråd fastsetter nærmere hvilke sokn som faller inn under de respektive samiske språkområder. Oslo bispedømmeråd skal sende en oppfordring til samtlige menighetsråd i Døvekirken om å fremme forslag på fire leke medlemmer. I tillegg til de innkomne forslag kan nominasjonskomiteens medlemmer dessuten fremme forslag om en kandidat hver.</article> <article class="defaultP" margin-top="true">§ 2-3 første ledd skal lyde:</article><article class="legalP" id="kapittel-1-ledd-5">Etter utløpet av fristen innkalles nominasjonskomiteen til et eller flere møter der en setter opp en liste på 20 leke kandidater. I tillegg skal nominasjonskomiteen i de tre nordligste bispedømmene, sette opp en liste på henholdsvis 5 nord-, lule- og sørsamiske representanter, hvorav minst 3 leke. Nominasjonen foregår ved vanlig flertallsvotering. Kandidatene føres opp på listen i prioritert rekkefølge med angivelse av fullstendig navn, stilling, menighet og alder.</article> <article class="defaultP" margin-top="true">§ 2-4 skal lyde:</article><article class="legalP" id="kapittel-1-ledd-6">Nominasjonskomiteen sender kandidatlisten med de 20 navnene til valgrådet innen 15. mars, sammen med en liste over øvrige opplysninger om kandidatene. Nominasjonskomiteen i de tre nordligste bispedømmene sender samtidig kandidatlisten med forslag til 5 samiske kandidater til valgrådet.</article><article class="legalP" id="kapittel-1-ledd-7">Valgrådet sørger for at kandidatlisten/stemmeseddelen for leke medlemmer blir mangfoldiggjort på alminnelig hvitt papir og oversendt menighetsrådet, herunder for Oslo bispedømmes del menighetsråd i Døvekirken, innen 1. april sammen med en egen presentasjon av kandidatene, jf. § 2-3 siste ledd, og med angivelse av frist for innsending av stemmesedler (innen 10. mai), jf. § 7-2. Kandidatlisten for nordsamiske og lulesamiske representanter oversendes samtidig til de 10 elektorene for de respektive områdene som er oppnevnt av Samisk kirkeråd til å foreta valget av de nordsamiske og lulesamiske representantene. Nærmere regler for valg av de sørsamiske representantene fastsettes av Kirkerådet etter forslag fra Samisk kirkeråd.</article> <article class="defaultP" margin-top="true">§ 2-5 siste punktum skal lyde:</article><article class="legalP" id="kapittel-1-ledd-8">Hver elektor skal avgi stemme på to kandidater på listen for eget språkområde.</article> <article class="defaultP" margin-top="true">§ 2-6 første ledd skal lyde:</article><article class="legalP" id="kapittel-1-ledd-9">Stemmesedlene legges i tilsendt konvolutt som lukkes i møtet og sendes sammen med et følgeskriv i omslagskonvolutt direkte til valgrådet innen 10. mai.</article> <article class="defaultP" margin-top="true">§ 3-1 skal lyde:</article><article class="legalP" id="kapittel-1-ledd-10">Nominasjonskomiteen for prestene består av en prest fra hvert prosti som velges av prostiets prester på et møte som prosten innkaller til. Det velges et medlem og et varamedlem fra hvert prosti. Det bør tilstrebes ungdomsrepresentasjon og at begge kjønn er representert. Medlemmer av bispedømmerådet er utelukket fra å være representert i nominasjonskomiteen. Komiteen velger selv sin leder. Bispedømmerådene informerer prostene om dette senest 1. oktober.</article> <article class="defaultP" margin-top="true">§ 3-3 første ledd skal lyde:</article><article class="legalP" id="kapittel-1-ledd-11">Etter utløpet av fristen innkalles nominasjonskomiteen til et eller flere møter der den setter opp en liste på 5 kandidater. Nominasjonen foregår ved vanlig flertallsvotering. Kandidatene føres opp på listen i prioritert rekkefølge med angivelse av fullstendig navn, stilling, menighet og alder.</article> <article class="defaultP" margin-top="true">§ 3-4 skal lyde:</article><article class="legalP" id="kapittel-1-ledd-12">Nominasjonskomiteen sender kandidatlisten med de 5 kandidatene til valgrådet innen 15. mars, sammen med en liste over øvrige opplysninger om kandidatene.</article><article class="legalP" id="kapittel-1-ledd-13">Valgrådet sørger for at kandidatlisten/stemmeseddelen blir mangfoldiggjort på alminnelig hvitt papir og sendt prestene i offentlig kirkelig prestestilling i bispedømmet, herunder for Oslo bispedømmes del prester i Døvekirken, innen 1. april sammen med en egen presentasjon av kandidatene, jf. § 3-3 siste ledd, og med angivelse av frist for innsending av stemmesedler (innen 10. mai).</article> <article class="defaultP" margin-top="true">§ 3-6 første punktum skal lyde:</article><article class="legalP" id="kapittel-1-ledd-14">Stemmeseddelen legges i tilsendt konvolutt som lukkes og sendes sammen med et følgeskriv i omslagskonvolutt direkte til valgrådet innen 10. mai.</article> <article class="defaultP" margin-top="true">§ 4-1 skal lyde:</article><article class="legalP" id="kapittel-1-ledd-15">Nominasjonskomiteen for kirkelig tilsatte består av en kirkelig tilsatt fra hvert prosti som velges av de kirkelig tilsatte i prostiet på et møte som prosten innkaller til. Det velges et medlem og et varamedlem fra hvert prosti. Det bør tilstrebes ungdomsrepresentasjon og at begge kjønn er representert. Medlemmer av bispedømmerådet er utelukket fra å være representert i nominasjonskomiteen. Komiteen velger selv sin leder. Bispedømmerådene informerer prostene om dette senest 1. oktober.</article> <article class="defaultP" margin-top="true">§ 4-3 første og andre ledd skal lyde:</article><article class="legalP" id="kapittel-1-ledd-16">Etter utløpet av fristen innkalles nominasjonskomiteen til et eller flere møter der den setter opp en liste på 5 kandidater. Nominasjonen foregår ved vanlig flertallsvotering. Kandidatene føres opp på listen i prioritert rekkefølge med angivelse av fullstendig navn, stilling, menighet og alder.</article><article class="legalP" id="kapittel-1-ledd-17">Begge kjønn skal være representert. Nominasjonskomiteen skal dessuten ta med kandidater fra forskjellige distrikter og tjenestekategorier, og sørge for at listen inneholder minst en kandidat som er under 30 år.</article> <article class="defaultP" margin-top="true">§ 4-4 skal lyde:</article><article class="legalP" id="kapittel-1-ledd-18">Nominasjonskomiteen sender kandidatlisten med de 5 kandidatene til valgrådet innen 15. mars, sammen med en liste over øvrige opplysninger om kandidatene.</article><article class="legalP" id="kapittel-1-ledd-19">Valgrådet sørger for at kandidatlisten/stemmeseddelen blir mangfoldiggjort på alminnelig hvitt papir og sendt samtlige leke kirkelige tilsatte i bispedømmet, herunder for Oslo bispedømmes del leke kirkelige tilsatte i Døvekirken, innen 1. april sammen med en egen presentasjon av kandidatene, jf. § 4-3 siste ledd, og med angivelse av frist for innsending av stemmesedler (innen 10. mai).</article> <article class="defaultP" margin-top="true">§ 4-6 første punktum skal lyde:</article><article class="legalP" id="kapittel-1-ledd-20">Stemmeseddelen legges i tilsendt konvolutt som lukkes og sendes med et følgeskriv i omslagskonvolutt direkte til valgrådet innen 10. mai.</article> <article class="defaultP" margin-top="true">§ 6-4 skal lyde:</article><article class="legalP" id="kapittel-1-ledd-21">Klager i anledning av valget og forberedelsen av det kan gis inn av enhver som er stemmeberettiget ved valget og av biskopen. Klagen må være kommet inn til valgrådet innen 10. juni. Klagen sendes Kirkerådet som kan påby nytt valgoppgjør eller omvalg.</article> <article class="defaultP" margin-top="true">§ 7-2 og § 7-3 skal lyde:</article><article class="futureLegalArticle" data-name="§7-2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7-2</span>.</span><article class="legalP" id="kapittel-1-foreslåttparagraf-1-ledd-1">Nominasjonskomiteene sender kandidatlistene til valgrådet innen 15. mars. Valgrådet sender kandidatlistene direkte til henholdsvis menighetsrådene, prestene og de leke kirkelig tilsatte innen 1. april med beskjed om at stemmesedlene må være innsendt valgrådet innen 10. mai. Kandidatlistene for de samiske representanter sendes de respektive samiske elektorer innen de samme tidsfrister.</article></article><article class="futureLegalArticle" data-name="§7-3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7-3</span>.</span><article class="legalP" id="kapittel-1-foreslåttparagraf-2-ledd-1">Det nyvalgte bispedømmerådet trer i funksjon 15. juni i det året valget finner sted.</article></article> <article class="defaultP" margin-top="true">Nåværende § 8 blir § 8-1.</article> <article class="defaultP" margin-top="true">Ny § 8-2 skal lyde:</article><article class="futureLegalArticle" data-name="§8-2" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 8-2</span>.</span><article class="legalP" id="kapittel-1-foreslåttparagraf-3-ledd-1">Kirkerådet har myndighet til å gjennomføre forsøk med ulike valgordninger. Kirkerådet setter nærmere vilkår for gjennomføringen av slike forsøk. Ved utforming av forsøk og prøveordninger gis Kirkerådet myndighet til å fravike bestemmelsene her.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2003-11-21-1902/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>