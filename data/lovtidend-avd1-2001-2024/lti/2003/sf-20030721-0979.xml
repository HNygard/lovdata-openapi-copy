<!DOCTYPE html><html lang="no"><head><title>Forskrift om endring i forskrift om skytevåpen, våpendeler og ammunisjon.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-07-21-979</dd><dt class="dokid">DokumentID</dt><dd class="dokid">LTI/forskrift/2003-07-21-979</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 11 s 1862</dd><dt class="dateInForce">I kraft fra</dt><dd class="dateInForce">2003-09-01, departementet bestemmer</dd><dt class="changesToDocuments">Endrer</dt><dd class="changesToDocuments"><ul><li>forskrift/1963-01-25-9722</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1961-06-09-1/§2</li><li>lov/1961-06-09-1/§5</li><li>lov/1961-06-09-1/§6a</li><li>lov/1961-06-09-1/§7</li><li>lov/1961-06-09-1/§10</li><li>lov/1961-06-09-1/§23</li><li>lov/1961-06-09-1/§27a</li><li>lov/1961-06-09-1/§31</li></ul></dd><dt class="dateOfPublication">Kunngjort</dt><dd class="dateOfPublication">2003-07-29</dd><dt class="lastupdated">Rettet</dt><dd class="lastupdated">2003-09-10 (del II)</dd><dt class="journalNumber">Journalnummer</dt><dd class="journalNumber">2003-0845</dd><dt class="titleShort">Korttittel</dt><dd class="titleShort">Endr. i våpenforskriften</dd><dt class="title">Tittel</dt><dd class="title">Forskrift om endring i forskrift om skytevåpen, våpendeler og ammunisjon.</dd><dt class="miscInformation">Annet om dokumentet</dt><dd class="miscInformation">Fastsatt av Justis- og politidepartementet 21. juli 2003 med hjemmel i lov av 9. juni 1961 nr. 1 om skytevåpen og ammunisjon m.v. § 2, § 5, § 6a, § 7, § 10, § 23, § 27a og § 31.</dd><dt class="refid">RefID</dt><dd class="refid">forskrift/2003-07-21-979</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om skytevåpen, våpendeler og ammunisjon.<ul class="tocSubUl"><li>I<ul class="tocSubUl"><li>§ 11-2. Levering fra autorisert forhandler</li><li>§ 11-3. Autorisert forhandlers plikt til å føre fortløpende fortegnelser mv.</li><li>§ 13-8. Merking av skytevåpen ved ervervsmessig tilvirkning av skytevåpen</li><li>§ 14-9. Merking av skytevåpen ved tilvirkning av skytevåpen til eget bruk</li><li>§ 16-7. Krav til søknad om innførsel</li><li>§ 16-8. Politiets tillatelse til innførsel av skytevåpen, våpendeler og ammunisjon</li><li>§ 16-16. Merking av skytevåpen ved ervervsmessig innførsel av skytevåpen</li><li>§ 17-4. Merking av skytevåpen ved ikke-ervervsmessig innførsel av skytevåpen</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-07-21-979" id="dokument"><h1>Forskrift om endring i forskrift om skytevåpen, våpendeler og ammunisjon.</h1><section class="section" data-name="kapI" id="kapittel-1" data-lovdata-URL="LTI/forskrift/2003-07-21-979/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 25. januar 1963 nr. 9722 om skytevåpen, våpendeler og ammunisjon gjøres følgende endringer:</article> <article class="defaultP" margin-top="true">§ 2-15 skal lyde:</article><article class="legalP" id="kapittel-1-ledd-2">Våpenloven § 29 første ledd om 18-års aldersgrense gjelder også ved overlatelse av luft- og fjærvåpen herunder luftvåpen drevet med gass, paintballvåpen og air soft gun.</article><article class="legalP" id="kapittel-1-ledd-3">Det er forbudt uten politimesterens tillatelse å eie eller inneha luft- og fjærvåpen, herunder luftvåpen drevet med gass, som har grovere kaliber enn 4,5 mm. Kravet om ervervstillatelse gjelder ikke for paintballvåpen og air soft gun. Denne bestemmelsen får ikke anvendelse på luft- og fjærvåpen som er ervervet før 1. januar 2001.</article><article class="legalP" id="kapittel-1-ledd-4">Tillatelse som nevnt i foregående ledd kan bare gis til den som fyller våpenlovens krav til vandel og personlige egenskaper. For øvrig må behovet for luft- og fjærvåpen ikke godtgjøres nærmere. Politimesteren kan gi dispensasjon fra 18-årskravet på de vilkår som fremgår av § 2-1 annet og tredje ledd.</article> <article class="defaultP" margin-top="true">§ 11-2 og § 11-3 skal lyde:</article><article class="futureLegalArticle" data-name="§11-2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 11-2</span>. <span class="legalArticleTitle">Levering fra autorisert forhandler</span></span><article class="legalP" id="kapittel-1-foreslåttparagraf-1-ledd-1">Den som har bevilling til å drive handel med skytevåpen, våpendeler eller ammunisjon, må bare foreta levering til forbruker når denne kan legge frem gyldig ervervstillatelse for det (art og kvantum) som bestillingen gjelder (§ 3-8 og § 8-4), når slik ervervstillatelse er nødvendig, eller tillatelse fra politiet når kjøperen er under 18 år.</article><article class="legalP" id="kapittel-1-foreslåttparagraf-1-ledd-2">Levering til annen forhandler må bare finne sted når denne kan godtgjøre at han har bevilling til å drive handel med slike varer som bestillingen gjelder. Ved slik levering plikter leverandøren å sende melding til politimesteren (for våpen) eller politiet (lensmannen) (for ammunisjon) i det distrikt hvor han har forretningssted om dette med opplysning om:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">dato for leveringen,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">navn og adresse på mottakeren,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">antall, type eller art, fabrikkmerke, modellbetegnelse, kaliber, mekanisme (type) og nummer på våpen (våpendeler) eller kvantum og art av ammunisjon som leveres.</article></article></li></ul></article><article class="legalP" id="kapittel-1-foreslåttparagraf-1-ledd-3">Politiet kan pålegge forhandleren å gi meldingen i elektronisk form.</article></article><article class="futureLegalArticle" data-name="§11-3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 11-3</span>. <span class="legalArticleTitle">Autorisert forhandlers plikt til å føre fortløpende fortegnelser mv.</span></span><article class="legalP" id="kapittel-1-foreslåttparagraf-2-ledd-1">Den som har bevilling til å drive handel med skytevåpen (våpendeler), plikter å føre en fortløpende fortegnelse over alle kjøp, salg og utlån mv. av kontrollpliktige våpen (deler). Fortegnelsen skal inneholde opplysning om:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">dato for mottakingen/leveringen,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">navnet på selgeren/kjøperen,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">antall, type eller art, fabrikkmerke, modellbetegnelse, kaliber, mekanisme (type) og nummer på våpen (våpendeler) som mottas/leveres.</article></article></li></ul></article><article class="legalP" id="kapittel-1-foreslåttparagraf-2-ledd-2">Ved salg mv. vedlegger forhandleren et eksemplar av forbrukerens ervervstillatelse eller annen forhandlers bestilling. Ved kjøp mv. vedlegges et eksemplar av leverandørens faktura (fraktseddel).</article><article class="legalP" id="kapittel-1-foreslåttparagraf-2-ledd-3">Ved innførsel av skytevåpen og våpendeler plikter forhandleren å sette opp en oppgave som nevnt i første ledd over innførte skytevåpen (våpendeler). Forhandleren plikter innen 10 dager etter at våpnene (våpendelene) har ankommet lager å sende slik oppgave til politimesteren i det distrikt hvor han har forretningssted. Politiet kan pålegge forhandleren å gi oppgaven i elektronisk form.</article><article class="legalP" id="kapittel-1-foreslåttparagraf-2-ledd-4">Forhandleren plikter videre ved utgangen av hvert kvartal å sette opp ajourført oppgave over sitt lager av kontrollpliktige skytevåpen (våpendeler). Oppgaven skal inneholde opplysning om antall, art, fabrikkmerke, modellbetegnelse, kaliber, mekanisme (type) og nummer.</article><article class="legalP" id="kapittel-1-foreslåttparagraf-2-ledd-5">Forhandleren plikter innen 10 dager etter utløpet av hvert kvartal å sende en avskrift av den ajourførte oppgave over sitt lager av skytevåpen og av fortegnelsen over kjøp og salg av våpen i siste kvartal til politimesteren i det distrikt hvor han har forretningssted. Politiet kan pålegge forhandleren å gi oppgaven i elektronisk form.</article></article> <article class="defaultP" margin-top="true">Ny § 13-8 skal lyde:</article><article class="futureLegalArticle" data-name="§13-8" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 13-8</span>. <span class="legalArticleTitle">Merking av skytevåpen ved ervervsmessig tilvirkning av skytevåpen</span></span><article class="legalP" id="kapittel-1-foreslåttparagraf-3-ledd-1">Tilvirkeren plikter å merke skytevåpen og våpendeler etter nærmere retningslinjer gitt av Politidirektoratet.</article></article> <article class="defaultP" margin-top="true">Ny § 14-9 skal lyde:</article><article class="futureLegalArticle" data-name="§14-9" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 14-9</span>. <span class="legalArticleTitle">Merking av skytevåpen ved tilvirkning av skytevåpen til eget bruk</span></span><article class="legalP" id="kapittel-1-foreslåttparagraf-4-ledd-1">Tilvirkeren plikter å merke skytevåpen og våpendeler etter nærmere retningslinjer gitt av Politidirektoratet.</article></article> <article class="defaultP" margin-top="true">§ 16-7 og § 16-8 skal lyde:</article><article class="futureLegalArticle" data-name="§16-7" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 16-7</span>. <span class="legalArticleTitle">Krav til søknad om innførsel</span></span><article class="legalP" id="kapittel-1-foreslåttparagraf-5-ledd-1">Søknad om innførselstillatelse må dateres og underskrives av søkeren.</article><article class="legalP" id="kapittel-1-foreslåttparagraf-5-ledd-2">Gjelder søknader ervervsmessig innførsel av skytevåpen, våpendeler eller ammunisjon som ikke går inn under lov av 14. juni 1974 nr. 39 om eksplosive varer<sup class="footnotereference" data-footnotereferencevalue="1" data-unique-footnote-counter="1">1</sup> eller brann- og eksplosjonsvernloven av 14. juni 2002 nr. 20, må søknaden inneholde opplysning om:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-ledd-2-punkt-1"><article class="legalP" id="kapittel-1-foreslåttparagraf-5-ledd-2-punkt-1-ledd-1">søkerens (firmaets) fulle navn og adresse,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-ledd-2-punkt-2"><article class="legalP" id="kapittel-1-foreslåttparagraf-5-ledd-2-punkt-2-ledd-1">ved innførsel av skytevåpen/våpendeler; antall, type eller art, fabrikkmerke, modellbetegnelse, mekanisme (type), kaliber,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-5-ledd-2-punkt-3"><article class="legalP" id="kapittel-1-foreslåttparagraf-5-ledd-2-punkt-3-ledd-1">ved innførsel av ammunisjon; kvantum og vekt,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-5-ledd-2-punkt-4"><article class="legalP" id="kapittel-1-foreslåttparagraf-5-ledd-2-punkt-4-ledd-1">leverandørens navn og adresse,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-5-ledd-2-punkt-5"><article class="legalP" id="kapittel-1-foreslåttparagraf-5-ledd-2-punkt-5-ledd-1">varepartiet antas å ville komme i flere sendinger,</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-5-ledd-2-punkt-6"><article class="legalP" id="kapittel-1-foreslåttparagraf-5-ledd-2-punkt-6-ledd-1">hvem som har gitt søkeren bevilling til å drive handel med skytevåpen mv.</article></article></li></ul></article><article class="legalP" id="kapittel-1-foreslåttparagraf-5-ledd-3">Et eksemplar av dokument som viser kjøpesummen må vedlegges søknaden.</article><article class="legalP" id="kapittel-1-foreslåttparagraf-5-ledd-4">Et beløp til dekning av gebyret må enten vedlegges søknaden eller betales innen 14 dager etter at innførselstillatelse er gitt.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Gjelder kun for Svalbard.</article></footer></article><article class="futureLegalArticle" data-name="§16-8" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 16-8</span>. <span class="legalArticleTitle">Politiets tillatelse til innførsel av skytevåpen, våpendeler og ammunisjon</span></span><article class="legalP" id="kapittel-1-foreslåttparagraf-6-ledd-1">Tillatelse til ervervsmessig innførsel av skytevåpen, våpendeler og ammunisjon som ikke går inn under lov av 14. juni 1974 nr. 39 om eksplosive varer<sup class="footnotereference" data-footnotereferencevalue="1" data-unique-footnote-counter="1">1</sup> eller brann- og eksplosjonsvernloven av 14. juni 2002 nr. 20, gis på fastsatt skjema som sendes til søkeren i utfylt, datert, stemplet og nummerert stand. Det må gis særskilt innførselstillatelse for hvert vareparti.</article><article class="legalP" id="kapittel-1-foreslåttparagraf-6-ledd-2">Tillatelse skal være datert og underskrevet av politimesteren og inneholde opplysninger om:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-6-ledd-2-punkt-1"><article class="legalP" id="kapittel-1-foreslåttparagraf-6-ledd-2-punkt-1-ledd-1">fullt navn og adresse på den som har fått tillatelsen,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-6-ledd-2-punkt-2"><article class="legalP" id="kapittel-1-foreslåttparagraf-6-ledd-2-punkt-2-ledd-1">ved innførsel av skytevåpen/våpendeler; type eller art, antall, fabrikkmerke, modellbetegnelse, mekanisme (type), kaliber,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-6-ledd-2-punkt-3"><article class="legalP" id="kapittel-1-foreslåttparagraf-6-ledd-2-punkt-3-ledd-1">ved innførsel av ammunisjon; kvantum og vekt,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-6-ledd-2-punkt-4"><article class="legalP" id="kapittel-1-foreslåttparagraf-6-ledd-2-punkt-4-ledd-1">leverandørens navn og adresse.</article></article></li></ul></article><article class="legalP" id="kapittel-1-foreslåttparagraf-6-ledd-3">Tillatelse til innførsel av skytevåpen til eget bruk gis ved datert påtegning på de 3 innsendte eksemplarer av skjema for søknad om tillatelse til å erverve og inneha skytevåpen.</article><article class="legalP" id="kapittel-1-foreslåttparagraf-6-ledd-4">Alle innførselstillatelser gjelder for et tidsrom av 3 måneder. De kan etter søknad forlenges for ytterligere 3 måneder. Slik forlengelse av gyldighetstiden gis uten betaling av gebyr.</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Gjelder kun for Svalbard.</article></footer></article> <article class="defaultP" margin-top="true">Ny § 16-16 skal lyde:</article><article class="futureLegalArticle" data-name="§16-16" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 16-16</span>. <span class="legalArticleTitle">Merking av skytevåpen ved ervervsmessig innførsel av skytevåpen</span></span><article class="legalP" id="kapittel-1-foreslåttparagraf-7-ledd-1">Den som innfører registreringspliktige skytevåpen plikter å merke skytevåpen og våpendeler etter nærmere retningslinjer gitt av Politidirektoratet.</article></article> <article class="defaultP" margin-top="true">Ny § 17-4 skal lyde:</article><article class="futureLegalArticle" data-name="§17-4" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 17-4</span>. <span class="legalArticleTitle">Merking av skytevåpen ved ikke-ervervsmessig innførsel av skytevåpen</span></span><article class="legalP" id="kapittel-1-foreslåttparagraf-8-ledd-1">Den som innfører registreringspliktige skytevåpen plikter å merke skytevåpen og våpendeler etter nærmere retningslinjer gitt av Politidirektoratet.</article></article> <article class="defaultP" margin-top="true">§ 23-3 nytt siste punktum skal lyde:</article><article class="legalP" id="kapittel-1-ledd-5">Utgifter ved merking av skytevåpen betales av den som tilvirker skytevåpen etter reglene i denne forskrift kap. 13 eller kap. 14 eller den som innfører skytevåpen etter reglene i denne forskrift kap. 16 eller kap. 17.</article></section><section class="section" data-name="kapII" id="kapittel-2" data-lovdata-URL="LTI/forskrift/2003-07-21-979/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene i § 2-15, § 11-2, § 11-3, § 16-7 og § 16-8 trer i kraft 1. september 2003. Øvrige endringer trer i kraft fra det tidspunkt departementet bestemmer.</article><article class="changesToParent">Endret ved rettelse 10. september 2003, se Lovtidend 13/2003.</article></section></main></body></html>