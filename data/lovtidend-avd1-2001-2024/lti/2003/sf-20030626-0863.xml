<!DOCTYPE html><html lang="no"><head><title>Forskrift om fotoflyging m.m. (BSL D 5-6).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-06-26-863</dd><dt class="dokid">DokumentID</dt><dd class="dokid">LTI/forskrift/2003-06-26-863</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 10 s 1595</dd><dt class="dateInForce">I kraft fra</dt><dd class="dateInForce">2004-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-12-20-1321</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§5-1</li><li>lov/1993-06-11-101/§9-1</li><li>lov/1993-06-11-101/§15-4</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2003-07-04</dd><dt class="journalNumber">Journalnummer</dt><dd class="journalNumber">2003-0705</dd><dt class="titleShort">Korttittel</dt><dd class="titleShort">Forskrift om fotoflyging m.m. (BSL D 5-6)</dd><dt class="title">Tittel</dt><dd class="title">Forskrift om fotoflyging m.m. (BSL D 5-6).</dd><dt class="miscInformation">Annet om dokumentet</dt><dd class="miscInformation">Fastsatt av Luftfartstilsynet 26. juni 2003 med hjemmel i lov av 11. juni 1993 nr. 101 om luftfart (luftfartsloven) § 5-1, § 9-1 og § 15-4, jf. delegeringsvedtak av 10. desember 1999 nr. 1273.</dd><dt class="refid">RefID</dt><dd class="refid">forskrift/2003-06-26-863</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fotoflyging m.m. (BSL D 5-6).<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li><li>§ 4. Generelt</li><li>§ 5. Standard operativ prosedyre (SOP)</li><li>§ 6. Operative krav</li><li>§ 7. Flygebesetning</li><li>§ 8. Luftfartøyet</li><li>§ 9. Dispensasjon</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2003-06-26-863" id="dokument"><h1>Forskrift om fotoflyging m.m. (BSL D 5-6).</h1><article class="legalArticle" data-lovdata-URL="LTI/forskrift/2003-06-26-863/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriftens formål er å stille slike krav til fotoflyging at virksomheten kan gjennomføres på sikrest mulig måte.</article></article><article class="legalArticle" data-lovdata-URL="LTI/forskrift/2003-06-26-863/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Denne forskriften gjelder all fotoflyging med unntak av:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">passasjerers fotografering eller opptak med sensorsystemer fra luftfartøy i regelbunden rutetrafikk,</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">passasjerers fotografering eller opptak med sensorsystemer til rent privat formål når fotograferingen eller opptaket ikke påvirker flygingen eller er en del av dens formål, eller</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">fotografering eller opptak med sensorsystemer fra luftfartøy som deltar i organisert flygekonkurranse når fotograferingen eller opptaket inngår som en del av flygekonkurransen og dette er beskrevet i egen Standard operativ prosedyre (SOP) godkjent av Luftfartstilsynet, jf. § 5.</article></article></li></ul></article></article><article class="legalArticle" data-lovdata-URL="LTI/forskrift/2003-06-26-863/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I denne forskriften menes med:<ul class="defaultList"><li data-li-identifier="1." data-name="1."><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1"><i>Fotoflyging:</i> All bruk av luftfartøy for utførelse av fotografering og opptak med sensorsystemer fra luften innenfor norsk område, samt utenfor norsk område med norsk luftfartøy når dette er forenlig med fremmed rett.</article></article></li><li data-li-identifier="2." data-name="2."><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1"><i>Sensorsystemer:</i> Systemer for opptak, lagring og prosessering av data, herunder videokamera med videorecorder, SAR (Syntetic Aperture Radar), IRLS (InfraRed Line Scanning), Multispectral (0,3-1,4 um), Radio Frequency, Electromagnetic Induction, Ground Penetrating Radar, mm Radar, Magnometric, Gravimetric, Thermal/moisture, Air Pollution og Seismic.</article></article></li></ul></article></article><article class="legalArticle" data-lovdata-URL="LTI/forskrift/2003-06-26-863/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Generelt</span></h2><article class="legalP" id="paragraf-4-ledd-1">All fotoflyging skal utføres i samsvar med forskrift av 6. januar 1997 nr. 3 om fotografering mv fra luften og kontroll av luftfotografier og opptaksmateriale fra luftbårne sensorsystemer, fastsatt av Forsvarsdepartementet.</article></article><article class="legalArticle" data-lovdata-URL="LTI/forskrift/2003-06-26-863/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Standard operativ prosedyre (SOP)</span></h2><article class="numberedLegalP" data-numerator="1" id="paragraf-5-nummer-1">(1) Før fotoflyging igangsettes skal det utarbeides en Standard operativ prosedyre (SOP) som skal godkjennes av Luftfartstilsynet.</article><article class="numberedLegalP" data-numerator="2" id="paragraf-5-nummer-2">(2) Standard operativ prosedyre skal inneholde følgende punkter:<ul class="defaultList"><li data-li-identifier="a)" data-name="a)"><article class="listArticle" id="paragraf-5-nummer-2-punkt-1"><article class="legalP" id="paragraf-5-nummer-2-punkt-1-ledd-1">Gyldighetsområde for SOP</article></article></li><li data-li-identifier="b)" data-name="b)"><article class="listArticle" id="paragraf-5-nummer-2-punkt-2"><article class="legalP" id="paragraf-5-nummer-2-punkt-2-ledd-1">Generell informasjon</article></article></li><li data-li-identifier="c)" data-name="c)"><article class="listArticle" id="paragraf-5-nummer-2-punkt-3"><article class="legalP" id="paragraf-5-nummer-2-punkt-3-ledd-1">Operative bestemmelser</article></article></li><li data-li-identifier="d)" data-name="d)"><article class="listArticle" id="paragraf-5-nummer-2-punkt-4"><article class="legalP" id="paragraf-5-nummer-2-punkt-4-ledd-1">Besetningsmedlemmenes kvalifikasjoner</article></article></li><li data-li-identifier="e)" data-name="e)"><article class="listArticle" id="paragraf-5-nummer-2-punkt-5"><article class="legalP" id="paragraf-5-nummer-2-punkt-5-ledd-1">Opplæringsprogram for fartøysjef</article></article></li><li data-li-identifier="f)" data-name="f)"><article class="listArticle" id="paragraf-5-nummer-2-punkt-6"><article class="legalP" id="paragraf-5-nummer-2-punkt-6-ledd-1">Krav til luftfartøy og installasjoner</article></article></li><li data-li-identifier="g)" data-name="g)"><article class="listArticle" id="paragraf-5-nummer-2-punkt-7"><article class="legalP" id="paragraf-5-nummer-2-punkt-7-ledd-1">Planlegging av oppdrag</article></article></li><li data-li-identifier="h)" data-name="h)"><article class="listArticle" id="paragraf-5-nummer-2-punkt-8"><article class="legalP" id="paragraf-5-nummer-2-punkt-8-ledd-1">Gjennomføring av oppdrag</article></article></li><li data-li-identifier="i)" data-name="i)"><article class="listArticle" id="paragraf-5-nummer-2-punkt-9"><article class="legalP" id="paragraf-5-nummer-2-punkt-9-ledd-1">Operative begrensninger.</article></article></li></ul></article><article class="numberedLegalP" data-numerator="3" id="paragraf-5-nummer-3">(3) Endringer i SOP skal godkjennes av Luftfartstilsynet.</article></article><article class="legalArticle" data-lovdata-URL="LTI/forskrift/2003-06-26-863/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Operative krav</span></h2><article class="numberedLegalP" data-numerator="1" id="paragraf-6-nummer-1">(1) Luftfartøyets fartøysjef skal være fører mens fotograferingen eller opptaket pågår med mindre annet er godkjent i henhold til SOP.</article><article class="numberedLegalP" data-numerator="2" id="paragraf-6-nummer-2">(2) Fotografering og opptak med sensorsystemer skal ikke utføres av fartøysjef unntatt når:<ul class="defaultList"><li data-li-identifier="a)" data-name="a)"><article class="listArticle" id="paragraf-6-nummer-2-punkt-1"><article class="legalP" id="paragraf-6-nummer-2-punkt-1-ledd-1">luftfartøyet har fastmontert installasjon for fotografering eller opptak,</article></article></li><li data-li-identifier="b)" data-name="b)"><article class="listArticle" id="paragraf-6-nummer-2-punkt-2"><article class="legalP" id="paragraf-6-nummer-2-punkt-2-ledd-1">installasjonen er godkjent av Luftfartstilsynet, og</article></article></li><li data-li-identifier="c)" data-name="c)"><article class="listArticle" id="paragraf-6-nummer-2-punkt-3"><article class="legalP" id="paragraf-6-nummer-2-punkt-3-ledd-1">installasjonen kan betjenes fra førerposisjon.</article></article></li></ul></article><article class="numberedLegalP" data-numerator="3" id="paragraf-6-nummer-3">(3) Luftfartøyet skal minimum bemannes med den besetning som fremgår av luftfartøyets flygehåndbok (AFM) eller driftshåndboken (DHB). Dersom luftfartøyet ikke har installasjon som nevnt i 2. ledd, skal det i tillegg til flygebesetningen være tilstrekkelig personell til betjening av kamera eller sensorsystem.</article><article class="numberedLegalP" data-numerator="4" id="paragraf-6-nummer-4">(4) Under fotoflyging skal det ikke være andre personer om bord i luftfartøyet enn de som er nødvendige for å gjennomføre oppdraget. En person kan likevel tas med i opplæringsøyemed såfremt luftfartøyets ytelsesevne tillater det. Dette skal i så fall fremgå av SOP eller DHB.</article><article class="numberedLegalP" data-numerator="5" id="paragraf-6-nummer-5">(5) Fartøysjefen plikter å forvisse seg om at fotograf, operatør av sensorsystemer og øvrig besetning er informert om luftfartøyets ytelser og begrensninger samt gjeldende lufttrafikkregler i forskrift av 7. februar 2003 nr. 252 om lufttrafikkregler (BSL F 1-1), § 2-6 (uforsvarlig manøvrering) og § 2-7 (minstehøyder).</article><article class="numberedLegalP" data-numerator="6" id="paragraf-6-nummer-6">(6) Luftfartøyet skal ha et kommunikasjonsanlegg som sikrer kommunikasjon mellom fartøysjef og fotograf eller operatør av sensorsystem under flygingen.</article><article class="numberedLegalP" data-numerator="7" id="paragraf-6-nummer-7">(7) Fartøysjefen skal være kjent med de grunnleggende elementer for fotografering eller opptak med sensorsystemer.</article></article><article class="legalArticle" data-lovdata-URL="LTI/forskrift/2003-06-26-863/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Flygebesetning</span></h2><article class="numberedLegalP" data-numerator="1" id="paragraf-7-nummer-1">(1) Fartøysjefen skal være innehaver av gyldig norsk trafikkflygersertifikat. For å utføre fotoflyging skal fartøysjefen minimum ha 500 timer total flygetid, herav 250 timer som fartøysjef og 50 timer på den aktuelle luftfartøytypen i bruk.</article><article class="numberedLegalP" data-numerator="2" id="paragraf-7-nummer-2">(2) Bekreftelse for gjennomgått opplæring og trening skal føres inn i fartøysjefens flygetidsbok.</article><article class="numberedLegalP" data-numerator="3" id="paragraf-7-nummer-3">(3) Fartøysjefen skal ha gjennomgått opplæring i rutiner og fremgangsmåter som er spesielle for fotoflyging.</article><article class="numberedLegalP" data-numerator="4" id="paragraf-7-nummer-4">(4) I selskap med driftstillatelse er flygesjefen ansvarlig for opplæring og trening. Program for opplæring og trening i fotoflyging skal fremgå av Standard operativ prosedyre (SOP) eller driftshåndboken (DHB).</article><article class="numberedLegalP" data-numerator="5" id="paragraf-7-nummer-5">(5) Fartøysjefen skal ha grundig kunnskap om luftfartøyets ytelser og begrensninger i forskjellige konfigurasjoner, flygehastigheter og flygehøyder samt kunnskap i meteorologi, spesielt hva angår forhold som fører til opp- og nedadgående vinder og turbulens.</article><article class="numberedLegalP" data-numerator="6" id="paragraf-7-nummer-6">(6) Fartøysjefen skal ha inngående kunnskap om de kartsymboler og merkinger som angir forskjellige former for luftfartshindringer og restriksjons-/fareområder og grundig ha satt seg inn i hvilke hindringer som finnes i det aktuelle området.</article><article class="numberedLegalP" data-numerator="7" id="paragraf-7-nummer-7">(7) Når flygehåndboken krever det for angjeldende luftfartøy eller når foretak har bestemmelser om krav om styrmann, skal styrmannen være innehaver av gyldig norsk trafikkflygersertifikat samt ha gyldig utsjekk på angjeldende luftfartøytype.</article></article><article class="legalArticle" data-lovdata-URL="LTI/forskrift/2003-06-26-863/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Luftfartøyet</span></h2><article class="numberedLegalP" data-numerator="1" id="paragraf-8-nummer-1">(1) Luftfartøyet skal brukes i samsvar med bestemmelsene i luftdyktighetsbeviset og innen de rammer som flygehåndboken (AFM) eller andre dokumenter med tilknytning til luftdyktighetsbeviset fastsetter. Luftfartøyet skal ha stigeevne med de aktuelle vekter og for de forhold som flygingen skal gjennomføres under for derved å kunne klarere alle hindringer med foreskrevet margin. Så lenge luftfartøyet befinner seg i en lavere høyde enn 2000 ft. over bakken eller vannet, skal dets stigeevne minst utgjøre 300 ft./min. i aktuelle flygeforhold og flygehøyde i standardatmosfæren (ISA) og ikke mindre enn 250 ft./min. i ISA + 15 grader Celsius.</article><article class="numberedLegalP" data-numerator="2" id="paragraf-8-nummer-2">(2) Eventuell fotodør, fotovindu og annet spesialutstyr skal tilfredsstille gjeldende luftdyktighetskrav.</article></article><article class="legalArticle" data-lovdata-URL="LTI/forskrift/2003-06-26-863/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Dispensasjon</span></h2><article class="legalP" id="paragraf-9-ledd-1">Luftfartstilsynet kan i særlige tilfeller dispensere fra bestemmelsene i denne forskriften.</article></article><article class="legalArticle" data-lovdata-URL="LTI/forskrift/2003-06-26-863/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Denne forskriften trer i kraft 1. januar 2004. Fra samme tid oppheves forskrift av 20. desember 1993 nr. 1321 om fotoflyging, BSL D 5-6.</article></article></main></body></html>