<!DOCTYPE html><html lang="no"><head><title>Instruks om Forsvarets bistand til politiet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-02-28-220</dd><dt class="dokid">DokumentID</dt><dd class="dokid">LTI/forskrift/2003-02-28-220</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 3 s 405</dd><dt class="dateInForce">I kraft fra</dt><dd class="dateInForce">2003-02-28</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-02-13-177</li><li>forskrift/1999-11-05-1145</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2003-02-28</dd><dt class="journalNumber">Journalnummer</dt><dd class="journalNumber">2003-0230</dd><dt class="titleShort">Korttittel</dt><dd class="titleShort">Instruks om Forsvarets bistand til politiet</dd><dt class="title">Tittel</dt><dd class="title">Instruks om Forsvarets bistand til politiet.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 28. februar 2003 med hjemmel i Kongens instruksjonsmyndighet. Fremmet av Forsvarsdepartementet.</dd><dt class="refid">RefID</dt><dd class="refid">forskrift/2003-02-28-220</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Instruks om Forsvarets bistand til politiet.<ul class="tocSubUl"><li>Kapittel 1. Generelle bestemmelser<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li><li>§ 4. Forutsetninger for bistand</li><li>§ 5. Ansvar og ledelse</li><li>§ 6. Mediahåndtering</li><li>§ 7. Rapportering</li><li>§ 8. Planverk, opplæring og øvelser</li><li>§ 9. Utfyllende bestemmelser</li></ul></li><li>Kapittel 2. Administrativ bistand<ul class="tocSubUl"><li>§ 10. Administrativ bistand</li><li>§ 11. Beslutningsprosedyre</li></ul></li><li>Kapittel 3. Operativ bistand<ul class="tocSubUl"><li>§ 12. Bistand i forbindelse med ulykker, naturkatastrofer mv.</li><li>§ 13. Bistand i forbindelse med uskadeliggjøring eller fjerning av eksplosiver mv.</li><li>§ 14. Beslutningsprosedyre</li></ul></li><li>Kapittel 4. Håndhevelsesbistand<ul class="tocSubUl"><li>§ 15. Håndhevelsesbistand</li><li>§ 16. Beslutningsprosedyre</li></ul></li><li>Kapittel 5. Ikrafttredelse. Opphevelse av andre bestemmelser<ul class="tocSubUl"><li>§ 17. Ikrafttredelse. Opphevelse av andre bestemmelser</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2003-02-28-220" id="dokument"><h1>Instruks om Forsvarets bistand til politiet.</h1><section class="section" data-name="kap1" id="kapittel-1" data-lovdata-URL="LTI/forskrift/2003-02-28-220/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="LTI/forskrift/2003-02-28-220/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med instruksen er å fastsette bestemmelser om Forsvarets bistand til politiet og gi aktuelle sjefer i Forsvaret og politiet generelle og praktiske retningslinjer for rask og sikker vurdering og handling.</article></article><article class="legalArticle" data-lovdata-URL="LTI/forskrift/2003-02-28-220/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Instruksen gjelder for Forsvarets bistand til politiet i fred, krise og krig, herunder Kystvaktens bistand til politiet etter lov av 13. juni 1997 nr. 42 om Kystvakten (kystvaktloven) § 17 første og tredje ledd og Heimevernets bistand til politiet (herunder i medhold av heimevernsloven § 13), med mindre annet følger av eller besluttes ved<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">bestemmelser gitt i eller i medhold av lov, eller</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">tiltak i medhold av beredskapsplanverket.</article></article></li></ul></article><article class="legalP" id="kapittel-1-paragraf-2-ledd-2">Instruksen gjelder ikke for:<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-2-ledd-2-punkt-1"><article class="legalP" id="kapittel-1-paragraf-2-ledd-2-punkt-1-ledd-1">Kystvaktens utøvelse av begrenset politimyndighet i medhold av kystvaktloven § 21 første ledd.</article></article></li><li data-li-identifier="2." data-name="2."><article class="listArticle" id="kapittel-1-paragraf-2-ledd-2-punkt-2"><article class="legalP" id="kapittel-1-paragraf-2-ledd-2-punkt-2-ledd-1">Virksomheten til Forsvarets narkotikagrupper, hvor særskilte prosedyrer gjelder.</article></article></li><li data-li-identifier="3." data-name="3."><article class="listArticle" id="kapittel-1-paragraf-2-ledd-2-punkt-3"><article class="legalP" id="kapittel-1-paragraf-2-ledd-2-punkt-3-ledd-1">Utøvelse av militær politimyndighet i medhold av lov av 20. mai 1988 nr. 33 om politimyndighet i det militære forsvar med utfyllende bestemmelser.</article></article></li><li data-li-identifier="4." data-name="4."><article class="listArticle" id="kapittel-1-paragraf-2-ledd-2-punkt-4"><article class="legalP" id="kapittel-1-paragraf-2-ledd-2-punkt-4-ledd-1">Etterretningstjenesten, jf. lov av 20. mars 1998 nr. 11 om Etterretningstjenesten med utfyllende instrukser.</article></article></li><li data-li-identifier="5." data-name="5."><article class="listArticle" id="kapittel-1-paragraf-2-ledd-2-punkt-5"><article class="legalP" id="kapittel-1-paragraf-2-ledd-2-punkt-5-ledd-1">Den forebyggende sikkerhetstjeneste, jf. lov av 20. mars 1998 nr. 10 om forebyggende sikkerhetstjeneste (sikkerhetsloven) med utfyllende forskrifter.</article></article></li><li data-li-identifier="6." data-name="6."><article class="listArticle" id="kapittel-1-paragraf-2-ledd-2-punkt-6"><article class="legalP" id="kapittel-1-paragraf-2-ledd-2-punkt-6-ledd-1">Forsvarets deltakelse i den organiserte offentlige redningstjeneste, jf. kgl.res. av 4. juli 1980.</article></article></li><li data-li-identifier="7." data-name="7."><article class="listArticle" id="kapittel-1-paragraf-2-ledd-2-punkt-7"><article class="legalP" id="kapittel-1-paragraf-2-ledd-2-punkt-7-ledd-1">Det etablerte samarbeidet mellom politiet og den militære grensevakten vedrørende forhold på landegrensen mellom Norge og Russland, hvor særskilte prosedyrer gjelder.</article></article></li></ul></article><article class="legalP" id="kapittel-1-paragraf-2-ledd-3">Bistand fra Forsvaret til politiet som ikke omfattes av denne instruks og som ikke er nevnt i annet ledd i paragrafen her, kan bare ytes etter beslutning av Forsvarsdepartementet eller den Forsvarsdepartementet bemyndiger. Ved innhenting av beslutning fra Forsvarsdepartementet gjelder beslutningsprosedyren i kapittel 4 om håndhevelsesbistand.</article></article><article class="legalArticle" data-lovdata-URL="LTI/forskrift/2003-02-28-220/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">Med bistand menes enhver form for personell- og/eller materiellmessig støtte.</article><article class="legalP" id="kapittel-1-paragraf-3-ledd-2">Med FOHK menes Forsvarets fellesoperative hovedkvarter.</article><article class="legalP" id="kapittel-1-paragraf-3-ledd-3">Med LDKN menes Landsdelskommando Nord.</article><article class="legalP" id="kapittel-1-paragraf-3-ledd-4">Med LDKS menes Landsdelskommando Sør.</article></article><article class="legalArticle" data-lovdata-URL="LTI/forskrift/2003-02-28-220/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Forutsetninger for bistand</span></h3><article class="legalP" id="kapittel-1-paragraf-4-ledd-1">Forsvaret kan bistå politiet når det er forenlig med Forsvarets primære oppgaver og politiets egne personell- og/eller materiellressurser ikke strekker til.</article><article class="legalP" id="kapittel-1-paragraf-4-ledd-2">Forsvaret kan som forutsetning for bistand sette vilkår vedrørende sikkerhetsmessige og kommandomessige forhold, begrensninger i politimesterens rett til å avbryte Forsvarets innsats, samt andre operative forhold.</article></article><article class="legalArticle" data-lovdata-URL="LTI/forskrift/2003-02-28-220/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Ansvar og ledelse</span></h3><article class="legalP" id="kapittel-1-paragraf-5-ledd-1">Den politimester som mottar bistand fra Forsvaret, har den overordnede ledelse av operasjonen, og skal påse at midler som tas i bruk ikke overskrider de rettslige og andre grenser som er satt for politiets virksomhet.</article><article class="legalP" id="kapittel-1-paragraf-5-ledd-2">Regelverk om utøvelse av politimyndighet, herunder politiets våpeninstruks, gjelder så langt de passer for militært personell som bistår politiet. Politimesteren gir nødvendige retningslinjer og meddeler begrenset politimyndighet når det er aktuelt.</article><article class="legalP" id="kapittel-1-paragraf-5-ledd-3">Forsvarets bistand gjennomføres som en selvstendig bistandsoperasjon. Forsvaret utpeker sjef for den militære bistandsressurs (enhet). Ved deltakelse av flere enheter utpeker Forsvaret én sjef som koordinerer ledelsen av den militære innsats. Militær sjef viderefører politimesterens oppdrag gjennom ordre på militær side.</article><article class="legalP" id="kapittel-1-paragraf-5-ledd-4">Politiets og militære enheter skal ikke inkorporeres i hverandre under politioperasjoner. Skal politienhet og militær enhet settes inn mot samme objekt, skal enhetene gis samordnede, men klart adskilte oppdrag og løse disse under sine sjefer direkte underlagt politiets operasjonsleder.</article></article><article class="legalArticle" data-lovdata-URL="LTI/forskrift/2003-02-28-220/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Mediahåndtering</span></h3><article class="legalP" id="kapittel-1-paragraf-6-ledd-1">Politimesteren har ansvar for orientering til offentligheten og media om politiets operasjon og om Forsvarets bistand til denne, med mindre annet bestemmes i det enkelte tilfelle.</article></article><article class="legalArticle" data-lovdata-URL="LTI/forskrift/2003-02-28-220/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Rapportering</span></h3><article class="legalP" id="kapittel-1-paragraf-7-ledd-1">Politimester og militær sjef skal etter gjeldende generelle retningslinjer holde sine overordnede ledd orientert om de tiltak som settes i verk og avgi rapport tjenestevei etter at operasjonen og bistanden er avsluttet.</article></article><article class="legalArticle" data-lovdata-URL="LTI/forskrift/2003-02-28-220/§8" data-name="§8" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Planverk, opplæring og øvelser</span></h3><article class="legalP" id="kapittel-1-paragraf-8-ledd-1">Så langt mulig bør Forsvaret og politiet utvikle koordinerte planverk og prosedyrer for ulike bistandstyper som omfattes av denne instruks.</article><article class="legalP" id="kapittel-1-paragraf-8-ledd-2">Politimesteren skal sørge for at personell med relevante funksjoner i politidistriktet får opplæring om innholdet i denne instruks. Forsvaret skal sørge for at operativt personell med relevante funksjoner har fått tilsvarende opplæring, herunder kjennskap til politiets metoder og legale rammeforutsetninger. Forsvaret og politiet skal på sentralt, regionalt og lokalt nivå tilstrebe gjensidig støtte for opplæringsformål.</article><article class="legalP" id="kapittel-1-paragraf-8-ledd-3">Innen rammen av de bistandstyper som omfattes av denne instruks, eller beredskapsplanverk for krise og krig, kan sjef FOHK og vedkommende politimester gi samtykke til fellesøvelser mellom Forsvaret og politiet. Sjef FOHK kan delegere sin myndighet til å gi slikt samtykke til sjefene for landsdelskommandoene. Utlån av instruktører, etablissementer og administrative tjenester til utdanning og trening kan avtales direkte mellom vedkommende politimester og driftsenhet (avdeling) i Forsvaret.</article></article><article class="legalArticle" data-lovdata-URL="LTI/forskrift/2003-02-28-220/§9" data-name="§9" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Utfyllende bestemmelser</span></h3><article class="legalP" id="kapittel-1-paragraf-9-ledd-1">Forsvarsdepartementet kan i samråd med Justisdepartementet gi eller delegere myndighet til underlagte virksomheter å gi utfyllende bestemmelser til denne instruks, herunder nærmere retningslinjer for forhåndsplanlagt bistand som faller inn under instruksen.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2003-02-28-220/KAPITTEL_2"><h2>Kapittel 2. Administrativ bistand</h2><article class="legalArticle" data-lovdata-URL="LTI/forskrift/2003-02-28-220/§10" data-name="§10" id="kapittel-2-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Administrativ bistand</span></h3><article class="legalP" id="kapittel-2-paragraf-1-ledd-1">Forsvaret kan bistå politiet med transport og annen administrativ støtte, herunder bistand i tilfeller der Forsvaret har en særskilt teknisk kapasitet eller kompetanse, som ikke direkte involverer den militære bistandsenhet i den politimessige, operative oppgaveløsning.</article></article><article class="legalArticle" data-lovdata-URL="LTI/forskrift/2003-02-28-220/§11" data-name="§11" id="kapittel-2-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Beslutningsprosedyre</span></h3><article class="legalP" id="kapittel-2-paragraf-2-ledd-1">Politimesteren skal rette sin anmodning om bistand til:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">I Sør-Norge: LDKS.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">I Nord-Norge: LDKN.</article></article></li></ul></article><article class="legalP" id="kapittel-2-paragraf-2-ledd-2">Politimesterens anmodning om bistand skal inneholde:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-2-ledd-2-punkt-1"><article class="legalP" id="kapittel-2-paragraf-2-ledd-2-punkt-1-ledd-1">Kort orientering om situasjonen og om den bistand som anses nødvendig.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-2-ledd-2-punkt-2"><article class="legalP" id="kapittel-2-paragraf-2-ledd-2-punkt-2-ledd-1">Når, hvor og hvor lenge bistanden skal ytes.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-2-ledd-2-punkt-3"><article class="legalP" id="kapittel-2-paragraf-2-ledd-2-punkt-3-ledd-1">Andre relevante opplysninger, bl.a. om sambands- og forbindelsesordninger.</article></article></li></ul></article><article class="legalP" id="kapittel-2-paragraf-2-ledd-3">Vedkommende landsdelskommando sørger for at det så raskt som mulig blir tatt stilling til politimesterens anmodning, i samsvar med de til enhver tid gjeldende retningslinjer.</article><article class="legalP" id="kapittel-2-paragraf-2-ledd-4">Om saken haster, skal politiet så langt mulig forhåndsvarsle aktuell bistandsenhet. Politiet og Forsvaret kan umiddelbart påbegynne planlegging og forberedelse av aksjoner, herunder etablere et militært forbindelsesledd i politimesterens stab etter anmodning fra politimesteren, uten å avvente formell beslutning om at bistand skal ytes.</article><article class="legalP" id="kapittel-2-paragraf-2-ledd-5">Dersom administrativ bistand etter denne paragraf medfører fare for Forsvarets personell eller reiser politiske eller prinsipielle problemstillinger, gjelder i stedet beslutningsprosedyren i kapittel 4 om håndhevelsesbistand.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2003-02-28-220/KAPITTEL_3"><h2>Kapittel 3. Operativ bistand</h2><article class="legalArticle" data-lovdata-URL="LTI/forskrift/2003-02-28-220/§12" data-name="§12" id="kapittel-3-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Bistand i forbindelse med ulykker, naturkatastrofer mv.</span></h3><article class="legalP" id="kapittel-3-paragraf-1-ledd-1">Ved ulykker (herunder søk etter personer som antas å være omkommet), naturkatastrofer og lignende situasjoner kan Forsvaret yte bistand til politioppgaver.</article><article class="legalP" id="kapittel-3-paragraf-1-ledd-2">I situasjoner som nevnt i første ledd skal Forsvarets personell normalt ikke bli satt til vakt- og sikringsoppdrag som vil innebære kontakt med sivilbefolkningen.</article></article><article class="legalArticle" data-lovdata-URL="LTI/forskrift/2003-02-28-220/§13" data-name="§13" id="kapittel-3-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Bistand i forbindelse med uskadeliggjøring eller fjerning av eksplosiver mv.</span></h3><article class="legalP" id="kapittel-3-paragraf-2-ledd-1">Forsvaret kan yte bistand til politiet for uskadeliggjøring eller fjerning av eksplosiver.</article></article><article class="legalArticle" data-lovdata-URL="LTI/forskrift/2003-02-28-220/§14" data-name="§14" id="kapittel-3-paragraf-3"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Beslutningsprosedyre</span></h3><article class="legalP" id="kapittel-3-paragraf-3-ledd-1">§ 11 første til fjerde ledd gjelder tilsvarende.</article><article class="legalP" id="kapittel-3-paragraf-3-ledd-2">Hvis den bistand som ønskes reiser politiske eller prinsipielle problemstillinger, eller er av betydelig omfang (f.eks. ved større naturkatastrofer), gjelder i stedet beslutningsprosedyren i kapittel 4 om håndhevelsesbistand.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2003-02-28-220/KAPITTEL_4"><h2>Kapittel 4. Håndhevelsesbistand</h2><article class="legalArticle" data-lovdata-URL="LTI/forskrift/2003-02-28-220/§15" data-name="§15" id="kapittel-4-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Håndhevelsesbistand</span></h3><article class="legalP" id="kapittel-4-paragraf-1-ledd-1">Forsvaret kan bistå politiet:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">til ettersøking og pågripelse av farlige personer, når det er nødvendig for å avverge nærliggende fare for noens liv eller helse. Den militære innsats skal fortrinnsvis konsentreres om vakthold, sikring og dekning, mens politiet bør ta seg av den aktive pågripelse.</article></article></li><li data-li-identifier="b)" data-name="b)"><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1">ved fare for anslag av omfattende eller av annen årsak særlig skadevoldende karakter, rettet mot vesentlige samfunnsinteresser, og til forebyggelse og bekjempelse av slike. Herunder kan Forsvaret bistå politiet i forbindelse med vakthold og sikring av objekter og infrastruktur.</article></article></li></ul></article></article><article class="legalArticle" data-lovdata-URL="LTI/forskrift/2003-02-28-220/§16" data-name="§16" id="kapittel-4-paragraf-2"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Beslutningsprosedyre</span></h3><article class="legalP" id="kapittel-4-paragraf-2-ledd-1">Politimesteren retter sin anmodning om bistand gjennom Politidirektoratet til Justisdepartementet.</article><article class="legalP" id="kapittel-4-paragraf-2-ledd-2">§ 11 annet og fjerde ledd gjelder tilsvarende. I tillegg skal politiet:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-2-ledd-2-punkt-1"><article class="legalP" id="kapittel-4-paragraf-2-ledd-2-punkt-1-ledd-1">Opplyse hvorvidt bevæpning av militært personell anses nødvendig.</article></article></li><li data-li-identifier="b)" data-name="b)"><article class="listArticle" id="kapittel-4-paragraf-2-ledd-2-punkt-2"><article class="legalP" id="kapittel-4-paragraf-2-ledd-2-punkt-2-ledd-1">Forhåndsvarsle vedkommende landsdelskommando dersom saken haster.</article></article></li></ul></article><article class="legalP" id="kapittel-4-paragraf-2-ledd-3">Justisdepartementet vil etter vurdering i tilfelle anmode Forsvarsdepartementet om at Forsvaret yter nærmere angitt bistand til politiet.</article><article class="legalP" id="kapittel-4-paragraf-2-ledd-4">Forsvarsdepartementet meddeler Justisdepartementet sin beslutning. Skal bistand ytes, gir Forsvarsdepartementet nødvendige retningslinjer til Justisdepartementet og Forsvaret om denne.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2003-02-28-220/KAPITTEL_5"><h2>Kapittel 5. Ikrafttredelse. Opphevelse av andre bestemmelser</h2><article class="legalArticle" data-lovdata-URL="LTI/forskrift/2003-02-28-220/§17" data-name="§17" id="kapittel-5-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Ikrafttredelse. Opphevelse av andre bestemmelser</span></h3><article class="legalP" id="kapittel-5-paragraf-1-ledd-1">Denne instruks trer i kraft straks.</article><article class="legalP" id="kapittel-5-paragraf-1-ledd-2">Fra samme tidspunkt oppheves:<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-1-ledd-2-punkt-1"><article class="legalP" id="kapittel-5-paragraf-1-ledd-2-punkt-1-ledd-1">Kgl.res. av 13. februar 1998 nr. 177 om instruks for Forsvarets bistand til politiet i fred.</article></article></li><li data-li-identifier="b)" data-name="b)"><article class="listArticle" id="kapittel-5-paragraf-1-ledd-2-punkt-2"><article class="legalP" id="kapittel-5-paragraf-1-ledd-2-punkt-2-ledd-1">Regjeringens res. av 5. november 1999 nr. 1145 om Kystvakten (kystvaktinstruksen) § 9.</article></article></li></ul></article></article></section></main></body></html>