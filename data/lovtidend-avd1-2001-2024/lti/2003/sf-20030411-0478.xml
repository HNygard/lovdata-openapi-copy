<!DOCTYPE html><html lang="no"><head><title>Forskrift om endring i forskrift om gjennomføring av EØS-avtalens bestemmelser om offentlig støtte til skipsbyggingsindustrien.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-04-11-478</dd><dt class="dokid">DokumentID</dt><dd class="dokid">LTI/forskrift/2003-04-11-478</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 6 s 925</dd><dt class="dateInForce">I kraft fra</dt><dd class="dateInForce">2003-04-11 – 2004-03-31</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-03-19-246</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-11-27-117/§1</li><li>lov/1992-11-27-117/§2</li></ul></dd><dt class="dateOfPublication">Kunngjort</dt><dd class="dateOfPublication">2003-04-25</dd><dt class="journalNumber">Journalnummer</dt><dd class="journalNumber">2003-0446</dd><dt class="titleShort">Korttittel</dt><dd class="titleShort">Endr. i forskrift om støtte til skipsbygging</dd><dt class="title">Tittel</dt><dd class="title">Forskrift om endring i forskrift om gjennomføring av EØS-avtalens bestemmelser om offentlig støtte til skipsbyggingsindustrien.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 11. april 2003 med hjemmel i lov av 27. november 1992 nr. 117 om offentlig støtte § 1 og § 2. Jf. EØS-avtalen vedlegg XV nr. 1ca (forordning (EF) nr. 1177/2002). Fremmet av Nærings- og handelsdepartementet.</dd><dt class="refid">RefID</dt><dd class="refid">forskrift/2003-04-11-478</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om gjennomføring av EØS-avtalens bestemmelser om offentlig støtte til skipsbyggingsindustrien.<ul class="tocSubUl"><li>I<ul class="tocSubUl"><li>§ 2.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-04-11-478" id="dokument"><h1>Forskrift om endring i forskrift om gjennomføring av EØS-avtalens bestemmelser om offentlig støtte til skipsbyggingsindustrien.</h1><section class="section" data-name="kapI" id="kapittel-1" data-lovdata-URL="LTI/forskrift/2003-04-11-478/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 19. mars 1999 nr. 246 om gjennomføring av EØS-avtalens bestemmelser om offentlig støtte til skipsbyggingsindustrien gjøres følgende endring:</article> <article class="defaultP" margin-top="true">Ny § 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>.</span><article class="legalP" id="kapittel-1-foreslåttparagraf-1-ledd-1">EØS-avtalens vedlegg XV nr. 1ca (forordning (EF) nr. 1177/2002) om en midlertidig støtteordning for skipsbyggingsindustrien gjelder som forskrift med de tilpasninger som følger av vedlegget, protokoll 1 til avtalen og avtalen for øvrig. Denne paragrafen gjelder til og med 31. mars 2004.</article></article> <article class="defaultP" margin-top="true">Nåværende § 2 og § 3 blir § 3 og § 4.</article> <article class="defaultP" margin-top="true">Forordning (EF) nr. 1177/2002 skal tilføyes:</article><span class="futuretitle" id="kapittel-1-foreslåttittel-1">RÅDSFORORDNING (EF) nr. 1177/2002 av 27. juni 2002 om en midlertidig støtteordning for skipsbyggingsindustrien<sup class="footnotereference" data-footnotereferencevalue="1" data-unique-footnote-counter="1">1</sup></span> <article class="defaultP" margin-top="true">RÅDET FOR DEN EUROPEISKE UNION HAR –</article><article class="legalP" id="kapittel-1-ledd-2">under henvisning til traktaten om opprettelse av Det europeiske fellesskap, særlig artikkel 87 nr. 3 bokstav e), artikkel 89 og artikkel 133,</article><article class="legalP" id="kapittel-1-ledd-3">under henvisning til forslag fra Kommisjonen,<sup class="footnotereference" data-footnotereferencevalue="2" data-unique-footnote-counter="2">2</sup></article><article class="legalP" id="kapittel-1-ledd-4">under henvisning til uttalelse fra Europaparlamentet<sup class="footnotereference" data-footnotereferencevalue="3" data-unique-footnote-counter="3">3</sup> og</article><article class="legalP" id="kapittel-1-ledd-5">ut fra følgende betraktninger:<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">Europakommisjonen og Republikken Koreas regjering, heretter kalt «Sør-Korea», undertegnet 22. juni 2000 den godkjente protokollen om verdensmarkedet for skipsbygging, heretter kalt «den godkjente protokollen», med sikte på å gjenopprette rettferdige og gjennomsiktige konkurransevilkår. Forpliktelsene etter den godkjente protokollen, særlig forpliktelsen til å sikre et effektivt prisovervåkingssystem, er ikke oppfylt på en effektiv måte fra Koreas side, og en tilfredsstillende løsning er derfor ikke oppnådd.</article></article></li><li data-li-identifier="2)" data-name="2)"><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">Driftsstøtte har ikke vært et effektivt middel for å sikre at den europeiske skipsbyggingsindustrien ikke svekkes av konkurranse som ikke overholder normale konkurransevilkår i markedet for skipsbygging. Etter artikkel 3 i rådsforordning (EF) nr. 1540/98 av 29. juni 1998 om nye regler for støtte til skipsbyggingsindustrien<sup class="footnotereference" data-footnotereferencevalue="4" data-unique-footnote-counter="4">4</sup> kan det ikke gis kontraktsbetinget driftsstøtte til bygging av skip i forbindelse med kontrakter inngått fra og med 1. januar 2001.</article></article></li><li data-li-identifier="3)" data-name="3)"><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">Som et ekstraordinært og midlertidig tiltak og for å hjelpe Fellesskapets skipsverft innenfor de markedssegmenter som har blitt ugunstig påvirket av illojal konkurranse fra Sør-Korea, bør en midlertidig støtteordning tillates for begrensede markedssegmenter og i et kort og begrenset tidsrom. Forordning (EF) nr. 1540/98 bør gjelde tilsvarende.</article></article></li><li data-li-identifier="4)" data-name="4)"><article class="listArticle" id="kapittel-1-ledd-5-punkt-4"><article class="legalP" id="kapittel-1-ledd-5-punkt-4-ledd-1">Situasjonen for skipsbyggingsindustrien i Fellesskapets varierer. I henhold til Kommisjonens fjerde og femte rapport om situasjonen for verdens skipsbyggingsindustri tilhører omtrent halvparten av den kompenserte bruttotonnasje som produseres på skipsverft i Fellesskapet, de markedssegmenter der Fellesskapets skipsverft har en sterk stilling i det internasjonale markedet. I andre markedssegmenter er det derimot tydelig at skipsverftene i Fellesskapet har blitt ugunstig påvirket av illojal konkurranse fra Sør-Korea. Under visse omstendigheter bør kontraktsbetinget støtte kunne tillates innenfor disse segmentene, særlig når det gjelder containerskip, produkttankskip og kjemikalietankskip.</article></article></li><li data-li-identifier="5)" data-name="5)"><article class="listArticle" id="kapittel-1-ledd-5-punkt-5"><article class="legalP" id="kapittel-1-ledd-5-punkt-5-ledd-1">Med tanke på den spesielle utviklingen i sektoren for LNG-tankskip vil Kommisjonen fortsette å overvåke det markedet. Kontraktsbetinget midlertidig støtte kan tillates i denne sektoren dersom Kommisjonen på grunnlag av undersøkelser som omfatter 2002 bekrefter at Fellesskapets industri har blitt ugunstig påvirket av illojal konkurranse fra Sør-Korea i samme grad som er tilfelle for containerskip, produkttankskip og kjemikalietankskip.</article></article></li><li data-li-identifier="6)" data-name="6)"><article class="listArticle" id="kapittel-1-ledd-5-punkt-6"><article class="legalP" id="kapittel-1-ledd-5-punkt-6-ledd-1">Støtte på opptil 6% av kontraktsverdien kan tillates for at skipsverftene i Fellesskapet på en effektiv måte skal kunne stå imot illojal konkurranse fra Sør-Korea.</article></article></li><li data-li-identifier="7)" data-name="7)"><article class="listArticle" id="kapittel-1-ledd-5-punkt-7"><article class="legalP" id="kapittel-1-ledd-5-punkt-7-ledd-1">Den midlertidige støtteordningen skal tillates bare etter at Fellesskapet har innledet framgangsmåter for tvisteløsning mot Sør-Korea ved å be om samråd med Sør-Korea i samsvar med Verdens handelsorganisasjons overenskomst om regler og framgangsmåter for tvisteløsning, og kan ikke tillates lenger dersom disse framgangsmåtene for tvisteløsning har ført til en løsning eller har blitt suspendert fordi Fellesskapet anser den godkjente protokollen som gjennomført fullt ut –</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Nedenfor gjengis EØS-avtalen vedlegg XV nr. 1ca (forordning nr. 1177/2002) slik Nærings- og handelsdepartementet tolker denne del av EØS-avtalen med de endringer og tillegg som følger av EØS-tilpasningen av vedkommende rettsakt i henhold til avtalens protokoll 1, samt EØS-komiteens beslutning mv. <article class="footnoteLegalP">Fotnotene nedenfor refererer seg til den opprinnelige forordningsteksten.</article></article><article class="footnote" data-name="2" data-unique-footnote-counter="2"><span class="footnoteLabel">2</span> EFT C 304 E av 30.10.2001, s. 208.</article><article class="footnote" data-name="3" data-unique-footnote-counter="3"><span class="footnoteLabel">3</span> EFT C 140 E av 13.6.2002, s. 380.</article><article class="footnote" data-name="4" data-unique-footnote-counter="4"><span class="footnoteLabel">4</span> EFT L 202 av 18.7.1998, s. 1.</article></footer> <article class="defaultP" margin-top="true">VEDTATT DENNE FORORDNING:</article><article class="centeredP" data-text-align="center"><i>Artikkel 1</i></article><article class="legalP" id="kapittel-1-ledd-6">I denne forordning skal de relevante definisjoner som er oppført i artikkel 1 i forordning (EF) nr. 1540/98, gjelde. I tillegg menes med<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">«containerskip»: skip med et enkelt dekk og med lasterom til transport av containere (standardiserte eller ikke-standardiserte; med eller uten kjøleanlegg), der lasterommene og eventuelt deler av lasteområdet på dekk er utstyrt med fotoceller for å lette plasseringen av containerne. Andre skip som kombinerer lastekapasitet for containere og annen last, anses som containerskip dersom en større del av lastekapasiteten er tilpasset containere,</article></article></li><li data-li-identifier="b)" data-name="b)"><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">«kjemikalietankskip»: skip med et enkelt dekk og med innebygde og/eller frittstående tanker beregnet på transport av kjemikalier i flytende form. Typisk for kjemikalietankere er at de kan transportere og håndtere flere ulike stoffer samtidig, og at tankene er utstyrt med spesielle overflatebelegg som er tilpasset lastens egenskaper og den risiko den medfører,</article></article></li><li data-li-identifier="c)" data-name="c)"><article class="listArticle" id="kapittel-1-ledd-6-punkt-3"><article class="legalP" id="kapittel-1-ledd-6-punkt-3-ledd-1">«produkttankskip»: skip med et enkelt dekk og innebygde og/eller frittstående tanker beregnet på transport av raffinerte petroleumsprodukter i flytende form,</article></article></li><li data-li-identifier="d)" data-name="d)"><article class="listArticle" id="kapittel-1-ledd-6-punkt-4"><article class="legalP" id="kapittel-1-ledd-6-punkt-4-ledd-1">«tankskip for flytende naturgass» (LNG-tankskip): skip med et enkelt dekk og innebygde og/eller frittstående tanker beregnet på transport av flytende naturgass.</article></article></li></ul></article><article class="centeredP" data-text-align="center"><i>Artikkel 2</i></article><article class="numberedLegalP" data-numerator="1" id="kapittel-1-nummer-1">1. Med forbehold for nr. 2 til 6 skal direkte støtte til kontrakter om bygging av containerskip, produkttankskip og kjemikalietankskip samt LNG-tankskip anses som forenlig med det felles markedet når det har forekommet konkurranse om kontrakten fra et sør-koreansk skipsverft med tilbud om en lavere pris.</article><article class="numberedLegalP" data-numerator="2" id="kapittel-1-nummer-2">2. Direkte støtte til kontrakter om bygging av LNG-tankskip kan tillates bare i samsvar med denne artikkel for endelige kontrakter som undertegnes etter at Kommisjonen i <i>De Europeiske Fellesskaps Tidende</i> har meddelt at den på grunnlag av undersøkelser som omfatter 2002, kan bekrefte at Fellesskapets industri på grunn av illojal konkurranse fra Sør-Korea har blitt ugunstig påvirket innenfor dette markedssegment.</article><article class="numberedLegalP" data-numerator="3" id="kapittel-1-nummer-3">3. Støtte i henhold til denne artikkel kan tillates for skipsbyggingskontrakter med et høyeste støttenivå på 6% av kontrakten.</article><article class="numberedLegalP" data-numerator="4" id="kapittel-1-nummer-4">4. Denne forordning gjelder ikke skip som leveres senere enn tre år etter datoen for undertegning av den endelige kontrakten. Det kompetente overvåkingsorgan som definert i EØS-avtalens artikkel 62 kan likevel forlenge leveringsfristen på tre år dersom den er berettiget på grunn av det berørte skipsbyggingsprosjektets teknisk kompliserte karakter eller på grunn av forsinkelser som skyldes uventede og betydelige og berettigede avbrudd som påvirker et skipsverfts arbeidsprogram på grunn av ekstraordinære omstendigheter som skipsverftet ikke har kunnet forutse.</article><article class="numberedLegalP" data-numerator="5" id="kapittel-1-nummer-5">5. Kommisjonen vil jevnlig gjennomgå de markedssegmenter som har krav på støtte i henhold til nr. 1 for å finne tydelige bevis på at et bestemt markedssegment i Fellesskapet har blitt direkte skadelidende på grunn av illojale og ugjennomsiktige konkurransevilkår.</article><article class="numberedLegalP" data-numerator="6" id="kapittel-1-nummer-6">6. Forordning (EF) nr. 1540/98 skal gjelde tilsvarende.</article><article class="centeredP" data-text-align="center"><i>Artikkel 3</i></article><article class="legalP" id="kapittel-1-ledd-7">Støtte i henhold til artikkel 2 skal omfattes av bestemmelsene i EØS-avtalens artikkel 62.<sup class="footnotereference" data-footnotereferencevalue="1" data-unique-footnote-counter="1">1</sup> EFTAs overvåkingsorgan skal gjøre vedtak i henhold til protokoll 3 i avtalen mellom EFTA-statene om opprettelse av et Overvåkingsorgan og en Domstol.<sup class="footnotereference" data-footnotereferencevalue="2" data-unique-footnote-counter="2">2</sup></article><footer class="footnotes"><article class="footnote" data-name="1" data-unique-footnote-counter="5"><span class="footnoteLabel">1</span> Nummereringen av artikler i traktaten om opprettelse av De europeiske Fellesskap ble endret ved Amsterdam-traktaten.</article><article class="footnote" data-name="2" data-unique-footnote-counter="6"><span class="footnoteLabel">2</span> EFT L 83 av 27.3.1999, s. 1.</article></footer><article class="centeredP" data-text-align="center"><i>Artikkel 4</i></article><article class="legalP" id="kapittel-1-ledd-8">Forordningen får anvendelse på endelige kontrakter som inngås i tidsrommet fra forordningens ikrafttredelse til dens opphør, med unntak av endelige kontrakter undertegnet før Fellesskapet i <i>De Europeiske Fellesskaps Tidende</i> har meddelt at det har innledet framgangsmåter for tvisteløsning mot Sør-Korea ved å be om samråd med Sør-Korea i samsvar med Verdens handelsorganisasjons overenskomst om regler og framgangsmåter for tvisteløsning, og på endelige kontrakter som inngås en måned eller senere etter at Kommisjonen i <i>De Europeiske Fellesskaps Tidende</i> har meddelt at framgangsmåten har ført til en løsning eller har blitt suspendert fordi Fellesskapet anser den godkjente protokollen som gjennomført fullt ut.</article><article class="centeredP" data-text-align="center"><i>Artikkel 5</i></article><article class="legalP" id="kapittel-1-ledd-9">Denne forordning trer i kraft den dag den kunngjøres i <i>De Europeiske Fellesskaps Tidende</i> og opphører 31. mars 2004.</article><article class="legalP" id="kapittel-1-ledd-10">Denne forordning er bindende i alle deler og kommer direkte til anvendelse i alle medlemsstater.</article><article class="legalP" id="kapittel-1-ledd-11">Utferdiget i Luxembourg, 27. juni 2002.</article><article class="legalP" id="kapittel-1-ledd-12"><i>For Rådet</i></article><article class="legalP" id="kapittel-1-ledd-13">M. ARIAS CAÑETE</article><article class="legalP" id="kapittel-1-ledd-14"><i>Formann</i></article></section><section class="section" data-name="kapII" id="kapittel-2" data-lovdata-URL="LTI/forskrift/2003-04-11-478/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>