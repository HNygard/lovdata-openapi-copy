<!DOCTYPE html><html lang="no"><head><title>Forskrift om endring i forskrift om særavgifter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-12-12-1533</dd><dt class="dokid">DokumentID</dt><dd class="dokid">LTI/forskrift/2003-12-12-1533</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 17 s 2795</dd><dt class="dateInForce">I kraft fra</dt><dd class="dateInForce">2004-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-12-11-1451</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-11</li><li>lov/1954-06-04-2</li></ul></dd><dt class="dateOfPublication">Kunngjort</dt><dd class="dateOfPublication">2003-12-18</dd><dt class="lastupdated">Rettet</dt><dd class="lastupdated">2003-12-19 (§ 3-9-4 sjette ledd), 07.01.2010 (se nederst)</dd><dt class="journalNumber">Journalnummer</dt><dd class="journalNumber">2003-1301</dd><dt class="titleShort">Korttittel</dt><dd class="titleShort">Endr. i forskrift om særavgifter</dd><dt class="title">Tittel</dt><dd class="title">Forskrift om endring i forskrift om særavgifter.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 12. desember 2003 med hjemmel i lov av 19. mai 1933 nr. 11 om særavgifter og lov av 4. juni 1954 nr. 2 om sprit, brennevin, vin og isopropanol til teknisk og vitenskapelig bruk m.v.</dd><dt class="refid">RefID</dt><dd class="refid">forskrift/2003-12-12-1533</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om særavgifter.<ul class="tocSubUl"><li>I</li><li>II</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2003-12-12-1533" id="dokument"><h1>Forskrift om endring i forskrift om særavgifter.</h1><section class="section" data-name="kapI" id="kapittel-1" data-lovdata-URL="LTI/forskrift/2003-12-12-1533/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 11. desember 2001 nr. 1451 om særavgifter gjøres følgende endringer:</article> <article class="defaultP" margin-top="true">§ 1-2 fjerde ledd skal lyde:</article><article class="numberedLegalP" data-numerator="4" id="kapittel-1-nummer-1">(4) Med godkjent lokale menes menes lager, produksjonslokale e.l. som er godkjent av tollregionen etter bestemmelsene i § 5-7.</article> <article class="defaultP" margin-top="true">§ 2-4 annet ledd skal lyde:</article><article class="numberedLegalP" data-numerator="2" id="kapittel-1-nummer-2">(2) Dersom tilbakeføring til den registrerte virksomhetens godkjente lokale er upraktisk, kan tollregionen samtykke i at varene tilintetgjøres etter § 2-5 istedenfor å tilbakeføres. Vilkårene i første ledd bokstav b-d gjelder tilsvarende.</article> <article class="defaultP" margin-top="true">§ 2-5 første og annet ledd skal lyde:</article><article class="numberedLegalP" data-numerator="1" id="kapittel-1-nummer-3">(1) Ved tilintetgjøring av varer i den registrerte virksomhetens godkjente lokale gis fritak for avgift på følgende vilkår:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-3-punkt-1"><article class="legalP" id="kapittel-1-nummer-3-punkt-1-ledd-1">tilintetgjøringen skjer i nærvær av tollvesenet om ikke tollregionen har gitt samtykke til annet, og</article></article></li><li data-li-identifier="b)" data-name="b)"><article class="listArticle" id="kapittel-1-nummer-3-punkt-2"><article class="legalP" id="kapittel-1-nummer-3-punkt-2-ledd-1">tilintetgjorte varer føres som uttak uten avgift i avgiftsoppgaven for samme avgiftstermin som tilintetgjøringen finner sted.</article></article></li></ul></article><article class="numberedLegalP" data-numerator="2" id="kapittel-1-nummer-4">(2) Tollregionen kan samtykke i at tilintetgjøringen skjer på annet sted når dette er mest praktisk.</article> <article class="defaultP" margin-top="true">§ 2-7 annet ledd skal lyde:</article><article class="numberedLegalP" data-numerator="2" id="kapittel-1-nummer-5">(2) Ikke registrerte importører kan søke tollregionen om refusjon.</article> <article class="defaultP" margin-top="true">§ 3-1-1 niende ledd skal lyde:</article><article class="numberedLegalP" data-numerator="9" id="kapittel-1-nummer-6">(9) Varer som ut fra reklame, etiketter og lignende er ment eller som tollregionen finner er tjenlig som erstatning for avgiftspliktige tobakkvarer, kan avgiftsbelegges som tobakkvarer.</article> <article class="defaultP" margin-top="true">§ 3-2-1 første ledd første punktum skal lyde:</article><article class="legalP" id="kapittel-1-ledd-2">Avgiftsplikten omfatter brennevinsbasert drikk og annen alkoholholdig drikk med alkoholstyrke over 0,7 volumprosent.</article> <article class="defaultP" margin-top="true">§ 3-2-1 nytt annet ledd skal lyde:</article><article class="legalP" id="kapittel-1-ledd-3">Med brennevinsbasert drikk menes drikk som hører under posisjon 22.08 i tolltariffen, samt drikk som hører under andre posisjoner dersom alkoholstyrken er over 22 volumprosent.</article> <article class="defaultP" margin-top="true">Nåværende § 3-2-1 annet og tredje ledd blir tredje og fjerde ledd.</article> <article class="defaultP" margin-top="true">§ 3-2-2 første ledd skal lyde:</article><article class="legalP" id="kapittel-1-ledd-4">For brennevinsbasert drikk beregnes avgiften pr. liter og volumprosent alkohol. For annen alkoholholdig drikk med alkoholstyrke til og med 4,75 volumprosent beregnes avgiften pr. liter etter avgiftsgruppe. For annen alkoholholdig drikk med alkoholinnhold over 4,75 volumprosent beregnes avgiften pr. liter og volumprosent alkohol.</article> <article class="defaultP" margin-top="true">§ 3-2-4 tredje og fjerde ledd skal lyde:</article><article class="numberedLegalP" data-numerator="3" id="kapittel-1-nummer-7">(3) Tollregionen kan når som helst foreta ettermålinger av slike beholdere som er nevnt i denne bestemmelsen.</article><article class="numberedLegalP" data-numerator="4" id="kapittel-1-nummer-8">(4) Tollregionen kan i særskilte enkeltstående tilfeller gi tillatelse til annen merking.</article> <article class="defaultP" margin-top="true">§ 3-4-1 tredje ledd skal lyde:</article><article class="numberedLegalP" data-numerator="3" id="kapittel-1-nummer-9">(3) Fritak for avgift på kullsyrefrie drikkevarer etter Stortingets vedtak om avgift på alkoholfrie drikkevarer § 2 bokstav a avgrenses etter Landbruksdepartementets forskrift av 10. desember 1971 nr. 1 for vegetabilske konserver.</article> <article class="defaultP" margin-top="true">§ 3-4-2 skal lyde:</article><article class="legalP" id="kapittel-1-ledd-5">Avgiften beregnes pr. liter for drikkevarer og sirup, og pr. kilo for kullsyre.</article> <article class="defaultP" margin-top="true">§ 3-7-2 oppheves.</article> <article class="defaultP" margin-top="true">Nåværende § 3-7-3 til § 3-7-7 blir § 3-7-2 til § 3-7-6.</article> <article class="defaultP" margin-top="true">§ 3-7-3 siste punktum oppheves.</article> <article class="defaultP" margin-top="true">§ 3-7-4 annet ledd tabell b skal lyde: <table><thead><tr><th colspan="10" data-text-align="center" data-vertical-align="top"><i>Refusjon (øre/l) ved forskjellige rensegrader (%) </i></th></tr><tr><th data-text-align="left" data-vertical-align="top"><i>Pst. svovel i oljen</i></th><th data-text-align="right" data-vertical-align="top"><i>10-24</i></th><th data-text-align="right" data-vertical-align="top"><i>25-34</i></th><th data-text-align="right" data-vertical-align="top"><i>35-44</i></th><th data-text-align="right" data-vertical-align="top"><i>45-54</i></th><th data-text-align="right" data-vertical-align="top"><i>55-64</i></th><th data-text-align="right" data-vertical-align="top"><i>65-74</i></th><th data-text-align="right" data-vertical-align="top"><i>75-84</i></th><th data-text-align="right" data-vertical-align="top"><i>85-94</i></th><th data-text-align="right" data-vertical-align="top"><i>95-100</i></th></tr></thead><tbody><tr><td data-text-align="left" data-vertical-align="top">T.o.m. 0,05</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td></tr><tr><td data-text-align="left" data-vertical-align="top">Over 0,05 t.o.m. 0,25</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">2,9</td><td data-text-align="right" data-vertical-align="top">2,9</td><td data-text-align="right" data-vertical-align="top">2,9</td></tr><tr><td data-text-align="left" data-vertical-align="top">Over 0,25 t.o.m. 0,50</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">2,9</td><td data-text-align="right" data-vertical-align="top">2,9</td><td data-text-align="right" data-vertical-align="top">2,9</td><td data-text-align="right" data-vertical-align="top">2,9</td><td data-text-align="right" data-vertical-align="top">5,8</td><td data-text-align="right" data-vertical-align="top">5,8</td></tr><tr><td data-text-align="left" data-vertical-align="top">Over 0,50 t.o.m. 0,75</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">2,9</td><td data-text-align="right" data-vertical-align="top">2,9</td><td data-text-align="right" data-vertical-align="top">2,9</td><td data-text-align="right" data-vertical-align="top">5,8</td><td data-text-align="right" data-vertical-align="top">5,8</td><td data-text-align="right" data-vertical-align="top">5,8</td><td data-text-align="right" data-vertical-align="top">8,7</td></tr><tr><td data-text-align="left" data-vertical-align="top">Over 0,75 t.o.m. 1,00</td><td data-text-align="right" data-vertical-align="top">0,0</td><td data-text-align="right" data-vertical-align="top">2,9</td><td data-text-align="right" data-vertical-align="top">2,9</td><td data-text-align="right" data-vertical-align="top">5,8</td><td data-text-align="right" data-vertical-align="top">5,8</td><td data-text-align="right" data-vertical-align="top">5,8</td><td data-text-align="right" data-vertical-align="top">8,7</td><td data-text-align="right" data-vertical-align="top">8,7</td><td data-text-align="right" data-vertical-align="top">11,6</td></tr><tr><td data-text-align="left" data-vertical-align="top">Over 1,00 t.o.m. 1,25</td><td data-text-align="right" data-vertical-align="top">2,9</td><td data-text-align="right" data-vertical-align="top">2,9</td><td data-text-align="right" data-vertical-align="top">5,8</td><td data-text-align="right" data-vertical-align="top">5,8</td><td data-text-align="right" data-vertical-align="top">8,7</td><td data-text-align="right" data-vertical-align="top">8,7</td><td data-text-align="right" data-vertical-align="top">11,6</td><td data-text-align="right" data-vertical-align="top">11,6</td><td data-text-align="right" data-vertical-align="top">14,5</td></tr><tr><td data-text-align="left" data-vertical-align="top">Over 1,25 t.o.m. 1,50</td><td data-text-align="right" data-vertical-align="top">2,9</td><td data-text-align="right" data-vertical-align="top">2,9</td><td data-text-align="right" data-vertical-align="top">5,8</td><td data-text-align="right" data-vertical-align="top">8,7</td><td data-text-align="right" data-vertical-align="top">8,7</td><td data-text-align="right" data-vertical-align="top">11,6</td><td data-text-align="right" data-vertical-align="top">11,6</td><td data-text-align="right" data-vertical-align="top">14,5</td><td data-text-align="right" data-vertical-align="top">17,4</td></tr><tr><td data-text-align="left" data-vertical-align="top">Over 1,50 t.o.m. 1,75</td><td data-text-align="right" data-vertical-align="top">2,9</td><td data-text-align="right" data-vertical-align="top">5,8</td><td data-text-align="right" data-vertical-align="top">5,8</td><td data-text-align="right" data-vertical-align="top">8,7</td><td data-text-align="right" data-vertical-align="top">11,6</td><td data-text-align="right" data-vertical-align="top">11,6</td><td data-text-align="right" data-vertical-align="top">14,5</td><td data-text-align="right" data-vertical-align="top">17,4</td><td data-text-align="right" data-vertical-align="top">20,3</td></tr><tr><td data-text-align="left" data-vertical-align="top">Over 1,75 t.o.m. 2,00</td><td data-text-align="right" data-vertical-align="top">2,9</td><td data-text-align="right" data-vertical-align="top">5,8</td><td data-text-align="right" data-vertical-align="top">8,7</td><td data-text-align="right" data-vertical-align="top">11,6</td><td data-text-align="right" data-vertical-align="top">11,6</td><td data-text-align="right" data-vertical-align="top">14,5</td><td data-text-align="right" data-vertical-align="top">17,4</td><td data-text-align="right" data-vertical-align="top">20,3</td><td data-text-align="right" data-vertical-align="top">23,2</td></tr><tr><td data-text-align="left" data-vertical-align="top">Over 2,00 t.o.m. 2,25</td><td data-text-align="right" data-vertical-align="top">2,9</td><td data-text-align="right" data-vertical-align="top">5,8</td><td data-text-align="right" data-vertical-align="top">8,7</td><td data-text-align="right" data-vertical-align="top">11,6</td><td data-text-align="right" data-vertical-align="top">14,5</td><td data-text-align="right" data-vertical-align="top">17,4</td><td data-text-align="right" data-vertical-align="top">20,3</td><td data-text-align="right" data-vertical-align="top">23,2</td><td data-text-align="right" data-vertical-align="top">26,1</td></tr><tr><td data-text-align="left" data-vertical-align="top">Over 2,25 t.o.m. 2,50</td><td data-text-align="right" data-vertical-align="top">5,8</td><td data-text-align="right" data-vertical-align="top">8,7</td><td data-text-align="right" data-vertical-align="top">11,6</td><td data-text-align="right" data-vertical-align="top">14,5</td><td data-text-align="right" data-vertical-align="top">17,4</td><td data-text-align="right" data-vertical-align="top">20,3</td><td data-text-align="right" data-vertical-align="top">23,2</td><td data-text-align="right" data-vertical-align="top">26,1</td><td data-text-align="right" data-vertical-align="top">29,0</td></tr><tr><td data-text-align="left" data-vertical-align="top">Over 2,50 t.o.m. 2,75</td><td data-text-align="right" data-vertical-align="top">5,8</td><td data-text-align="right" data-vertical-align="top">8,7</td><td data-text-align="right" data-vertical-align="top">11,6</td><td data-text-align="right" data-vertical-align="top">14,5</td><td data-text-align="right" data-vertical-align="top">17,4</td><td data-text-align="right" data-vertical-align="top">20,3</td><td data-text-align="right" data-vertical-align="top">23,2</td><td data-text-align="right" data-vertical-align="top">29,0</td><td data-text-align="right" data-vertical-align="top">31,9</td></tr><tr><td data-text-align="left" data-vertical-align="top">Over 2,75 t.o.m. 3,00</td><td data-text-align="right" data-vertical-align="top">5,8</td><td data-text-align="right" data-vertical-align="top">8,7</td><td data-text-align="right" data-vertical-align="top">11,6</td><td data-text-align="right" data-vertical-align="top">17,4</td><td data-text-align="right" data-vertical-align="top">20,3</td><td data-text-align="right" data-vertical-align="top">23,2</td><td data-text-align="right" data-vertical-align="top">29,0</td><td data-text-align="right" data-vertical-align="top">31,9</td><td data-text-align="right" data-vertical-align="top">34,8</td></tr><tr><td data-text-align="left" data-vertical-align="top">Over 3,00 t.o.m. 3,25</td><td data-text-align="right" data-vertical-align="top">5,8</td><td data-text-align="right" data-vertical-align="top">11,6</td><td data-text-align="right" data-vertical-align="top">14,5</td><td data-text-align="right" data-vertical-align="top">17,4</td><td data-text-align="right" data-vertical-align="top">20,3</td><td data-text-align="right" data-vertical-align="top">26,1</td><td data-text-align="right" data-vertical-align="top">29,0</td><td data-text-align="right" data-vertical-align="top">34,8</td><td data-text-align="right" data-vertical-align="top">37,7</td></tr><tr><td data-text-align="left" data-vertical-align="top">Over 3,25 t.o.m. 3,50</td><td data-text-align="right" data-vertical-align="top">5,8</td><td data-text-align="right" data-vertical-align="top">11,6</td><td data-text-align="right" data-vertical-align="top">14,5</td><td data-text-align="right" data-vertical-align="top">20,3</td><td data-text-align="right" data-vertical-align="top">23,2</td><td data-text-align="right" data-vertical-align="top">26,1</td><td data-text-align="right" data-vertical-align="top">31,9</td><td data-text-align="right" data-vertical-align="top">37,7</td><td data-text-align="right" data-vertical-align="top">40,6</td></tr></tbody></table></article> <article class="defaultP" margin-top="true">§ 3-7-5 annet ledd skal lyde:</article><article class="numberedLegalP" data-numerator="2" id="kapittel-1-nummer-10">(2) Ved endring av produksjonsmåte eller rensemetode skal virksomheten straks gi melding om dette til tollregionen. Uttalelse fra Statens forurensingstilsyn eller akkreditert laboratorium må da innhentes på nytt etter reglene i første ledd.</article> <article class="defaultP" margin-top="true">§ 3-7-6 annet ledd skal lyde:</article><article class="numberedLegalP" data-numerator="2" id="kapittel-1-nummer-11">(2) Ikke registrerte virksomheter kan søke om refusjon kvartalsvis. Søknad om refusjon sendes tollregionen. Søknaden skal vedlegges prøvningsrapport fra akkreditert laboratorium, jf. § 5-12.</article> <article class="defaultP" margin-top="true">§ 3-9-1 annet ledd skal lyde:</article><article class="numberedLegalP" data-numerator="2" id="kapittel-1-nummer-12">(2) Avgiften beregnes i tillegg til CO<sub>2</sub> -avgift.</article> <article class="defaultP" margin-top="true">§ 3-9-4 fjerde ledd første punktum skal lyde:</article><article class="numberedLegalP" data-numerator="4" id="kapittel-1-nummer-13">(4) Ordningen gjennomføres ved at søknad om tilskudd sendes gjennom lensmann eller politi på bostedet til tollregionen.</article> <article class="defaultP" margin-top="true">I § 3-9-4 sjette ledd skal tabellen lyde: <table><thead><tr><th data-text-align="left" data-vertical-align="top"><i>Bensinforbruk:</i></th><th data-text-align="right" data-vertical-align="top"><i>Tilskudd kr:</i></th></tr></thead><tbody><tr><td data-text-align="left" data-vertical-align="top">Under 100 liter</td><td data-text-align="right" data-vertical-align="top">kr 0</td></tr><tr><td data-text-align="left" data-vertical-align="top">100 – 299 liter</td><td data-text-align="right" data-vertical-align="top">kr 994</td></tr><tr><td data-text-align="left" data-vertical-align="top">300 – 599 liter</td><td data-text-align="right" data-vertical-align="top">kr 1.887</td></tr><tr><td data-text-align="left" data-vertical-align="top">600 – 899 liter</td><td data-text-align="right" data-vertical-align="top">kr 2.916</td></tr><tr><td data-text-align="left" data-vertical-align="top">900 – 1.199 liter</td><td data-text-align="right" data-vertical-align="top">kr 3.853</td></tr><tr><td data-text-align="left" data-vertical-align="top">1.200 – 1.499 liter</td><td data-text-align="right" data-vertical-align="top">kr 4.782</td></tr><tr><td data-text-align="left" data-vertical-align="top">1.500 liter og over</td><td data-text-align="right" data-vertical-align="top">kr 5.709</td></tr></tbody></table></article> <article class="defaultP" margin-top="true">§ 3-10-2 skal lyde:</article><article class="legalP" id="kapittel-1-ledd-6">Unntatt fra avgiftsplikten er flyparafin og olje som pålegges avgift etter forskriften kap. 3-11.</article> <article class="defaultP" margin-top="true">§ 3-11-1 tredje ledd bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">tungdestillat (gassolje med tåkepunkt over 5 °C).</article></article></li></ul></article> <article class="defaultP" margin-top="true">§ 3-11-3 første ledd skal lyde:</article><article class="numberedLegalP" data-numerator="1" id="kapittel-1-nummer-14">(1) Merking av mineralolje må bare foretas ved anlegg som har tillatelse av tollregionen. Tillatelse gis kun for anlegg hvor en registrert avgiftspliktig selv står for driften. Tollregionen kan av hensyn til en betryggende kontroll sette vilkår for tillatelsen.</article> <article class="defaultP" margin-top="true">§ 3-11-4 annet ledd skal lyde:</article><article class="numberedLegalP" data-numerator="2" id="kapittel-1-nummer-15">(2) Dersom merking skjer ved tilsetting på selve lagertanken, har tollregionen til enhver tid rett til å kreve opplysninger om hvilke lagertanker som inneholder merkede produkter og hvilke som inneholder umerkede.</article> <article class="defaultP" margin-top="true">§ 3-11-5 første ledd skal lyde:</article><article class="legalP" id="kapittel-1-ledd-7">Tollregionen kan gi tillatelse til at merking skjer på et senere tidspunkt enn angitt i § 3-11-4 første ledd dersom<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">det foreligger spesielle forhold (force majeure mv.). Det er et vilkår at merking kan skje på betryggende måte. Tollregionen kan sette vilkår for tillatelsen, herunder at merking skal skje under tollvesenets kontroll. Kostnadene kan kreves dekket av rekvirenten,</article></article></li><li data-li-identifier="b)" data-name="b)"><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">en registrert virksomhet leverer mineralolje fra tankbåt, eller</article></article></li><li data-li-identifier="c)" data-name="c)"><article class="listArticle" id="kapittel-1-ledd-7-punkt-3"><article class="legalP" id="kapittel-1-ledd-7-punkt-3-ledd-1">særlige hensyn gjør det hensiktsmessig å foreta merking av mineralolje ved anlegg som drives av frittstående virksomheter. Anlegget må være underlagt en registrert virksomhets kontrollverk. Den registrerte virksomheten må ha full adgang til å kontrollere driften, og må ha instruksjonsmyndighet med hensyn til anleggets drift.</article></article></li></ul></article> <article class="defaultP" margin-top="true">§ 3-13-1 femte ledd skal lyde:</article><article class="numberedLegalP" data-numerator="5" id="kapittel-1-nummer-16">(5) Uorganisk materiale som legges inn på særskilt opplagsplass omfattes ikke av avgiftsplikten, jf. Stortingets vedtak om avgift på sluttbehandling av avfall § 4 bokstav c. Med særskilt opplagsplass menes område avsatt for kun en avfallstype eller -blanding. Som uorganisk materiale anses materiale som ikke inneholder organisk karbon. Etter innhentet uttalelse fra forurensningsmyndighetene kan også materiale med mindre mengder organisk karbon anses som slikt materiale.</article> <article class="defaultP" margin-top="true">§ 3-14-2 skal lyde:</article><article class="legalP" id="kapittel-1-ledd-8">Avgiften beregnes på grunnlag av produktets nettovekt og andelen TRI og PER i produktet.</article> <article class="defaultP" margin-top="true">§ 3-15-3 tredje og fjerde ledd skal lyde:</article><article class="numberedLegalP" data-numerator="3" id="kapittel-1-nummer-17">(3) Fritaket gjennomføres ved at båtmotorer leveres uten avgift mot erklæring om at båtmotoren er til bruk i fartøy som er eller vil bli registrert i skips- eller fiskebåtregisteret. Virksomhet som har beregnet avgift ved innførselen, kan søke tollregionen om refusjon av innbetalt avgift. Søker må da framlegge erklæring som nevnt i første punktum.</article><article class="numberedLegalP" data-numerator="4" id="kapittel-1-nummer-18">(4) Båteier skal melde fra til tollregionen dersom fartøyets registrering innen tre år fra registreringstidspunktet endres slik at vilkårene for avgiftsfritak ikke lenger er til stede. I slike tilfeller skal avgift innbetales. Avgiften beregnes forholdsmessig pr. måned.</article> <article class="defaultP" margin-top="true">§ 3-15-4 skal lyde:</article><article class="legalP" id="kapittel-1-ledd-9">For anvendelser som er fritatt for avgift etter Stortingets avgiftsvedtak, kan tollregionen etter søknad gi ikke registrerte importører tillatelse til avgiftsfri innførsel av båtmotorer.</article> <article class="defaultP" margin-top="true">§ 3-16-4 første ledd første punktum skal lyde:</article><article class="numberedLegalP" data-numerator="1" id="kapittel-1-nummer-19">(1) Det gis tilskudd som kompensasjon for avgift på sukker som brukes til biavl, jf. Stortingets vedtak om sukker § 3 bokstav g.</article> <article class="defaultP" margin-top="true">§ 3-17-3 første ledd første punktum skal lyde:</article><article class="numberedLegalP" data-numerator="1" id="kapittel-1-nummer-20">(1) Varer som brukes som råstoff mv. i egen bedrift til produksjon av avgiftsfrie varer er fritatt for avgift, jf. Stortingets vedtak om avgift på sjokolade- og sukkervarer m.m. § 2 bokstav e.</article> <article class="defaultP" margin-top="true">§ 3-18-1 første ledd bokstav a og b skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-20-punkt-1"><article class="legalP" id="kapittel-1-nummer-20-punkt-1-ledd-1">HFK-23, HFK-32, HFK-41, HFK-43-10mee, HFK-125, HFK-134, HFK-134a, HFK-143, HFK-143a, HFK-152a, HFK-227ea, HFK-236fa og HFK-245ca,</article></article></li><li data-li-identifier="b)" data-name="b)"><article class="listArticle" id="kapittel-1-nummer-20-punkt-2"><article class="legalP" id="kapittel-1-nummer-20-punkt-2-ledd-1">PFK (perfluormetan, perfluoretan, perfluorpropan, perfluorbutan, perfluorpentan, perfluorheksan og perfluorcyklobutan).</article></article></li></ul></article> <article class="defaultP" margin-top="true">§ 3-18-2 sjette ledd skal lyde:</article><article class="numberedLegalP" data-numerator="6" id="kapittel-1-nummer-21">(6) Dersom avgiftsgrunnlaget ikke kan fastsettes etter første eller femte ledd, benyttes det grunnlaget som tollregionen finner mest sannsynlig.</article> <article class="defaultP" margin-top="true">§ 4-1-2 skal lyde:</article><article class="legalP" id="kapittel-1-ledd-10">Søknad om refusjon sendes kvartalsvis til tollregionen.</article> <article class="defaultP" margin-top="true">§ 4-3-4 skal lyde:</article><article class="legalP" id="kapittel-1-ledd-11">Søknad om refusjon sendes månedlig til Tollregion Midt-Norge (Trondheim regiontollsted). Søknad sendes på fastsatt skjema innen to måneder etter utgangen av hver måned.</article> <article class="defaultP" margin-top="true">§ 4-4-5 skal lyde:</article><article class="legalP" id="kapittel-1-ledd-12">Søknad om refusjon sendes til tollregionen.</article> <article class="defaultP" margin-top="true">§ 4-5-3 skal lyde:</article><article class="legalP" id="kapittel-1-ledd-13">Søknad om refusjon sendes tollregionen.</article> <article class="defaultP" margin-top="true">§ 4-6-1 fjerde ledd skal lyde:</article><article class="numberedLegalP" data-numerator="4" id="kapittel-1-nummer-22">(4) Produkter som ikke kan leveres direkte fra oljeselskapet til luftfartøyet kan kjøpes avgiftsfritt eller med redusert sats direkte fra avgiftspliktig oljeselskap dersom kjøper er registrert for dette i tollregionen.</article> <article class="defaultP" margin-top="true">§ 4-6-2 skal lyde:</article><article class="legalP" id="kapittel-1-ledd-14">Søknad om refusjon sendes tollregionen.</article> <article class="defaultP" margin-top="true">§ 5-2 første kolon skal lyde:</article><article class="legalP" id="kapittel-1-ledd-15">Følgende virksomheter kan etter søknad til tollregionen registreres:</article> <article class="defaultP" margin-top="true">§ 5-3 annet ledd skal lyde:</article><article class="numberedLegalP" data-numerator="2" id="kapittel-1-nummer-23">(2) Tollregionen kan gi tillatelse til registrering dersom søknad om bevilling er til behandling i Rusmiddeldirektoratet. Registreringen gjelder fra det tidspunkt bevilling gis.</article> <article class="defaultP" margin-top="true">§ 5-4 skal lyde:</article><article class="legalP" id="kapittel-1-ledd-16">Registrering skal skje i den tollregionen virksomheten har sitt forretningssted. Virksomheter som har forretningssted i flere tollregioner, skal registrere virksomheten i den tollregion hvor de har sitt hovedkontor.</article> <article class="defaultP" margin-top="true">§ 5-5 tredje og fjerde ledd skal lyde:</article><article class="numberedLegalP" data-numerator="3" id="kapittel-1-nummer-24">(3) Endringer om forhold som nevnt i annet ledd skal straks meldes til tollregionen. Videre skal det gis melding når virksomheten opphører eller stanser i over tre måneder, samt ved en eventuell gjenopptakelse av virksomheten.</article><article class="numberedLegalP" data-numerator="4" id="kapittel-1-nummer-25">(4) For avgift på sluttbehandling av avfall gjelder bestemmelsene i annet ledd tilsvarende med de tilpasninger som er nødvendige av hensyn til avgiftens karakter.</article> <article class="defaultP" margin-top="true">§ 5-6 første og annet ledd skal lyde:</article><article class="numberedLegalP" data-numerator="1" id="kapittel-1-nummer-26">(1) Tollregionen kan nekte eller tilbakekalle registreringen dersom<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-26-punkt-1"><article class="legalP" id="kapittel-1-nummer-26-punkt-1-ledd-1">virksomheten, styret eller ledelsen ikke anses kredittverdig,</article></article></li><li data-li-identifier="b)" data-name="b)"><article class="listArticle" id="kapittel-1-nummer-26-punkt-2"><article class="legalP" id="kapittel-1-nummer-26-punkt-2-ledd-1">virksomheten har uoppgjorte restanser med hensyn til skatter, avgifter eller toll eller har overtrådt regelverket om særavgifter, toll eller merverdiavgift eller</article></article></li><li data-li-identifier="c)" data-name="c)"><article class="listArticle" id="kapittel-1-nummer-26-punkt-3"><article class="legalP" id="kapittel-1-nummer-26-punkt-3-ledd-1">virksomhetens karakter endres.</article></article></li></ul></article><article class="numberedLegalP" data-numerator="2" id="kapittel-1-nummer-27">(2) Tollregionen skal tilbakekalle registreringen dersom bevilling gitt av Rusmiddeldirektoratet inndras eller opphører på annen måte.</article> <article class="defaultP" margin-top="true">§ 5-7 første, annet og tredje ledd skal lyde:</article><article class="numberedLegalP" data-numerator="1" id="kapittel-1-nummer-28">(1) Når avgiftsplikten ikke har oppstått, skal produksjon og lagring av avgiftspliktige varer bare foregå i lokaler som er godkjent av tollregionen. Lokalene skal være forsvarlig låst og sikret, og innrettet slik at de sikrer en forsvarlig kontroll av avgiftsberegning og -betaling mv.</article><article class="numberedLegalP" data-numerator="2" id="kapittel-1-nummer-29">(2) Tollregionen kan godkjenne flere lokaler for den enkelte virksomhet. Forandringer av et godkjent lokale skal meldes til tollregionen uten ugrunnet opphold.</article><article class="numberedLegalP" data-numerator="3" id="kapittel-1-nummer-30">(3) Tollregionen kan fastsette nærmere vilkår for godkjenning av lokalet, herunder ved forandringer av lokalet.</article> <article class="defaultP" margin-top="true">§ 5-8 tredje ledd første punktum skal lyde:</article><article class="numberedLegalP" data-numerator="3" id="kapittel-1-nummer-31">(3) Registrerte virksomheter som ikke er regnskapspliktige etter regnskapsloven, kan av tollregionen pålegges å oppbevare dokumenter av betydning for avgiftspliktens omfang, for eksempel innkjøps- og salgsfakturaer, kontrakter og betalingsbilag.</article> <article class="defaultP" margin-top="true">§ 5-11 skal lyde:</article><article class="legalP" id="kapittel-1-ledd-17">Virksomhet som krever redusert avgift etter § 3-7-5 til § 3-7-7 kan av tollregionen pålegges å la Statens forurensingstilsyn eller akkreditert institusjon foreta kontrollmålinger. Kostnadene ved slike målinger skal dekkes av søkeren.</article> <article class="defaultP" margin-top="true">§ 5-13 tredje ledd første punktum skal lyde:</article><article class="numberedLegalP" data-numerator="3" id="kapittel-1-nummer-32">(3) Dersom det er mistanke om at merket mineralolje er benyttet urettmessig, skal en prøve av drivstoffet sendes Tollaboratoriet via tollregionen.</article> <article class="defaultP" margin-top="true">§ 6-1 første, annet og tredje ledd skal lyde:</article><article class="numberedLegalP" data-numerator="1" id="kapittel-1-nummer-33">(1) Registrerte virksomheter skal for hver måned sende avgiftsoppgave til tollregionen innen den 18. i påfølgende måned (oppgavefristen). Det skal sendes oppgave selv om det ikke skal oppkreves avgift for perioden (0-oppgave).</article><article class="numberedLegalP" data-numerator="2" id="kapittel-1-nummer-34">(2) Registrerte virksomheter som skal beregne avgift på elektrisk kraft skal sende oppgave til tollregionen innen 1 måned og 20 dager etter utløpet av det kvartal regning eller faktura er sendt.</article><article class="numberedLegalP" data-numerator="3" id="kapittel-1-nummer-35">(3) Tollregionen kan fastsette en kortere oppgavefrist dersom det foreligger opplysninger om virksomhetens forhold som gjør det sannsynlig at avgiftsbetalingen ikke vil skje rettidig.</article> <article class="defaultP" margin-top="true">§ 6-2 skal lyde:</article><article class="numberedLegalP" data-numerator="1" id="kapittel-1-nummer-36">(1) Avgiften betales til vedkommende tollregion eller ved overføring til den bankkonto tollregionen bestemmer.</article><article class="numberedLegalP" data-numerator="2" id="kapittel-1-nummer-37">(2) Ved elektronisk betaling til tollregionens konto skal kundeidentifikasjon (KID) oppgis sammen med betalingsoppdraget til betalers bank når tollvesenet har truffet bestemmelse om dette. I slike tilfeller skal betalingsformidler avvise elektroniske betalingsoppdrag dersom det ikke er oppgitt gyldig kundeidentifikasjon (KID).</article> <article class="defaultP" margin-top="true">§ 6-3 annet ledd skal lyde:</article><article class="numberedLegalP" data-numerator="2" id="kapittel-1-nummer-38">(2) Foretas betalingen ved overføring til tollregionens konto anses betaling for å ha skjedd når avgiften er godskrevet vedkommende tollregions bank. Skjer betalingen ved overføring fra konto i samme bank anses betaling for å ha skjedd når beløpet er godskrevet tollregionens konto. Ved betaling med sjekk anses betalingsfristen for å være avbrutt når mottakeren mottar og aksepterer sjekken.</article> <article class="defaultP" margin-top="true">§ 6-6 skal lyde:</article><article class="numberedLegalP" data-numerator="1" id="kapittel-1-nummer-39">(1) Tollregionen kan foreta etterberegning ved manglende eller mangelfull beregning av avgift.</article><article class="numberedLegalP" data-numerator="2" id="kapittel-1-nummer-40">(2) Tollregionen kan videre foreta etterberegning dersom avgift og renter er refundert på grunnlag av uriktige eller mangelfulle opplysninger. Det samme gjelder når varer som er levert uten avgift eller med redusert sats er blitt benyttet til avgiftspliktige formål.</article><article class="numberedLegalP" data-numerator="3" id="kapittel-1-nummer-41">(3) For tilfeller som nevnt i annet ledd kan tollregionen bestemme at fritaket for framtiden skal gjennomføres på annen måte enn fastsatt i denne forskriften.</article> <article class="defaultP" margin-top="true">§ 6-7 første ledd skal lyde:</article><article class="numberedLegalP" data-numerator="1" id="kapittel-1-nummer-42">(1) Tollregionen kan kreve at produsenter og importører av avgiftspliktige varer stiller sikkerhet for fremtidig skyldig avgift. Krav om sikkerhetsstillelse kan stilles ved registrering av virksomheten eller senere.</article> <article class="defaultP" margin-top="true">§ 6-7 fjerde ledd skal lyde:</article><article class="numberedLegalP" data-numerator="4" id="kapittel-1-nummer-43">(4) De nærmere krav til sikkerheten, herunder sikkerhetens omfang, fastsettes av tollregionen. Som hovedregel skal sikkerheten til enhver tid dekke avgiftskravet for to måneder. Dersom nye omstendigheter eller opplysninger tilsier det, kan tollregionen stille ytterligere krav til sikkerheten.</article> <article class="defaultP" margin-top="true">§ 6-8 skal lyde:</article><article class="legalP" id="kapittel-1-ledd-18">Dersom særskilt avgift ved urettmessig bruk av merket mineralolje ikke er betalt ved forfall, kan tollregionen kreve motorvognen avskiltet etter reglene i lov av 19. juni 1959 nr. 2 om avgifter vedrørende motorkjøretøyer og båter § 5 og forskrift av 15. desember 1989 nr. 1247 om tollvesenets avskilting mv.</article> <article class="defaultP" margin-top="true">§ 7-1 første og annet ledd skal lyde:</article><article class="numberedLegalP" data-numerator="1" id="kapittel-1-nummer-44">(1) Spørsmål om avgiftspliktens omfang forelegges tollregionen.</article><article class="numberedLegalP" data-numerator="2" id="kapittel-1-nummer-45">(2) Tollregionen kan påby montering av måleutstyr o.l. av hensyn til avgiftsberegning og kontroll. Direktoratet kan fastsette forskrifter om krav til måleutstyr og målemetoder.</article> <article class="defaultP" margin-top="true">§ 7-2 skal lyde:</article><article class="legalP" id="kapittel-1-ledd-19">Tollregionen kan gi tillatelse til at meldinger kan gis ved hjelp av elektronisk datautveksling. Bestemmelser gitt i eller i medhold av lov av 10. juni 1966 nr. 5 om toll § 40 til § 44 gjelder så langt de passer og ikke annet er bestemt i eller i medhold av denne forskrift.</article></section><section class="section" data-name="kapII" id="kapittel-2" data-lovdata-URL="LTI/forskrift/2003-12-12-1533/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2004.</article></section><section class="section" id="kapittel-3" data-lovdata-URL="LTI/forskrift/2003-12-12-1533/KAPITTEL_3"><h2>Rettelser</h2><article class="defaultP" data-text-size="small"><strong>Publisert:</strong> I 2009 hefte 13 (Rettelse)</article><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">§ 1-2 fjerde ledd første komma skal lyde:</article><article class="legalP" id="kapittel-3-ledd-1">Med godkjent <i>lokale menes lager</i>,</article></section></main></body></html>