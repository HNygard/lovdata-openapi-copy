<!DOCTYPE html><html lang="no"><head><title>Forskrift om endring i forskrift om særskilte beskyttelsestiltak for å hindre spredning av bluetongue fra Italia, Frankrike og Hellas.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-12-12-1540</dd><dt class="dokid">DokumentID</dt><dd class="dokid">LTI/forskrift/2003-12-12-1540</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 17 s 2803</dd><dt class="dateInForce">I kraft fra</dt><dd class="dateInForce">2003-12-17</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-01-21-57</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1962-06-08-4/§3</li><li>lov/1962-06-08-4/§8</li><li>forskrift/2001-01-04-171</li></ul></dd><dt class="dateOfPublication">Kunngjort</dt><dd class="dateOfPublication">2003-12-18</dd><dt class="journalNumber">Journalnummer</dt><dd class="journalNumber">2003-1316</dd><dt class="titleShort">Korttittel</dt><dd class="titleShort">Endr. i forskrift om tiltak mot bluetongue</dd><dt class="title">Tittel</dt><dd class="title">Forskrift om endring i forskrift om særskilte beskyttelsestiltak for å hindre spredning av bluetongue fra Italia, Frankrike og Hellas.</dd><dt class="miscInformation">Annet om dokumentet</dt><dd class="miscInformation">Fastsatt av Statens dyrehelsetilsyn – Sentralforvaltningen 12. desember 2003 med hjemmel i lov av 8. juni 1962 nr. 4 om dyrehelse (husdyrloven) § 3 og § 8, jf. delegeringsvedtak av 4. januar 2001 nr. 171. Jf. EØS-avtalen vedlegg I (vedtak 2003/828/EF).</dd><dt class="refid">RefID</dt><dd class="refid">forskrift/2003-12-12-1540</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om særskilte beskyttelsestiltak for å hindre spredning av bluetongue fra Italia, Frankrike og Hellas.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-12-12-1540" id="dokument"><h1>Forskrift om endring i forskrift om særskilte beskyttelsestiltak for å hindre spredning av bluetongue fra Italia, Frankrike og Hellas.</h1><section class="section" data-name="kapI" id="kapittel-1" data-lovdata-URL="LTI/forskrift/2003-12-12-1540/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 21. januar 2002 nr. 57 om særskilte beskyttelsestiltak for å hindre spredning av bluetongue fra Italia, Frankrike og Hellas gjøres det følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om særskilte beskyttelsestiltak for å hindre spredning av bluetongue fra Italia, Frankrike, Hellas og Spania</i></article> <article class="defaultP" margin-top="true">EØS-henvisningen i hjemmelsfeltets siste parentes skal lyde:</article><article class="legalP" id="kapittel-1-ledd-2">(vedtak 2003/828/EF)</article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-3">Formålet med denne forskrift er å forebygge spredning av bluetongue i forbindelse med innførsel av levende drøvtyggere og sæd, ova og embryo av drøvtyggere fra Italia, Frankrike, Hellas og Spania.</article> <article class="defaultP" margin-top="true">§ 3 skal lyde:</article><article class="legalP" id="kapittel-1-ledd-4">Unntatt fra forbudet i § 2 er:<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">Innførsel av levende drøvtyggere fra områdene listet opp i vedlegget, unntatt fra seksjon 2 under Hellas, dersom dyrene har vært beskyttet mot angrep fra insekter av slekten <i>Culicoides</i> frem til forsendelsesstedet, og har vært <ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-1-ledd-1-punkt-1"><article class="legalP" id="kapittel-1-ledd-4-punkt-1-ledd-1-punkt-1-ledd-1">beskyttet mot angrep fra insekter av slekten <i>Culicoides</i> i minst 100 dager før forsendelse, eller</article></article></li><li data-li-identifier="b)" data-name="b)"><article class="listArticle" id="kapittel-1-ledd-4-punkt-1-ledd-1-punkt-2"><article class="legalP" id="kapittel-1-ledd-4-punkt-1-ledd-1-punkt-2-ledd-1">beskyttet mot angrep fra insekter av slekten <i>Culicoides</i> i minst 28 dager før forsendelse, og i denne perioden har gjennomgått serologisk test ved to anledninger for påvisning av antistoffer mot bluetonguevirusgruppen (BT ELISA eller AGID) med negativt resultat. Intervallet mellom testene skal være minst 7 dager og den første testen skal tas minst 21 dager etter dyrenes ankomst til karantenestasjonen, eller</article></article></li><li data-li-identifier="c)" data-name="c)"><article class="listArticle" id="kapittel-1-ledd-4-punkt-1-ledd-1-punkt-3"><article class="legalP" id="kapittel-1-ledd-4-punkt-1-ledd-1-punkt-3-ledd-1">beskyttet mot angrep fra insekter av slekten <i>Culicoides</i> i minst 14 dager før forsendelse, og i denne perioden har gjennomgått bluetonguevirusisolasjonstest eller polymerase-kjedereaksjonstest (PCR-test) med negative resultater. Det skal tas blodprøver ved to anledninger. Intervallet mellom testene skal være minst 7 dager. Den første testen skal tas tidligst 7 dager etter dyrenes ankomst til karantenestasjonen.</article></article></li></ul></article></article></li><li data-li-identifier="2)" data-name="2)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">Innførsel av levende drøvtyggere fra områdene i Italia, som har gjennomført godkjent vaksinasjonsprogram og som omfattes av seksjon 1 i vedlegget til denne forskrift, såfremt <ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-2-ledd-1-punkt-1"><article class="legalP" id="kapittel-1-ledd-4-punkt-2-ledd-1-punkt-1-ledd-1">overvåkingsprogrammet i opprinnelsesområdet bekrefter at bluetongueviruset har vært utryddet i mer enn 100 dager før forsendelse, eller</article></article></li><li data-li-identifier="b)" data-name="b)"><article class="listArticle" id="kapittel-1-ledd-4-punkt-2-ledd-1-punkt-2"><article class="legalP" id="kapittel-1-ledd-4-punkt-2-ledd-1-punkt-2-ledd-1">at overvåkingsprogrammet for vektorer i opprinnelsesområdet bekrefter at aktiviteten for voksne insekter av slekten <i>Culicoides</i> er utryddet, og</article></article></li><li data-li-identifier="c)" data-name="c)"><article class="listArticle" id="kapittel-1-ledd-4-punkt-2-ledd-1-punkt-3"><article class="legalP" id="kapittel-1-ledd-4-punkt-2-ledd-1-punkt-3-ledd-1">dyrene er blitt vaksinert for mer enn 30 dager og mindre enn ett år siden mot serotypen som finnes i opprinnelseslandet.</article></article></li></ul></article></article></li><li data-li-identifier="3)" data-name="3)"><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">Innførsel av levende drøvtyggere fra områdene i Hellas under seksjon 1 i vedlegget, såfremt dyrene er blitt serologisk testet (BT ELISA eller AGID) med negativt resultat innen 72 timer før forsendelse og ved prøvetaking sprayet med et insektmiddel med en virkningstid på mer enn 4 dager.</article></article></li></ul></article><article class="legalP" id="kapittel-1-ledd-5">Unntatt fra forbudet i § 2 annet ledd er:<p class="leddfortsettelse">Innførsel av levende drøvtyggere som har vært i transitt i områder listet opp i vedlegget til denne forskrift, når dyrene og kjøretøyet er insektcidbehandlet ved lasting eller i ethvert tilfelle når insektcidbehandlingen har skjedd like før ankomst til et av områdene listet opp i vedlegget til denne forskrift. Dyr som under transitt oppholder seg på hvilestasjoner beliggende i nevnte områder, skal insektcidibehandles under oppholdet.</p></article><article class="legalP" id="kapittel-1-ledd-6">Innførsel som omfattes av denne paragraf er bare tillatt etter avtale med Statens dyrehelsetilsyn.</article> <article class="defaultP" margin-top="true">§ 6 skal lyde:</article><article class="legalP" id="kapittel-1-ledd-7">Ved innførsel av levende drøvtyggere og sæd, ova og embryo av drøvtyggere som kommer fra, eller som har vært transittert gjennom områdene listet opp i vedlegget til denne forskrift, skal det på medfølgende helsesertifikat bekreftes at forsendelsen oppfyller kravene stilt i denne forskrift, jf. vedtak 2003/828/EF.</article><article class="legalP" id="kapittel-1-ledd-8">Ved innførsel av dyr som har vært transittert gjennom områder listet opp i vedlegget til denne forskrift, skal det på det medfølgende helsesertifikat bekreftes at dyrene er insekticidbehandlet i samsvar med kravene stilt i denne forskrift, jf. vedtak 2003/828/EF. Insektsmiddelets navn samt dato og klokkeslett for behandling skal påføres helsesertifikatet.</article> <article class="defaultP" margin-top="true">Vedlegget skal lyde:</article><span class="futuretitle" id="kapittel-1-foreslåttittel-1">VEDLEGG</span> <article class="defaultP" margin-top="true"><i>Områder i Italia:</i><p class="leddfortsettelse"><i>Seksjon 1:</i><table><tbody><tr><td data-text-align="left" data-vertical-align="top">Sicilia:</td><td data-text-align="left" data-vertical-align="top">Ragusa, Enna</td></tr><tr><td data-text-align="left" data-vertical-align="top">Molise:</td><td data-text-align="left" data-vertical-align="top">Isernia, Campobasso</td></tr><tr><td data-text-align="left" data-vertical-align="top">Abruzzo:</td><td data-text-align="left" data-vertical-align="top">Chieti, alle bykommunene tilhørende den lokale helseenheten i Averazzano-Sulmona</td></tr><tr><td data-text-align="left" data-vertical-align="top">Lazio:</td><td data-text-align="left" data-vertical-align="top">Frosinone, Latina, Viterbo, Roma, Rieti</td></tr><tr><td data-text-align="left" data-vertical-align="top">Campania:</td><td data-text-align="left" data-vertical-align="top">alle bykommunene tilhørende den lokale helseenheten i Caserta I</td></tr><tr><td data-text-align="left" data-vertical-align="top">Toscana:</td><td data-text-align="left" data-vertical-align="top">Massa Carrara, Pisa, Grosseto, Livorno</td></tr><tr><td data-text-align="left" data-vertical-align="top">Umbria:</td><td data-text-align="left" data-vertical-align="top">Terni</td></tr></tbody></table></p></article> <article class="defaultP" margin-top="true"><i>Seksjon 2:</i><table><tbody><tr><td data-text-align="left" data-vertical-align="top">Sicilia:</td><td data-text-align="left" data-vertical-align="top">Agrigente, Catania, Caltanissetta, Palermo, Mesine, Siracusa e Trapani</td></tr><tr><td data-text-align="left" data-vertical-align="top">Calabria:</td><td data-text-align="left" data-vertical-align="top">Catanzaro, Cosenza, Crotone, reggio Calabria, Vibo, Valentia</td></tr><tr><td data-text-align="left" data-vertical-align="top">Basilicate:</td><td data-text-align="left" data-vertical-align="top">Matera, Potenza</td></tr><tr><td data-text-align="left" data-vertical-align="top">Puglia:</td><td data-text-align="left" data-vertical-align="top">Foggia, Bari, Lecce, Taranto, Brindisi</td></tr><tr><td data-text-align="left" data-vertical-align="top">Campania:</td><td data-text-align="left" data-vertical-align="top">Caserta unntatt alle bykommunene tilhørende den lokale helseenheten i Caserta I, Benevento, Avellino, Napoli, Salerno</td></tr><tr><td data-text-align="left" data-vertical-align="top">Abruzzo:</td><td data-text-align="left" data-vertical-align="top">L'Aquilla unntatt bykommunene tilhørende den lokale helseenheten i Averazzano-Sulmona</td></tr><tr><td data-text-align="left" data-vertical-align="top">Sardinia:</td><td data-text-align="left" data-vertical-align="top">Cagliari, Nuoro, Sassari, Oristano</td></tr></tbody></table></article> <article class="defaultP" margin-top="true"><i>Områder i Spania:</i></article> <article class="defaultP" margin-top="true"><i>Seksjon 2:</i></article><article class="legalP" id="kapittel-1-ledd-9">Islas Baleares</article> <article class="defaultP" margin-top="true"><i>Områder i Frankrike:</i></article> <article class="defaultP" margin-top="true"><i>Seksjon 2:</i></article><article class="legalP" id="kapittel-1-ledd-10">Corse du sud, Haute Corse</article> <article class="defaultP" margin-top="true"><i>Områder i Hellas:</i></article> <article class="defaultP" margin-top="true"><i>Seksjon 1:</i></article><article class="legalP" id="kapittel-1-ledd-11">Hele Hellas bortsett fra øyene nevnt under seksjon 2.</article> <article class="defaultP" margin-top="true"><i>Seksjon 2:</i></article><article class="legalP" id="kapittel-1-ledd-12">Øyene Samos, Chios og Lesvos samt øyene Dodikanisi.</article></section><section class="section" data-name="kapII" id="kapittel-2" data-lovdata-URL="LTI/forskrift/2003-12-12-1540/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 17. desember 2003.</article></section></main></body></html>