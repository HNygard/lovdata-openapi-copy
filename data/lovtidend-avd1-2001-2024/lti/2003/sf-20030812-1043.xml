<!DOCTYPE html><html lang="no"><head><title>Forskrift om omsetningsforbud av sterk chili og sterke chiliprodukter som inneholder Sudan rød 1.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-08-12-1043</dd><dt class="dokid">DokumentID</dt><dd class="dokid">LTI/forskrift/2003-08-12-1043</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 12 s 1926</dd><dt class="dateInForce">I kraft fra</dt><dd class="dateInForce">2003-08-12</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-3/§6</li><li>lov/1933-05-19-3/§4</li><li>lov/1933-05-19-3/§7</li><li>forskrift/1988-04-29-312</li><li>forskrift/1990-03-26-1227</li></ul></dd><dt class="dateOfPublication">Kunngjort</dt><dd class="dateOfPublication">2003-08-15</dd><dt class="journalNumber">Journalnummer</dt><dd class="journalNumber">2003-0886</dd><dt class="titleShort">Korttittel</dt><dd class="titleShort">Forskrift om omsetningsforbud av sterk chili mv.</dd><dt class="title">Tittel</dt><dd class="title">Forskrift om omsetningsforbud av sterk chili og sterke chiliprodukter som inneholder Sudan rød 1.</dd><dt class="miscInformation">Annet om dokumentet</dt><dd class="miscInformation">Fastsatt av Statens næringsmiddeltilsyn 12. august 2003 med hjemmel i lov av 19. mai 1933 nr. 3 om tilsyn med næringsmidler m.v. § 6 første ledd, jf. § 4 og § 7, jf. delegeringsvedtak av 29. april 1988 nr. 312 og delegeringsvedtak av 26. mars 1990 nr. 1227.</dd><dt class="refid">RefID</dt><dd class="refid">forskrift/2003-08-12-1043</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om omsetningsforbud av sterk chili og sterke chiliprodukter som inneholder Sudan rød 1.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li></ul></dd></dl></header><main class="documentBody" data-lovdata-URL="LTI/forskrift/2003-08-12-1043" id="dokument"><h1>Forskrift om omsetningsforbud av sterk chili og sterke chiliprodukter som inneholder Sudan rød 1.</h1><article class="legalArticle" data-lovdata-URL="LTI/forskrift/2003-08-12-1043/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Denne forskrift omfatter sterk chili og sterke chiliprodukter – frukt av slekten <i>Capsicum</i>, tørket og knust eller malt med tolltariffnummer 09.04.2000.</article></article><article class="legalArticle" data-lovdata-URL="LTI/forskrift/2003-08-12-1043/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Det er forbudt å importere sterk chili og sterke chiliprodukter som beskrevet i § 1 med mindre analyserapport som beviser at produktet ikke inneholder fargestoffet Sudan rød 1 (CAS Nr. 842-07-09) følger vedlagt sendingen.</article><article class="legalP" id="paragraf-2-ledd-2">Dersom analyserapport ikke er vedlagt, skal importør innen EØS sørge for at produktet analyseres for å bevise at det ikke inneholder det ovenfor nevnte fargestoffet. Produktet skal holdes tilbake inntil analysebevis foreligger.</article><article class="legalP" id="paragraf-2-ledd-3">Dersom en forsendelse har vært delt opp før den ble importert til landet eller skal deles opp og eksporteres til EØS skal en verifisert kopi av analysebeviset følge hver del av den delte forsendelsen fram til første mottaker.</article></article><article class="legalArticle" data-lovdata-URL="LTI/forskrift/2003-08-12-1043/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">For produkter beskrevet i § 1 som allerede finnes på det norske marked eller som er importert fra andre EØS-land kan det kreves at importør/næringsmiddelvirksomhet fremskaffer analyserapport som beviser at produktet ikke inneholder fargestoffet Sudan rød 1 (CAS Nr. 842-07-09).</article></article><article class="legalArticle" data-lovdata-URL="LTI/forskrift/2003-08-12-1043/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Sterk chili og chiliprodukter som beskrevet i § 1 som viser seg å inneholde Sudan rød 1 (CAS Nr. 842-07-09) skal destrueres.</article></article><article class="legalArticle" data-lovdata-URL="LTI/forskrift/2003-08-12-1043/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Kostnader på grunn av analyse, lagring og eventuell destruering av forsendelser av sterk chili og chiliprodukter som beskrevet i § 1 pålegges de berørte importører og næringsmiddelvirksomheter innen EØS.</article></article><article class="legalArticle" data-lovdata-URL="LTI/forskrift/2003-08-12-1043/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Bestemmelser om straff i lov av 19. mai 1933 nr. 3 om tilsyn med næringsmidler m.v. kommer til anvendelse ved overtredelse av denne forskrift.</article></article><article class="legalArticle" data-lovdata-URL="LTI/forskrift/2003-08-12-1043/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Denne forskrift trer i kraft straks.</article></article></main></body></html>