<!DOCTYPE html><html lang="no"><head><title>Forskrift om regulering av fisket etter sei i Nordsjøen og Skagerrak i 2004.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-12-22-1794</dd><dt class="dokid">DokumentID</dt><dd class="dokid">LTI/forskrift/2003-12-22-1794</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 18 s 3068</dd><dt class="dateInForce">I kraft fra</dt><dd class="dateInForce">2004-01-01 – 2004-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§9</li><li>lov/1999-03-26-15/§12</li><li>lov/1999-03-26-15/§21</li><li>forskrift/2000-02-11-99</li></ul></dd><dt class="dateOfPublication">Kunngjort</dt><dd class="dateOfPublication">2004-01-08</dd><dt class="journalNumber">Journalnummer</dt><dd class="journalNumber">2003-1531</dd><dt class="titleShort">Korttittel</dt><dd class="titleShort">Forskrift om seifisket i 2004</dd><dt class="title">Tittel</dt><dd class="title">Forskrift om regulering av fisket etter sei i Nordsjøen og Skagerrak i 2004.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 22. desember 2003 med hjemmel i lov av 3. juni 1983 nr. 40 om saltvannsfiske m.v. § 4, § 5 og § 9 og lov av 26. mars 1999 nr. 15 om retten til å delta i fiske og fangst (deltakerloven) § 12 og § 21, jf. delegeringsvedtak av 11. februar 2000 nr. 99.</dd><dt class="refid">RefID</dt><dd class="refid">forskrift/2003-12-22-1794</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter sei i Nordsjøen og Skagerrak i 2004.<ul class="tocSubUl"><li>Kapittel 1. Generelle bestemmelser<ul class="tocSubUl"><li>§ 1. Generelt forbud</li><li>§ 2. Totalkvote</li><li>§ 3. Gruppekvoter</li></ul></li><li>Kapittel 2. Vilkår for deltakelse<ul class="tocSubUl"><li>§ 4. Vilkår for deltakelse med not</li><li>§ 5. Vilkår for deltakelse med konvensjonelle redskap</li></ul></li><li>Kapittel 3. Kvoter til deltakende fartøy<ul class="tocSubUl"><li>§ 6. Maksimalkvote for fartøy som fisker med konvensjonelle redskap</li><li>§ 7. Kvote og bifangst for fartøy som fisker med trål</li></ul></li><li>Kapittel 4. Fellesbestemmelser<ul class="tocSubUl"><li>§ 8. Stopp i fisket</li><li>§ 9. Bemyndigelse</li></ul></li><li>Kapittel 5. Straff og ikrafttredelse<ul class="tocSubUl"><li>§ 10. Straff</li><li>§ 11. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2003-12-22-1794" id="dokument"><h1>Forskrift om regulering av fisket etter sei i Nordsjøen og Skagerrak i 2004.</h1><section class="section" data-name="kap1" id="kapittel-1" data-lovdata-URL="LTI/forskrift/2003-12-22-1794/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="LTI/forskrift/2003-12-22-1794/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Generelt forbud</span></h3><article class="legalP" id="kapittel-1-paragraf-1-ledd-1">Det er forbudt for norske fartøy å fiske og lande sei sør for 62° N i 2004.</article></article><article class="legalArticle" data-lovdata-URL="LTI/forskrift/2003-12-22-1794/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Totalkvote</span></h3><article class="legalP" id="kapittel-1-paragraf-2-ledd-1">Uten hensyn til forbudet i § 1 kan norske fartøy fiske og lande inntil 80.800 tonn sei sør for 62° N i Norges indre farvann, sjøterritorium og økonomiske sone.</article></article><article class="legalArticle" data-lovdata-URL="LTI/forskrift/2003-12-22-1794/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Gruppekvoter</span></h3><article class="legalP" id="kapittel-1-paragraf-3-ledd-1">Notfartøy kan fiske og lande inntil 5.500 tonn rund vekt.</article><article class="legalP" id="kapittel-1-paragraf-3-ledd-2">Fartøy som fisker med konvensjonelle redskap kan fiske og lande inntil 8.000 tonn rund vekt.</article><article class="legalP" id="kapittel-1-paragraf-3-ledd-3">Trålfartøy kan fiske og lande inntil 67.300 tonn rund vekt.<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-3-ledd-3-punkt-1"><article class="legalP" id="kapittel-1-paragraf-3-ledd-3-punkt-1-ledd-1">Fartøy med torsketråltillatelse, jf. forskrift av 12. desember 1986 nr. 2185 om tildeling av tillatelse til å drive fiske med trål § 2-1, kan fiske og lande inntil 45.479 tonn rund vekt.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-3-ledd-3-punkt-2"><article class="legalP" id="kapittel-1-paragraf-3-ledd-3-punkt-2-ledd-1">Fartøy med industritråltillatelse, nordsjøtråltillatelse eller avgrenset nordsjøtråltillatelse jf. forskrift av 12. desember 1986 nr. 2185 om tildeling av tillatelse til å drive fiske med trål § 5-1, § 5-5 og § 6-1, kan fiske og lande inntil 9.984 tonn rund vekt. Av dette kvantumet avsettes 5.000 tonn til dekning av bifangst av sei i industritrålfisket som går til oppmaling.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-3-ledd-3-punkt-3"><article class="legalP" id="kapittel-1-paragraf-3-ledd-3-punkt-3-ledd-1">Fartøy med seitråltillatelse, jf. forskrift av 12. desember 1986 nr. 2185 om tildeling av tillatelse til å drive fiske med trål § 7-1, kan fiske og lande inntil 11.837 tonn rund vekt.</article></article></li></ul></article></article></section><section class="section" data-name="kap2" id="kapittel-2" data-lovdata-URL="LTI/forskrift/2003-12-22-1794/KAPITTEL_2"><h2>Kapittel 2. Vilkår for deltakelse</h2><article class="legalArticle" data-lovdata-URL="LTI/forskrift/2003-12-22-1794/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Vilkår for deltakelse med not</span></h3><article class="legalP" id="kapittel-2-paragraf-1-ledd-1">For å få delta i fisket etter sei med not må fartøy tilfredstille vilkårene i forskrift av 9. desember 2003 nr. 1482 om adgang til å delta i fisket etter sei med not sør for 62° N for fartøy under 27,50 meter største lengde i 2004.</article></article><article class="legalArticle" data-lovdata-URL="LTI/forskrift/2003-12-22-1794/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Vilkår for deltakelse med konvensjonelle redskap</span></h3><article class="legalP" id="kapittel-2-paragraf-2-ledd-1">For å kunne delta i fisket etter sei med konvensjonelle redskap må følgende vilkår være oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">fartøyet må være registrert i merkeregisteret og</article></article></li><li data-li-identifier="b)" data-name="b)"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">eier av fartøyet og høvedsmann må være registrert i fiskermanntallet.</article></article></li></ul></article></article></section><section class="section" data-name="kap3" id="kapittel-3" data-lovdata-URL="LTI/forskrift/2003-12-22-1794/KAPITTEL_3"><h2>Kapittel 3. Kvoter til deltakende fartøy</h2><article class="legalArticle" data-lovdata-URL="LTI/forskrift/2003-12-22-1794/§6" data-name="§6" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Maksimalkvote for fartøy som fisker med konvensjonelle redskap</span></h3><article class="legalP" id="kapittel-3-paragraf-1-ledd-1">Fartøy som driver fiske etter sei med konvensjonelle redskap kan maksimalt fiske og lande 500 tonn rund vekt.</article></article><article class="legalArticle" data-lovdata-URL="LTI/forskrift/2003-12-22-1794/§7" data-name="§7" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Kvote og bifangst for fartøy som fisker med trål</span></h3><ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-2-punkt-1"><article class="legalP" id="kapittel-3-paragraf-2-punkt-1-ledd-1">Fartøy med torsketråltillatelse, jf. § 3 tredje ledd bokstav a, og som er registrert som fabrikktrålere kan maksimalt fiske og lande inntil 1.400 tonn rund vekt.</article><article class="legalP" id="kapittel-3-paragraf-2-punkt-1-ledd-2">Fartøy med torsketråltillatelse, jf. § 3 tredje ledd bokstav a, og som er registrert som ferskfisktrålere eller torsketrålere med en kvotefaktor mindre enn 1 i fisket etter torsk nord for 62° N (småtrålere) kan maksimalt fiske og lande inntil 1.000 tonn rund vekt.</article><article class="legalP" id="kapittel-3-paragraf-2-punkt-1-ledd-3">Når fisket er stoppet, kan det ved konsumfiske etter andre fiskeslag tas inntil 10% bifangst av sei rund vekt i de enkelte fangster og av landet fangst.</article></article></li><li data-li-identifier="2." data-name="2."><article class="listArticle" id="kapittel-3-paragraf-2-punkt-2"><article class="legalP" id="kapittel-3-paragraf-2-punkt-2-ledd-1">Fartøy med industritråltillatelse og nordsjøtråltillatelse kan maksimalt fiske og lande inntil 300 tonn rund vekt. Fartøy med avgrenset nordsjøtråltillatelse kan maksimalt fiske og lande inntil 30 tonn rund vekt.</article><article class="legalP" id="kapittel-3-paragraf-2-punkt-2-ledd-2">Maksimalkvotene skal også dekke bifangst av sei i fartøyenes industritrålfiske, jf. forskrift av 10. oktober 1989 nr. 1095 om maskevidde, bifangst, fredningstid og minstemål m.v. ved fangst av fisk og sild § 19 og § 20. Dersom et fartøy fisker opp sin maksimalkvote kan fartøyet for resten av året ikke fiske sei som bifangst.</article><article class="legalP" id="kapittel-3-paragraf-2-punkt-2-ledd-3">Fartøy med industritråltillatelse, nordsjøtråltillatelse eller avgrenset nordsjøtråltillatelse kan fortsette fisket innenfor et garantert kvantum på 30 tonn selv om gruppekvoten er oppfisket eller fisket er stoppet. Denne adgangen gjelder ikke under fiskestoppen i perioden fra og med 28. juni til og med 8. august.</article></article></li><li data-li-identifier="3." data-name="3."><article class="listArticle" id="kapittel-3-paragraf-2-punkt-3"><article class="legalP" id="kapittel-3-paragraf-2-punkt-3-ledd-1">Fartøy med seitråltillatelse, jf. § 3 tredje ledd bokstav c, kan fiske og lande en fartøykvote på 1.200 tonn rund vekt.</article><article class="legalP" id="kapittel-3-paragraf-2-punkt-3-ledd-2">Ved utskiftning eller forlengelse av fartøy med seitråltillatelse til større fartøy etter 31. desember 2001 skal erstatningsfartøyets kvote beregnes etter utskiftningsfartøyets lengde før nevnte skjæringsdato.</article></article></li></ul></article></section><section class="section" data-name="kap4" id="kapittel-4" data-lovdata-URL="LTI/forskrift/2003-12-22-1794/KAPITTEL_4"><h2>Kapittel 4. Fellesbestemmelser</h2><article class="legalArticle" data-lovdata-URL="LTI/forskrift/2003-12-22-1794/§8" data-name="§8" id="kapittel-4-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Stopp i fisket</span></h3><article class="legalP" id="kapittel-4-paragraf-1-ledd-1">Det er forbudt å fiske og lande sei med trål fra og med 28. juni til og med 8. august.</article><article class="legalP" id="kapittel-4-paragraf-1-ledd-2">Fiskeridirektoratet kan stoppe fisket når totalkvoten, gruppekvotene eller periodekvotene er beregnet oppfisket.</article><article class="legalP" id="kapittel-4-paragraf-1-ledd-3">Fiskeridirektoratet kan stoppe fisket for konvensjonelle fartøy over 28 meter største lengde når det gjenstår 1.400 tonn av gruppekvoten.</article></article><article class="legalArticle" data-lovdata-URL="LTI/forskrift/2003-12-22-1794/§9" data-name="§9" id="kapittel-4-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Bemyndigelse</span></h3><article class="legalP" id="kapittel-4-paragraf-2-ledd-1">Fiskeridirektoratet kan endre denne forskrift og fastsette nærmere bestemmelser som er nødvendig for å oppnå en rasjonell og hensiktsmessig utøvelse eller gjennomføring av fisket.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2003-12-22-1794/KAPITTEL_5"><h2>Kapittel 5. Straff og ikrafttredelse</h2><article class="legalArticle" data-lovdata-URL="LTI/forskrift/2003-12-22-1794/§10" data-name="§10" id="kapittel-5-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Straff</span></h3><article class="legalP" id="kapittel-5-paragraf-1-ledd-1">Den som forsettlig eller uaktsomt overtrer bestemmelser gitt i eller i medhold av denne forskrift, straffes i henhold til lov av 3. juni 1983 nr. 40 om saltvannsfiske m.v. § 53 og lov av 26. mars 1999 nr. 15 om retten til å delta i fiske og fangst § 29. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2003-12-22-1794/§11" data-name="§11" id="kapittel-5-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-2-ledd-1">Denne forskrift trer i kraft 1. januar 2004 og gjelder til og med 31. desember 2004.</article></article></section></main></body></html>