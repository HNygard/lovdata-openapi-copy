<!DOCTYPE html><html lang="no"><head><title>Forskrift om endring i forskrift om rekvirering og utlevering av legemidler fra apotek og forskrift om legemiddelforsyningen mv. ved sykehus og andre helseinstitusjoner.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-06-13-719</dd><dt class="dokid">DokumentID</dt><dd class="dokid">LTI/forskrift/2003-06-13-719</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 9 s 1425</dd><dt class="dateInForce">I kraft fra</dt><dd class="dateInForce">2003-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-04-27-455</li><li>forskrift/2001-12-18-1576</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-07-02-64/§11</li><li>lov/1999-07-02-61/§2-1a</li></ul></dd><dt class="dateOfPublication">Kunngjort</dt><dd class="dateOfPublication">2003-06-24</dd><dt class="lastupdated">Rettet</dt><dd class="lastupdated">2003-06-25 (§ 2-9)</dd><dt class="journalNumber">Journalnummer</dt><dd class="journalNumber">2003-0643</dd><dt class="titleShort">Korttittel</dt><dd class="titleShort">Endr. i forskrifter om legemidler</dd><dt class="title">Tittel</dt><dd class="title">Forskrift om endring i forskrift om rekvirering og utlevering av legemidler fra apotek og forskrift om legemiddelforsyningen mv. ved sykehus og andre helseinstitusjoner.</dd><dt class="miscInformation">Annet om dokumentet</dt><dd class="miscInformation">Fastsatt av Helsedepartementet 13. juni 2003 med hjemmel i lov av 2. juli 1999 nr. 64 om helsepersonell m.v. (helsepersonelloven) § 11 og lov av 2. juli 1999 nr. 61 om spesialisthelsetjenesten m.m. § 2-1a fjerde ledd.</dd><dt class="refid">RefID</dt><dd class="refid">forskrift/2003-06-13-719</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om rekvirering og utlevering av legemidler fra apotek og forskrift om legemiddelforsyningen mv. ved sykehus og andre helseinstitusjoner.<ul class="tocSubUl"><li>I<ul class="tocSubUl"><li>§ 2-9. Rett til rekvirering for sykepleier og farmasøyt</li><li>§ 3-9. Unntak ved forsøksvirksomhet</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2003-06-13-719" id="dokument"><h1>Forskrift om endring i forskrift om rekvirering og utlevering av legemidler fra apotek og forskrift om legemiddelforsyningen mv. ved sykehus og andre helseinstitusjoner.</h1><section class="section" data-name="kapI" id="kapittel-1" data-lovdata-URL="LTI/forskrift/2003-06-13-719/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 27. april 1998 nr. 455 om rekvirering og utlevering av legemidler fra apotek gjøres følgende endringer:</article> <article class="defaultP" margin-top="true">Ny § 2-9 skal lyde:</article><article class="futureLegalArticle" data-name="§2-9" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-9</span>. <span class="legalArticleTitle">Rett til rekvirering for sykepleier og farmasøyt</span></span><article class="legalP" id="kapittel-1-foreslåttparagraf-1-ledd-1">Sosial- og helsedirektoratet kan som ledd i avgrenset forsøksvirksomhet med elektronisk rekvirering av legemidler fra sykehus til sykehusapotek gi sykepleiere og farmasøyter rett til elektronisk å rekvirere legemidler som står oppført på en legemiddelliste godkjent av ansvarlig lege, til sykehusets enkelte poster. Unntatt er legemidler i reseptgruppe A. Sykehusapotek og farmasøytisk avdeling skal utlevere legemidler i henhold til godkjent legemiddelliste, etter rekvisisjon signert av sykepleier eller farmasøyt med slik tillatelse som nevnt i første punktum.</article><article class="legalP" id="kapittel-1-foreslåttparagraf-1-ledd-2">Apoteket eller farmasøytisk avdeling skal etter legemidlets utlevering sende alle rekvisisjoner mottatt fra sykepleier eller farmasøyt til ansvarlig lege for godkjenning.</article></article> <article class="defaultP" margin-top="true">Ny § 3-9 skal lyde:</article><article class="futureLegalArticle" data-name="§3-9" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-9</span>. <span class="legalArticleTitle">Unntak ved forsøksvirksomhet</span></span><article class="legalP" id="kapittel-1-foreslåttparagraf-2-ledd-1">Sosial- og helsedirektoratet kan som ledd i avgrenset forsøksvirksomhet med elektronisk rekvirering av legemidler fra sykehus til sykehusapotek, tillate leger å rekvirere legemidler i reseptgruppe A og B til lager ved elektronisk overføring. Sosial- og helsedirektoratet kan sette begrensninger og vilkår for tillatelsen.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2003-06-13-719/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift av 18. desember 2001 nr. 1576 om legemiddelforsyningen mv. ved sykehus og andre helseinstitusjoner gjøres følgende endring:</article> <article class="defaultP" margin-top="true">§ 7 første ledd skal lyde:</article><article class="numberedLegalP" data-numerator="1" id="kapittel-2-nummer-1">1) Anskaffelse av legemidler fra apotek eller farmasøytisk avdeling skal skje etter resept eller datert, skriftlig rekvisisjon som er underskrevet av lege. Unntaksvis kan rekvirering skje pr. telefon. Sosial- og helsedirektoratet kan som ledd i avgrenset forsøksvirksomhet med elektronisk rekvirering av legemidler fra sykehus til sykehusapotek gi sykepleiere og farmasøyter rett til elektronisk å rekvirere legemidler som står oppført på en legemiddelliste godkjent av ansvarlig lege, til sykehusets enkelte poster. Unntatt er legemidler i reseptgruppe A.</article></section><section class="section" data-name="kapIII" id="kapittel-3" data-lovdata-URL="LTI/forskrift/2003-06-13-719/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene trer i kraft fra 1. juli 2003.</article></section></main></body></html>