<!DOCTYPE html><html lang="no"><head><title>Forskrift om endring i forskrift om innretning og føring av dagbøker på skip.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-06-30-937</dd><dt class="dokid">DokumentID</dt><dd class="dokid">LTI/forskrift/2003-06-30-937</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 11 s 1747</dd><dt class="dateInForce">I kraft fra</dt><dd class="dateInForce">2003-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1992-09-15-693</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1994-06-24-39/§471</li><li>forskrift/1967-05-05-1</li></ul></dd><dt class="dateOfPublication">Kunngjort</dt><dd class="dateOfPublication">2003-07-15</dd><dt class="journalNumber">Journalnummer</dt><dd class="journalNumber">2003-0790</dd><dt class="titleShort">Korttittel</dt><dd class="titleShort">Endr. i forskrift om dagbøker på skip</dd><dt class="title">Tittel</dt><dd class="title">Forskrift om endring i forskrift om innretning og føring av dagbøker på skip.</dd><dt class="miscInformation">Annet om dokumentet</dt><dd class="miscInformation">Fastsatt av Sjøfartsdirektoratet 30. juni 2003 med hjemmel i lov av 24. juni 1994 nr. 39 om sjøfarten (sjøloven) § 471, jf. Kronprinsreg.res. av 5. mai 1967.</dd><dt class="refid">RefID</dt><dd class="refid">forskrift/2003-06-30-937</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om innretning og føring av dagbøker på skip.<ul class="tocSubUl"><li>I<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Førerens plikter</li><li>§ 13. Søppeldagbok</li><li>§ 14. Radiodagbok</li><li>§ 19. Radiodagboken</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-06-30-937" id="dokument"><h1>Forskrift om endring i forskrift om innretning og føring av dagbøker på skip.</h1><section class="section" data-name="kapI" id="kapittel-1" data-lovdata-URL="LTI/forskrift/2003-06-30-937/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 15. september 1992 nr. 693 om innretning og føring av dagbøker på skip gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om innretning og føring av dagbøker på skip og flyttbare innretninger</i></article> <article class="defaultP" margin-top="true">§ 1, § 2 og § 3 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Denne forskriften gjelder krav til innretning og føring av dagbøker for norskregistrerte skip, herunder fiske- og fangstfartøy, samt flyttbare innretninger slik det fremgår av kapittel 2 og 3.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-2-ledd-1">I denne forskrift betyr:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1"><i>Bruttotonnasje:</i> Den tallverdi som er oppgitt som bruttotonnasje i målebrevet. Dersom det i målebrevet er oppgitt sikkerhetstonnasje i anmerkningsrubrikken, gjelder tallverdien for denne som bruttotonnasje.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1"><i>Fiske- og fangstfartøy:</i> Fartøy som ervervsmessig benyttes til å fange fisk, hval, sel eller andre levende resurser i sjøen, herunder tang og tare.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1"><i>Flyttbar innretning:</i> Flyttbar plattform, herunder boreskip, som har utstyr for boring etter undersjøiske petroleumsforekomster, og flyttbar plattform til annet bruk enn boring etter undersjøiske petroleumsforekomster.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1"><i>Innenriks fart:</i> Se forskrift av 4. november 1981 nr. 3793 om fartsområder kapittel 2.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-2-ledd-1-punkt-5"><article class="legalP" id="kapittel-1-foreslåttparagraf-2-ledd-1-punkt-5-ledd-1"><i>Kjemikalietankskip:</i> Skip som er bygget eller innrettet for primært å føre last av skadelige, flytende stoffer i bulk, og omfatter oljetankskip som fører skadelige, flytende stoffer i bulk som last eller del av last.</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-2-ledd-1-punkt-6"><article class="legalP" id="kapittel-1-foreslåttparagraf-2-ledd-1-punkt-6-ledd-1"><i>MARPOL 73/78:</i> Den internasjonale konvensjon om hindring av forurensning fra skip 1973, slik den er endret ved tilleggsprotokollen av 1978, med senere endringer.</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-2-ledd-1-punkt-7"><article class="legalP" id="kapittel-1-foreslåttparagraf-2-ledd-1-punkt-7-ledd-1"><i>Oljetankskip:</i> Skip som er bygget eller innrettet for primært å føre olje i bulk i lasterommene, og omfatter kombinasjonsskip og ethvert kjemikalietankskip når det fører en last eller en del av en last av olje i bulk.</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-2-ledd-1-punkt-8"><article class="legalP" id="kapittel-1-foreslåttparagraf-2-ledd-1-punkt-8-ledd-1"><i>Sjøsikkerhetskonvensjonen (SOLAS):</i> Den internasjonale konvensjon av 1974 om sikkerhet for menneskeliv til sjøs, med senere endringer.</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-2-ledd-1-punkt-9"><article class="legalP" id="kapittel-1-foreslåttparagraf-2-ledd-1-punkt-9-ledd-1"><i>STCW-konvensjonen:</i> Den internasjonale konvensjon om normer for opplæring, sertifikater og vakthold for sjøfolk, 1978 med endringer 1995 og senere endringer.</article></article></li><li data-li-identifier="j)" data-name="j)"><article class="listArticle" id="kapittel-1-foreslåttparagraf-2-ledd-1-punkt-10"><article class="legalP" id="kapittel-1-foreslåttparagraf-2-ledd-1-punkt-10-ledd-1"><i>Utenriks fart:</i> Se forskrift av 4. november 1981 nr. 3793 om fartsområder kapittel 3.</article></article></li></ul></article></article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Førerens plikter</span></span><article class="legalP" id="kapittel-1-foreslåttparagraf-3-ledd-1">Skipets fører skal sørge for at dagbøker som skal føres om bord i henhold til de enkelte bestemmelser i denne forskriften blir ført og at de oppbevares som foreskrevet i § 7.</article><article class="legalP" id="kapittel-1-foreslåttparagraf-3-ledd-2">Skipets fører skal videre sørge for at nye dagbøker blir anskaffet i god tid før de som er i bruk blir utskrevet.</article></article> <article class="defaultP" margin-top="true">Kapittel 2 overskriften skal lyde:</article> <article class="defaultP" margin-top="true"><i>Kapittel 2. Krav til innretning, utgivelse og kontroll mv. av dagbøker</i></article> <article class="defaultP" margin-top="true">§ 5 skal lyde:</article><article class="legalP" id="kapittel-1-ledd-2">Dagbøkers innhold og form fastsettes av Sjøfartsdirektoratet. Det kan benyttes dagbøker i papirformat. Likeledes kan benyttes elektroniske dagbøker, når installasjon og system oppfyller internasjonale bestemmelser, og firmaet har avtale med Sjøfartsdirektoratet.</article> <article class="defaultP" margin-top="true">§ 6 oppheves.</article> <article class="defaultP" margin-top="true">Nåværende § 7 blir § 6 og skal lyde:</article><article class="legalP" id="kapittel-1-ledd-3">Dagbøker skal føres ordentlig og tydelig. Det som engang er innført, må ikke raderes eller på annen måte gjøres uleselig. Elektroniske dagbøker skal være beskyttet mot overskriving, sletting og endringer. Når signering kreves kan elektroniske dagbøker signeres elektronisk. Blir rettelse nødvendig, skal den tilføyes som anmerkning.</article><article class="legalP" id="kapittel-1-ledd-4">Dagbøker skal føres under tilsyn av skipets fører og han skal undertegne dagbøkene slik det fremgår av de enkelte bestemmelser.</article><article class="legalP" id="kapittel-1-ledd-5">Hvem som skal føre dagbøkene fremgår av de enkelte bestemmelser i kapittel 3.</article><article class="legalP" id="kapittel-1-ledd-6">Dagbøker skal føres på norsk eller engelsk slik det fremgår av de enkelte bestemmelser i kapittel 3.</article> <article class="defaultP" margin-top="true">Nåværende § 8 og § 9 blir § 7 og § 8.</article> <article class="defaultP" margin-top="true">Nåværende § 10 blir § 9 i kapittel 3 der første ledd og annet ledd første punktum skal lyde:</article><article class="legalP" id="kapittel-1-ledd-7">Dekksdagbok skal føres om bord på:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">Skip i utenriks fart</article></article></li><li data-li-identifier="b)" data-name="b)"><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">skip med bruttotonnasje på 50 og derover i innenriksfart</article></article></li><li data-li-identifier="c)" data-name="c)"><article class="listArticle" id="kapittel-1-ledd-7-punkt-3"><article class="legalP" id="kapittel-1-ledd-7-punkt-3-ledd-1">fiske- og fangstfartøy med bruttotonnasje på 50 og derover</article></article></li><li data-li-identifier="d)" data-name="d)"><article class="listArticle" id="kapittel-1-ledd-7-punkt-4"><article class="legalP" id="kapittel-1-ledd-7-punkt-4-ledd-1">flyttbare innretninger.</article></article></li></ul></article><article class="legalP" id="kapittel-1-ledd-8">Stor dekksdagbok skal føres av fartøy som skal føre maskindagbok i henhold til § 10.</article> <article class="defaultP" margin-top="true">Nåværende § 11 blir § 10 i kapittel 3 der første ledd skal lyde:</article><article class="legalP" id="kapittel-1-ledd-9">Maskindagbok skal føres om bord på:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-9-punkt-1"><article class="legalP" id="kapittel-1-ledd-9-punkt-1-ledd-1">Maskindrevet skip som går i utenriks fart, unntatt skip med bruttotonnasje under 300 som går i stor kystfart</article></article></li><li data-li-identifier="b)" data-name="b)"><article class="listArticle" id="kapittel-1-ledd-9-punkt-2"><article class="legalP" id="kapittel-1-ledd-9-punkt-2-ledd-1">fiske- og fangstfartøy med bruttotonnasje på 500 og derover</article></article></li><li data-li-identifier="c)" data-name="c)"><article class="listArticle" id="kapittel-1-ledd-9-punkt-3"><article class="legalP" id="kapittel-1-ledd-9-punkt-3-ledd-1">flyttbare innretninger.</article></article></li></ul></article> <article class="defaultP" margin-top="true">Nåværende § 12 blir § 11 i kapittel 3 der første ledd skal lyde:</article><article class="legalP" id="kapittel-1-ledd-10">Oljedagbok skal føres om bord på:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-10-punkt-1"><article class="legalP" id="kapittel-1-ledd-10-punkt-1-ledd-1">Oljetankskip med bruttotonnasje på 150 og derover</article></article></li><li data-li-identifier="b)" data-name="b)"><article class="listArticle" id="kapittel-1-ledd-10-punkt-2"><article class="legalP" id="kapittel-1-ledd-10-punkt-2-ledd-1">skip, herunder fiske- og fangstfartøy med bruttotonnasje på 400 og derover</article></article></li><li data-li-identifier="c)" data-name="c)"><article class="listArticle" id="kapittel-1-ledd-10-punkt-3"><article class="legalP" id="kapittel-1-ledd-10-punkt-3-ledd-1">flyttbare innretninger.</article></article></li></ul></article> <article class="defaultP" margin-top="true">Nåværende § 13 blir § 12.</article> <article class="defaultP" margin-top="true">Ny § 13 skal lyde:</article><article class="futureLegalArticle" data-name="§13" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Søppeldagbok</span></span><article class="legalP" id="kapittel-1-foreslåttparagraf-4-ledd-1">Søppeldagbok skal føres på:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">Skip med en bruttotonnasje på 400 og derover</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">skip som er sertifisert til å føre 15 personer eller mer på reise til andre konvensjonsparters havner eller offshore terminaler og til faste plattformer engasjert i oljevirksomhet</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-ledd-1-punkt-3"><article class="legalP" id="kapittel-1-foreslåttparagraf-4-ledd-1-punkt-3-ledd-1">flyttbare innretninger.</article></article></li></ul></article><article class="legalP" id="kapittel-1-foreslåttparagraf-4-ledd-2">Opptegnelsene kan også føres i en del av skipets offisielle dekksdagbok.</article></article> <article class="defaultP" margin-top="true">Ny § 14 i kapittel 3 skal lyde:</article><article class="futureLegalArticle" data-name="§14" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Radiodagbok</span></span><article class="legalP" id="kapittel-1-foreslåttparagraf-5-ledd-1">Radioopptegnelser skal føres på:</article><article class="legalP" id="kapittel-1-foreslåttparagraf-5-ledd-2">Alle sertifikatpliktige fartøy<sup class="footnotereference" data-footnotereferencevalue="1" data-unique-footnote-counter="1">1</sup> uansett størrelse i innenriks- og utenriks fart som har installert konsesjonspliktig radioutstyr.</article><article class="legalP" id="kapittel-1-foreslåttparagraf-5-ledd-3">Opptegnelsene kan føres enten i en egen radiodagbok<sup class="footnotereference" data-footnotereferencevalue="2" data-unique-footnote-counter="2">2</sup> eller i skipets dekksdagbok.</article><article class="legalP" id="kapittel-1-foreslåttparagraf-5-ledd-4">Vaktansvarlig navigatør skal påse at bestemmelsene i § 19 følges.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fartøy som trenger sertifikat i henhold til Sjøfartsdirektoratets forskrifter.</article><article class="footnote" data-name="2" data-unique-footnote-counter="2"><span class="footnoteLabel">2</span> Telenor Radiodagbok utgitt av Telenor Networks, Maritim Radio.</article></footer></article> <article class="defaultP" margin-top="true">Nåværende § 14 blir ny § 15 der sjette ledd skal lyde:</article><article class="legalP" id="kapittel-1-ledd-11">Videre skal innføres:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-11-punkt-1"><article class="legalP" id="kapittel-1-ledd-11-punkt-1-ledd-1">Bestikket for hver ettmål, samt beholdning av bunkers, smøreolje og drikkevann. Innførsel skal også gjøres når skipsføreren under reisen finner det nødvendig å redusere kosten.</article></article></li><li data-li-identifier="b)" data-name="b)"><article class="listArticle" id="kapittel-1-ledd-11-punkt-2"><article class="legalP" id="kapittel-1-ledd-11-punkt-2-ledd-1">resultatene av de regelmessige bestemmelser av kronometerets stand. Dette skal føres på dekksdagbokens trykte skjema for slike observasjoner.</article></article></li><li data-li-identifier="c)" data-name="c)"><article class="listArticle" id="kapittel-1-ledd-11-punkt-3"><article class="legalP" id="kapittel-1-ledd-11-punkt-3-ledd-1">de påbudte øvelser. Dette skal føres på dekksdagbokens trykte skjema for slike opplysninger og dagbokføreren og skipets fører skal begge undertegne det innførte.</article></article></li><li data-li-identifier="d)" data-name="d)"><article class="listArticle" id="kapittel-1-ledd-11-punkt-4"><article class="legalP" id="kapittel-1-ledd-11-punkt-4-ledd-1">opplysninger om hendelsesforløp ved eventuelt inntruffet uhell eller skade på person, skip eller last til belysning av årsaksforholdet. En skade skal nøyaktig beskrives og det skal gis opplysninger om de tiltak som ble foretatt i anledning uhellet eller skaden.</article></article></li><li data-li-identifier="e)" data-name="e)"><article class="listArticle" id="kapittel-1-ledd-11-punkt-5"><article class="legalP" id="kapittel-1-ledd-11-punkt-5-ledd-1">opplysninger om grunner, hvis skipet hadde mulighet for å assistere personer i nød, men av forskjellige årsaker ikke har sett det hensiktsmessig eller nødvendig. Det skal tas hensyn til IMOs anbefaling om å informere den relevante redningssentral om situasjonen.</article></article></li><li data-li-identifier="f)" data-name="f)"><article class="listArticle" id="kapittel-1-ledd-11-punkt-6"><article class="legalP" id="kapittel-1-ledd-11-punkt-6-ledd-1">opplysning om skipets arbeidsspråk. Hvis arbeidsspråket ikke er det språk, under hvis flagg skipet er registrert, skal alle planer og lister, som er oppslått, være oversatt til arbeidsspråket.</article></article></li><li data-li-identifier="g)" data-name="g)"><article class="listArticle" id="kapittel-1-ledd-11-punkt-7"><article class="legalP" id="kapittel-1-ledd-11-punkt-7-ledd-1">alle alarmer som meldes på skip som går med ubemannet maskinrom og hva som ble gjort i den forbindelse.</article></article></li><li data-li-identifier="h)" data-name="h)"><article class="listArticle" id="kapittel-1-ledd-11-punkt-8"><article class="legalP" id="kapittel-1-ledd-11-punkt-8-ledd-1">justering og kontroll av alarminstrumenter, samt overgang fra maskinromskontroll av maskineriet til brokontroll og omvendt.</article></article></li><li data-li-identifier="i)" data-name="i)"><article class="listArticle" id="kapittel-1-ledd-11-punkt-9"><article class="legalP" id="kapittel-1-ledd-11-punkt-9-ledd-1">behandlingen av skipsavfall. På skip som skal føre søppeldagbok jf. § 13 skal denne føres i henhold til MARPOL 73/78 appendix til Annex V.</article></article></li><li data-li-identifier="j)" data-name="j)"><article class="listArticle" id="kapittel-1-ledd-11-punkt-10"><article class="legalP" id="kapittel-1-ledd-11-punkt-10-ledd-1">begrunnelse for ikke å følge obligatorisk routing system.</article></article></li><li data-li-identifier="k)" data-name="k)"><article class="listArticle" id="kapittel-1-ledd-11-punkt-11"><article class="legalP" id="kapittel-1-ledd-11-punkt-11-ledd-1">de opplysninger som er påbudt i forskrifter fastsatt av Sjøfartsdirektoratet.</article></article></li></ul></article> <article class="defaultP" margin-top="true">Nåværende § 15, § 16 og § 17 blir § 16, § 17 og ny § 18.</article> <article class="defaultP" margin-top="true">Ny § 19 i kapittel 4 skal lyde:</article><article class="futureLegalArticle" data-name="§19" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Radiodagboken</span></span><article class="legalP" id="kapittel-1-foreslåttparagraf-6-ledd-1">Bestemmelsene i SOLAS 74 regel IV/17 og STCW-kodens del A, kapittel VIII, avsnitt VIII/2, nr. 87-89 skal følges.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="3"><span class="footnoteLabel">1</span> Jf. forskrift av 27. april 1999 nr. 537 om vakthold på passasjer- og lasteskip.</article></footer></article> <article class="defaultP" margin-top="true">Nåværende § 18 og § 19 blir nye § 20 og § 21 i kapittel 5.</article></section><section class="section" data-name="kapII" id="kapittel-2" data-lovdata-URL="LTI/forskrift/2003-06-30-937/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juli 2003.</article></section></main></body></html>