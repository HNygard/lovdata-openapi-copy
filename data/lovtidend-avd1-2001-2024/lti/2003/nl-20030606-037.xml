<!DOCTYPE html><html lang="no"><head><title>Lov om endringer i lov 19. november 1982 nr. 66 om helsetjenesten i kommunene og i enkelte andre lover (forenkling av statlig regelverk rettet mot kommunesektoren m.v.).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2003-06-06-37</dd><dt class="dokid">DokumentID</dt><dd class="dokid">LTI/lov/2003-06-06-37</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 8 s 1180</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1982-11-19-66</li><li>lov/1982-11-19-68</li><li>lov/1983-06-03-54</li><li>lov/1991-12-13-81</li></ul></dd><dt class="dateOfPublication">Kunngjort</dt><dd class="dateOfPublication">2003-06-06</dd><dt class="journalNumber">Journalnummer</dt><dd class="journalNumber">2003-0474</dd><dt class="titleShort">Korttittel</dt><dd class="titleShort">Endringslov til kommunehelsetjenesteloven m.m.</dd><dt class="title">Tittel</dt><dd class="title">Lov om endringer i lov 19. november 1982 nr. 66 om helsetjenesten i kommunene og i enkelte andre lover (forenkling av statlig regelverk rettet mot kommunesektoren m.v.).</dd><dt class="miscInformation">Annet om dokumentet</dt><dd class="miscInformation">Ot.prp.nr.54 (2001–2002), Innst.O.nr.70 (2002–2003) og Besl.O.nr.79 (2002–2003). Odels- og lagtingsvedtak hhv. 1. og 29. april 2003. Fremmet av Helsedepartementet.</dd><dt class="refid">RefID</dt><dd class="refid">lov/2003-06-06-37</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 19. november 1982 nr. 66 om helsetjenesten i kommunene og i enkelte andre lover (forenkling av statlig regelverk rettet mot kommunesektoren m.v.).<ul class="tocSubUl"><li>I</li><li>II</li><li>III<ul class="tocSubUl"><li>§ 1-4. (Samordning av Den offentlige tannhelsetjenesten og privat sektor)</li><li>§ 1-5. (Meldingsplikt til fylkesadministrasjonen mv.)</li></ul></li><li>IV</li><li>V</li></ul></li></ul></dd></dl></header><main class="documentBody" data-lovdata-URL="LTI/lov/2003-06-06-37" id="dokument"><h1>Lov om endringer i lov 19. november 1982 nr. 66 om helsetjenesten i kommunene og i enkelte andre lover (forenkling av statlig regelverk rettet mot kommunesektoren m.v.).</h1><article class="defaultP" data-text-size="small">Følgende lov oppheves:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov av 19. november 1982 nr. 68 om planlegging av helse- og sosialtjenesten i kommunene.</article></article></li></ul></article><article class="defaultP" data-text-size="small">Endringer i følgende andre lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov av 3. juni 1983 nr. 54 om tannhelsetjenesten.</article></article></li><li data-li-identifier="2" data-name="2"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov av 13. desember 1991 nr. 81 om sosiale tjenester m.v.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2003-06-06-37/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 19. november 1982 nr. 66 om helsetjenesten i kommunene gjøres følgende endringer:</article> <article class="defaultP" margin-top="true">§ 1-3 fjerde ledd skal lyde:</article><article class="legalP" id="kapittel-1-ledd-2">Der forholdene ligger til rette og det finnes hensiktsmessig, kan kommunen også organisere ergoterapi og helsetjeneste ved bedrifter og ved primærnæring i kommunen.</article> <article class="defaultP" margin-top="true">§ 1-3 femte ledd skal lyde:</article><article class="legalP" id="kapittel-1-ledd-3">Departementet kan ved forskrift treffe nærmere bestemmelse om den virksomhet som hører under kommunens helsetjeneste, herunder forskrift om oppføring, innredning og drift av og tilsyn med sykehjem og boform for heldøgns omsorg og pleie.</article> <article class="defaultP" margin-top="true">§ 1-4 første ledd oppheves.</article> <article class="defaultP" margin-top="true">Nåværende andre til sjette ledd blir første til femte ledd.</article> <article class="defaultP" margin-top="true">§ 2-4 første ledd tredje punktum skal lyde:</article><article class="legalP" id="kapittel-1-ledd-4">Under behandlingen av klagen skal klageorganet ha fra tre til fem medlemmer.</article> <article class="defaultP" margin-top="true">§ 2-4 tredje ledd første punktum skal lyde:</article><article class="legalP" id="kapittel-1-ledd-5">Fristen for klage er i alle tilfelle tre uker fra vedkommende fikk høve til å klage.</article> <article class="defaultP" margin-top="true">Ny overskrift til kap. 3 skal lyde:<p class="leddfortsettelse"><i>Kap. 3. Administrasjon</i></p></article> <article class="defaultP" margin-top="true">§ 3-1 oppheves.</article> <article class="defaultP" margin-top="true">§ 3-3 oppheves.</article> <article class="defaultP" margin-top="true">§ 3-5 fjerde ledd skal lyde:</article><article class="legalP" id="kapittel-1-ledd-6">Kommunelegen skal videresende dødsmeldinger mottatt fra leger i kommunen etter lov om helsepersonell § 36 til Dødsårsaksregisteret.</article> <article class="defaultP" margin-top="true">§ 5-1 første ledd skal lyde:</article><article class="legalP" id="kapittel-1-ledd-7">Kommunen skal dekke utgiftene ved helsetjeneste den har ansvaret for, jfr. § 1-3 første og annet ledd.</article></section><section class="section" data-name="kapII" id="kapittel-2" data-lovdata-URL="LTI/lov/2003-06-06-37/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Lov 19. november 1982 nr. 68 om planlegging av helse- og sosialtjenesten i kommunene oppheves.</article></section><section class="section" data-name="kapIII" id="kapittel-3" data-lovdata-URL="LTI/lov/2003-06-06-37/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 3. juni 1983 nr. 54 om tannhelsetjenesten gjøres følgende endringer:</article> <article class="defaultP" margin-top="true">§ 1-3 første ledd bokstav e skal lyde:</article><article class="legalP" id="kapittel-3-ledd-2">Andre grupper som fylkeskommunen har vedtatt å prioritere.</article> <article class="defaultP" margin-top="true">§ 1-3 annet ledd skal lyde:</article><article class="legalP" id="kapittel-3-ledd-3">I tillegg til de prioriterte oppgaver kan Den offentlige tannhelsetjenesten yte tjenester til voksent betalende klientell etter fylkeskommunens bestemmelser.</article> <article class="defaultP" margin-top="true">§ 1-4 skal lyde:</article><article class="futureLegalArticle" data-name="§1-4" id="kapittel-3-foreslåttparagraf-1"><span class="futureLegalArticleHeader">§ 1-4. <span class="legalArticleTitle">(Samordning av Den offentlige tannhelsetjenesten og privat sektor)</span></span><article class="legalP" id="kapittel-3-foreslåttparagraf-1-ledd-1">Fylkeskommunen har ansvaret for samordning av Den offentlige tannhelsetjenesten og privat sektor.</article></article> <article class="defaultP" margin-top="true">§ 1-5 skal lyde:</article><article class="futureLegalArticle" data-name="§1-5" id="kapittel-3-foreslåttparagraf-2"><span class="futureLegalArticleHeader">§ 1-5. <span class="legalArticleTitle">(Meldingsplikt til fylkesadministrasjonen mv.)</span></span><article class="legalP" id="kapittel-3-foreslåttparagraf-2-ledd-1">Fylkeskommunen kan pålegge helsepersonell som arbeider innenfor rammen av denne lov å gi opplysninger til bruk for planlegging, styring og utvikling av tannhelsetjenesten i fylkeskommunen. Utlevering av taushetsbelagte opplysninger etter første punktum skal skje etter samtykke fra den opplysningene angår, hvis ikke annet er bestemt i eller i medhold av lov.</article><article class="legalP" id="kapittel-3-foreslåttparagraf-2-ledd-2">Pålegg etter denne bestemmelsen skal være saklig begrunnet og ikke omfatte flere opplysninger enn det som er nødvendig av hensyn til formålet.</article></article> <article class="defaultP" margin-top="true">§ 2-2 første ledd skal lyde:</article><article class="legalP" id="kapittel-3-ledd-4">For hjelp i Den offentlige tannhelsetjenesten skal mottageren betale vederlag når dette følger av forskrift fastsatt av departementet eller fylkeskommunen.</article> <article class="defaultP" margin-top="true">§ 2-3 første ledd første punktum skal lyde:</article><article class="legalP" id="kapittel-3-ledd-5">Den som ikke får den hjelp som er bestemt i eller i medhold av denne lov, kan klage til det organ fylkeskommunen bestemmer.</article> <article class="defaultP" margin-top="true">§ 2-3 annet ledd første punktum skal lyde:</article><article class="legalP" id="kapittel-3-ledd-6">Fristen for å klage er i alle tilfelle tre uker fra vedkommende fikk høve til å klage.</article> <article class="defaultP" margin-top="true">Kapittel 3 oppheves.</article> <article class="defaultP" margin-top="true">§ 5-1 tredje ledd skal lyde:</article><article class="legalP" id="kapittel-3-ledd-7">Fylkeskommunen skal dekke skyssutgifter i samsvar med forskrift fastsatt av fylkeskommunen for pasienter under § 1-3 som søker tannhelsehjelp i Den offentlige tannhelsetjenesten.</article></section><section class="section" data-name="kapIV" id="kapittel-4" data-lovdata-URL="LTI/lov/2003-06-06-37/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 13. desember 1991 nr. 81 om sosiale tjenester m.v. gjøres følgende endringer:</article> <article class="defaultP" margin-top="true">§ 7-5 første ledd skal lyde:</article><article class="legalP" id="kapittel-4-ledd-2">Kommunen har ansvaret for planlegging, etablering og drift av boliger med heldøgns omsorgstjenester for dem som på grunn av alder, funksjonshemming eller av andre årsaker har behov for det. Om samarbeid mellom kommuner og om avtale med private eiere gjelder §§ 7-3 og 7-4 i loven her på tilsvarende måte.</article> <article class="defaultP" margin-top="true">§ 8-5a skal lyde:<p class="leddfortsettelse"><i>Folkevalgt organs sammensetning i klientsaker</i></p></article><article class="legalP" id="kapittel-4-ledd-3">Dersom et folkevalgt organ etter kommunestyrets beslutning skal behandle saker vedrørende enkeltklienter etter denne lov, skal organet ha fra tre til fem medlemmer.</article></section><section class="section" data-name="kapV" id="kapittel-5" data-lovdata-URL="LTI/lov/2003-06-06-37/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">Loven trer i kraft fra den tid Kongen bestemmer.</article></section></main></body></html>