<!DOCTYPE html><html lang="no"><head><title>Forskrift om fleksibel bruk av luftrommet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-01-16-44</dd><dt class="dokid">DokumentID</dt><dd class="dokid">LTI/forskrift/2003-01-16-44</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 2 s 250</dd><dt class="dateInForce">I kraft fra</dt><dd class="dateInForce">2003-01-23</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§9-1</li><li>lov/1993-06-11-101/§15-3</li><li>forskrift/2003-01-09-23</li></ul></dd><dt class="dateOfPublication">Kunngjort</dt><dd class="dateOfPublication">2003-01-24</dd><dt class="journalNumber">Journalnummer</dt><dd class="journalNumber">2003-0062</dd><dt class="titleShort">Korttittel</dt><dd class="titleShort">Forskrift om fleksibel bruk av luftrommet</dd><dt class="title">Tittel</dt><dd class="title">Forskrift om fleksibel bruk av luftrommet.</dd><dt class="miscInformation">Annet om dokumentet</dt><dd class="miscInformation">Fastsatt av Luftfartstilsynet 16. januar 2003 med hjemmel i lov av 11. juni 1993 nr. 101 om luftfart (luftfartsloven) § 9-1, jf. § 15-3, jf. delegeringsvedtak av 9. januar 2003 nr. 23.</dd><dt class="refid">RefID</dt><dd class="refid">forskrift/2003-01-16-44</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fleksibel bruk av luftrommet.<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li><li>§ 4. Avtale om fleksibel bruk av luftrommet</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2003-01-16-44" id="dokument"><h1>Forskrift om fleksibel bruk av luftrommet.</h1><article class="legalArticle" data-lovdata-URL="LTI/forskrift/2003-01-16-44/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften skal legge grunnlag for at militære treningsflyginger skal kunne gjennomføres på en hensiktsmessig måte uten redusert sikkerhet og vesentlige ulemper for annen lufttrafikk.</article></article><article class="legalArticle" data-lovdata-URL="LTI/forskrift/2003-01-16-44/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder for lufttrafikktjenesten og alle luftfartøyer som opererer i luftrom under norsk jurisdiksjon.</article></article><article class="legalArticle" data-lovdata-URL="LTI/forskrift/2003-01-16-44/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I denne forskrift menes med:<ul class="defaultList"><li><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1"><i>TSA – Temporary Segregated Area</i> – Midlertidig avstått treningsområde.</article></article></li><li><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1"><i>AMC – Airspace Management Cell</i> – Luftromskoordineringsenhet.</article></article></li><li><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1"><i>AMC D – AMC Manageable Danger Area</i> – Fareområder som administreres av Luftromskoordineringsenhet.</article></article></li><li><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1"><i>AUP – Airspace Use Plan</i> – Oversikt over planlagt luftromsbruk.</article></article></li><li><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1"><i>UUP – Updated Airspace Use Plan</i> – Oppdatert oversikt over luftromsbruk.</article></article></li><li><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1"><i>Treningsflyging</i> – Regulær opplæringsflyging og vedlikeholdstrening for militære flygere, som ikke omfatter militærøvelser.</article></article></li></ul></article></article><article class="legalArticle" data-lovdata-URL="LTI/forskrift/2003-01-16-44/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Avtale om fleksibel bruk av luftrommet</span></h2><article class="legalP" id="paragraf-4-ledd-1">Avinor AS er gitt kompetanse til å inngå avtaler med Luftforsvaret om fleksibel bruk av luftrommet. Slike avtaler og endringer i avtaler skal godkjennes av Luftfartstilsynet.</article><article class="legalP" id="paragraf-4-ledd-2">Avtalene skal oppfylle følgende krav til innhold:<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">avtalene må angi tidsmessig og geografisk omfang av angjeldende TSA og AMC D.</article></article></li><li data-li-identifier="b)" data-name="b)"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">alle TSA og AMC D skal kunngjøres i Aeronautical Information Publications (AIP-Norge).</article></article></li><li data-li-identifier="c)" data-name="c)"><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">aktivering av TSA og AMC D skal kunngjøres i AUP. Oppdateringer skal kunngjøres i UUP.</article></article></li><li data-li-identifier="d)" data-name="d)"><article class="listArticle" id="paragraf-4-ledd-2-punkt-4"><article class="legalP" id="paragraf-4-ledd-2-punkt-4-ledd-1">i aktive TSA skal det ikke foregå ikke-deltakende lufttrafikk.</article></article></li><li data-li-identifier="e)" data-name="e)"><article class="listArticle" id="paragraf-4-ledd-2-punkt-5"><article class="legalP" id="paragraf-4-ledd-2-punkt-5-ledd-1">Ikke-deltakende trafikk skal sikres med minste horisontale avstand fra et TSA i henhold til gjeldende bestemmelser for atskillelse.</article></article></li><li data-li-identifier="f)" data-name="f)"><article class="listArticle" id="paragraf-4-ledd-2-punkt-6"><article class="legalP" id="paragraf-4-ledd-2-punkt-6-ledd-1">Lufttrafikktjenesten kan i nødsituasjoner gjøre unntak fra litra d.</article></article></li></ul></article><article class="legalP" id="paragraf-4-ledd-3">Avtaler som nevnt ovenfor og som er godkjent av Luftfartstilsynet, har virkning overfor lufttrafikktjenesten og alle luftfartøyer som opererer i luftrom under norsk jurisdiksjon.</article></article><article class="legalArticle" data-lovdata-URL="LTI/forskrift/2003-01-16-44/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Forskriften trer i kraft 23. januar 2003.</article></article></main></body></html>