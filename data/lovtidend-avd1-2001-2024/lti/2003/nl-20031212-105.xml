<!DOCTYPE html><html lang="no"><head><title>Lov om endringer i lov 13. juni 1980 nr. 24 om ligningsforvaltning (ligningsloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2003-12-12-105</dd><dt class="dokid">DokumentID</dt><dd class="dokid">LTI/lov/2003-12-12-105</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 16 s 2525</dd><dt class="dateInForce">I kraft fra</dt><dd class="dateInForce">2003-12-12, med virkning fra 2004-01-01</dd><dt class="changesToDocuments">Endrer</dt><dd class="changesToDocuments"><ul><li>lov/1980-06-13-24</li></ul></dd><dt class="dateOfPublication">Kunngjort</dt><dd class="dateOfPublication">2003-12-12</dd><dt class="journalNumber">Journalnummer</dt><dd class="journalNumber">2003-1268</dd><dt class="titleShort">Korttittel</dt><dd class="titleShort">Endringslov til ligningsloven</dd><dt class="title">Tittel</dt><dd class="title">Lov om endringer i lov 13. juni 1980 nr. 24 om ligningsforvaltning (ligningsloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.1 (2003–2004), Innst.O.nr.20 (2003–2004) og Besl.O.nr.29 (2003–2004). Odels- og lagtingsvedtak hhv. 2. og 9. desember 2003. Fremmet av Finansdepartementet.</dd><dt class="refid">RefID</dt><dd class="refid">lov/2003-12-12-105</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 13. juni 1980 nr. 24 om ligningsforvaltning (ligningsloven).<ul class="tocSubUl"><li>I<ul class="tocSubUl"><li>§ 2-1. Lokale ligningsmyndigheter</li><li>§ 6-5. Om finansielle instrumenter m.v.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2003-12-12-105" id="dokument"><h1>Lov om endringer i lov 13. juni 1980 nr. 24 om ligningsforvaltning (ligningsloven).</h1><article class="legalP" id="ledd-1">I lov 13. juni 1980 nr. 24 om ligningsforvaltning (ligningsloven) gjøres følgende endringer:</article><section class="section" data-name="kapI" id="kapittel-1" data-lovdata-URL="LTI/lov/2003-12-12-105/KAPITTEL_1"><h2 data-text-align="center">I</h2><article class="defaultP">§ 2-1 skal lyde:</article><article class="futureLegalArticle" data-name="§2-1" id="kapittel-1-foreslåttparagraf-1"><span class="futureLegalArticleHeader">§ 2-1. <span class="legalArticleTitle">Lokale ligningsmyndigheter</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-punkt-1"><article class="legalP" id="kapittel-1-foreslåttparagraf-1-punkt-1-ledd-1">De lokale ligningsmyndigheter består av ligningskontor, ligningsnemnd og overligningsnemnd. Ligningskontorene er statlige, og kan omfatte en eller flere kommuner. Det skal være en ligningsnemnd og en overligningsnemnd for hvert ligningskontor. Organiseringen av ligningskontorene bestemmes av departementet.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-punkt-2"><article class="legalP" id="kapittel-1-foreslåttparagraf-1-punkt-2-ledd-1">Ligningsnemnda skal bestå av en leder og fire andre medlemmer. For ligningsnemnder som omfatter flere kommuner etter nr. 1, velges leder og medlemmer av fylkestinget etter forslag fra de berørte kommunestyrer. For ligningsnemnder som omfatter to kommuner, foreslår hvert kommunestyre minst tre medlemmer. For ligningsnemnder som omfatter tre eller flere kommuner, foreslår hvert kommunestyre minst to medlemmer. For ligningsnemnder som omfatter en kommune etter nr. 1 velges leder og medlemmer av kommunestyret. Ligningsnemnda velger selv sin nestleder.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-punkt-3"><article class="legalP" id="kapittel-1-foreslåttparagraf-1-punkt-3-ledd-1">Overligningsnemnda skal bestå av en leder og fire andre medlemmer. For overligningsnemnder som omfatter flere kommuner etter nr. 1, velges leder og medlemmene av fylkestinget etter forslag fra de berørte kommunestyrer. For overligningsnemnder som omfatter to kommuner, foreslår hvert kommunestyre minst tre medlemmer. For overligningsnemnder som omfatter tre eller flere kommuner, foreslår hvert kommunestyre minst to medlemmer. For overligningsnemnder som omfatter en kommune etter nr. 1 velges leder og medlemmer av kommunestyret. Overligningsnemnda velger selv sin nestleder. § 2-7 skal ikke være til hinder for at lederen i overligningsnemnda samtidig kan være medlem av ligningsorgan for andre kommuner.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-1-punkt-4"><article class="legalP" id="kapittel-1-foreslåttparagraf-1-punkt-4-ledd-1">Fylkestinget, for nemnder som etter nr. 1 omfatter en kommune, kommunestyret, kan med fylkesmannens godkjenning bestemme at ligningsnemnda og overligningsnemnda skal ha et annet ulike antall medlemmer enn bestemt i nr. 2 og nr. 3.</article></article></li></ul></article> <article class="defaultP" margin-top="true">§ 2-2 nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-punkt-5"><article class="legalP" id="kapittel-1-foreslåttparagraf-1-punkt-5-ledd-1">For hvert fylke skal det være et statlig fylkesskattekontor og en fylkesskattenemnd.</article></article></li></ul></article> <article class="defaultP" margin-top="true">§ 2-2 nr. 3 og 4 oppheves.</article> <article class="defaultP" margin-top="true">§ 2-5 første punktum skal lyde:</article><article class="legalP" id="kapittel-1-ledd-1">Utelukket fra å gjøre tjeneste som medlem av nemnd som nevnt i §§ 2-1 til 2-4 er<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">riksadvokaten, statsadvokater, politiembetsmenn, politiadjutanter og politifullmektiger,</article></article></li><li data-li-identifier="b)" data-name="b)"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">skattefogder og skatteoppkrevere samt tjenestemenn ved deres kontorer, jf. skattebetalingsloven § 48,</article></article></li><li data-li-identifier="c)" data-name="c)"><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">tjenestemenn ved ligningsforvaltningen,</article></article></li><li data-li-identifier="d)" data-name="d)"><article class="listArticle" id="kapittel-1-ledd-1-punkt-4"><article class="legalP" id="kapittel-1-ledd-1-punkt-4-ledd-1">enhver som er fradømt stemmerett i offentlige anliggender,</article></article></li><li data-li-identifier="e)" data-name="e)"><article class="listArticle" id="kapittel-1-ledd-1-punkt-5"><article class="legalP" id="kapittel-1-ledd-1-punkt-5-ledd-1">enhver som i løpet av de siste ti år er straffet for overtredelse av denne lov, skatteloven, skattebetalingsloven, straffeloven § 406, regnskapsloven eller lovene om merverdiavgift og om avgift på investeringer m.v. og</article></article></li><li data-li-identifier="f)" data-name="f)"><article class="listArticle" id="kapittel-1-ledd-1-punkt-6"><article class="legalP" id="kapittel-1-ledd-1-punkt-6-ledd-1">enhver som i løpet av de siste ti år er ilagt tilleggsskatt etter § 10-4 nr. 1 annet punktum.</article></article></li></ul></article> <article class="defaultP" margin-top="true">§ 2-6 nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-1-punkt-7"><article class="legalP" id="kapittel-1-ledd-1-punkt-7-ledd-1">Enhver stemmeberettiget person som bor i kommunen, fylket eller riket er valgbar og plikter å gjøre tjeneste etter valg eller oppnevning som medlem av, eller varamedlem til, nemnd som nevnt i §§ 2-1 til 2-3.</article></article></li></ul></article> <article class="defaultP" margin-top="true">§ 2-8 nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-1-punkt-8"><article class="legalP" id="kapittel-1-ledd-1-punkt-8-ledd-1">Medlemmer av nemnd som nevnt i §§ 2-1 til 2-4, og like mange varamedlemmer for disse, velges eller oppnevnes for fire år.</article></article></li></ul></article> <article class="defaultP" margin-top="true">§ 2-9 nr. 2 annet punktum skal lyde:</article><article class="legalP" id="kapittel-1-ledd-2">Engasjert sakkyndig kan gis adgang til å møte i nemnd.</article> <article class="defaultP" margin-top="true">§ 3-11 nytt nr. 4 skal lyde:<ul class="defaultList"><li data-li-identifier="4." data-name="4."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Der endringssaken er avgjort av ligningskontoret i medhold av § 9-8 nr. 4 og skattyter ikke har kommet med innsigelser til varsel om endring, gjelder § 8-3 nr. 5 tilsvarende. Hvis tilleggsskatt ilegges, følges reglene i nr. 1 til 3.</article></article></li></ul></article> <article class="defaultP" margin-top="true">§ 4-7 nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Selvangivelse med vedlegg skal leveres innen utgangen av mai i året etter inntektsåret.</article></article></li></ul></article> <article class="defaultP" margin-top="true">§ 4-7 nytt nr. 3 skal lyde<ul class="defaultList"><li data-li-identifier="3." data-name="3."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">Skattyter som lignes etter § 2-4 nr. 1 bokstav c skal levere selvangivelse med vedlegg innen utgangen av april i året etter inntektsåret.</article></article></li></ul></article> <article class="defaultP" margin-top="true">Nåværende nr. 3 og 4 blir nytt nr. 4 og 5.</article> <article class="defaultP" margin-top="true">§ 4-7 nytt nr. 6 skal lyde:<ul class="defaultList"><li data-li-identifier="6." data-name="6."><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">Ligningskontoret kan etter søknad fra regnskapsfører eller revisor som bistår næringsdrivende med utfylling av selvangivelse med vedlegg, gi utsettelse av leveringsfristen for en mindre andel av søkerens klienter. Søknaden må gjelde navngitte skattytere. Utsettelse på dette grunnlag kan ikke gis lengre enn til 30. juni i året etter inntektsåret.</article></article></li></ul></article> <article class="defaultP" margin-top="true">§ 4-7 nytt nr. 7 skal lyde:<ul class="defaultList"><li data-li-identifier="7." data-name="7."><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">Skattedirektoratet kan forlenge fristen etter nr. 1 og nr. 2 med inntil en måned, for grupper av skattytere og for enkelt-skattytere som skal levere selvangivelse til mer enn 10 kommuner.</article></article></li></ul></article> <article class="defaultP" margin-top="true">§ 4-7 nytt nr. 8 skal lyde:<ul class="defaultList"><li data-li-identifier="8." data-name="8."><article class="listArticle" id="kapittel-1-ledd-2-punkt-6"><article class="legalP" id="kapittel-1-ledd-2-punkt-6-ledd-1">Skattedirektoratet kan bestemme at skattyter som leverer selvangivelse på papir, skal levere selvangivelsen tidligere enn leveringsfristen som er fastsatt i nr. 1, dog ikke tidligere enn utgangen av mars måned.</article></article></li></ul></article> <article class="defaultP" margin-top="true">Nåværende nr. 6 og 7 blir nytt nr. 9 og 10.</article> <article class="defaultP" margin-top="true">Overskriften i § 6-5 skal lyde:</article><article class="futureLegalArticle" data-name="§6-5" id="kapittel-1-foreslåttparagraf-2"><span class="futureLegalArticleHeader">§ 6-5. <span class="legalArticleTitle">Om finansielle instrumenter m.v.</span></span></article> <article class="defaultP" margin-top="true">§ 6-5 nytt nr. 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-foreslåttparagraf-2-punkt-1"><article class="legalP" id="kapittel-1-foreslåttparagraf-2-punkt-1-ledd-1">Verdipapirregistre skal ukrevet gi ligningsmyndighetene oppgave over forhold som kan få betydning for skattleggingen av den enkelte investor ved realisasjon av aksjer. Det skal blant annet gis opplysninger om erverv og avganger i løpet av inntektsåret, om utdelt utbytte og om beholdning ved utgangen av inntektsåret. Departementet kan gi forskrift om utfylling og gjennomføring av denne bestemmelsen, herunder bestemme at det skal gis opplysninger om forhold som nevnt for tidligere år.</article></article></li></ul></article> <article class="defaultP" margin-top="true">§ 6-5 nr. 3 blir nytt nr. 4.</article> <article class="defaultP" margin-top="true">§ 6-11 nr. 1 bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-punkt-2"><article class="legalP" id="kapittel-1-foreslåttparagraf-2-punkt-2-ledd-1">aksjekapitalens størrelse og aksjenes antall og størrelse, herunder endringer i løpet av inntektsåret som følge av stiftelse, emisjoner, fusjon, fisjon mv.,</article></article></li></ul></article> <article class="defaultP" margin-top="true">§ 6-11 nr. 1 bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-foreslåttparagraf-2-punkt-3"><article class="legalP" id="kapittel-1-foreslåttparagraf-2-punkt-3-ledd-1">eiere av aksjer pr. 1. januar i ligningsåret identifisert ved personnummer, endringer av aksjonærsammensetningen i løpet av inntektsåret, utdelt utbytte og øvrige opplysninger som kan få betydning for skattleggingen av den enkelte aksjonær ved realisasjon av aksjer.</article></article></li></ul></article> <article class="defaultP" margin-top="true">§ 6-11 nr. 2 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-1-foreslåttparagraf-2-punkt-4"><article class="legalP" id="kapittel-1-foreslåttparagraf-2-punkt-4-ledd-1">Med mindre annet er bestemt, leveres oppgave som nevnt i nr. 1 til ligningskontoret for den kommune hvor selskapet har sitt kontor eller styret har sitt sete, eventuelt til Sentralskattekontoret for storbedrifter dersom selskapet lignes der.</article></article></li></ul></article> <article class="defaultP" margin-top="true">§ 6-11 nytt nr. 5 skal lyde:<ul class="defaultList"><li data-li-identifier="5." data-name="5."><article class="listArticle" id="kapittel-1-foreslåttparagraf-2-punkt-5"><article class="legalP" id="kapittel-1-foreslåttparagraf-2-punkt-5-ledd-1">Departementet kan gi forskrift om utfylling og gjennomføring av denne bestemmelsen, herunder bestemme at det skal gis opplysninger om forhold som nevnt for tidligere år, samt begrense plikten etter nr. 1-3 for selskaper som nevnt i nr. 4.</article></article></li></ul></article> <article class="defaultP" margin-top="true">§§ 7-3 og 7-4 oppheves. Nåværende § 7-5 blir § 7-3.</article> <article class="defaultP" margin-top="true">§ 9-5 nr. 7 nytt tredje punktum skal lyde:</article><article class="legalP" id="kapittel-1-ledd-3">Bestemmelsene i første og annet punktum gjelder ikke der ligningskontoret tar opp spørsmål om endring i medhold av § 9-8 nr. 4.</article> <article class="defaultP" margin-top="true">§ 9-8 nytt nr. 4 skal lyde:<ul class="defaultList"><li data-li-identifier="4." data-name="4."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">Ligningskontoret avgjør endringsspørsmål som tas opp etter § 9-5 nr. 1 a, dersom saken gjelder skattyter som skal levere selvangivelse etter § 4-7 nr. 1 og ny ligningsavgjørelse foreligger innen ett år etter utløpet av selvangivelsesfristen i § 4-7 nr. 1.</article></article></li></ul></article> <article class="defaultP" margin-top="true">Nåværende § 9-8 nr. 4 blir nytt nr. 5.</article></section><section class="section" data-name="kapII" id="kapittel-2" data-lovdata-URL="LTI/lov/2003-12-12-105/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene under I trer i kraft straks med virkning fra 1. januar 2004.</article></section></main></body></html>