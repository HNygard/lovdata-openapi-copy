<!DOCTYPE html><html lang="no"><head><title>Forskrift om endring i forskrift om beskyttelse av opprinnelsesbetegnelser, geografiske betegnelser og betegnelser for tradisjonelt særpreg på landbruksbaserte næringsmidler.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-10-24-1281</dd><dt class="dokid">DokumentID</dt><dd class="dokid">LTI/forskrift/2003-10-24-1281</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 14 s 2326</dd><dt class="dateInForce">I kraft fra</dt><dd class="dateInForce">2003-10-24</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-07-05-698</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1932-06-17-6/§2a</li><li>lov/1959-05-28-12/§3a</li><li>lov/1959-05-28-12/§11</li></ul></dd><dt class="dateOfPublication">Kunngjort</dt><dd class="dateOfPublication">2003-10-31</dd><dt class="journalNumber">Journalnummer</dt><dd class="journalNumber">2003-1073</dd><dt class="titleShort">Korttittel</dt><dd class="titleShort">Endr. i forskrift om opprinnelsesbetegnelser</dd><dt class="title">Tittel</dt><dd class="title">Forskrift om endring i forskrift om beskyttelse av opprinnelsesbetegnelser, geografiske betegnelser og betegnelser for tradisjonelt særpreg på landbruksbaserte næringsmidler.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 24. oktober 2003 med hjemmel i lov av 17. juni 1932 nr. 6 om kvalitetskontroll med landbruksvarer m.v. § 2a og lov av 28. mai 1959 nr. 12 om kvalitetskontroll med fisk og fiskevarer o.a. § 3a og § 11. Fremmet av Landbruksdepartementet.</dd><dt class="refid">RefID</dt><dd class="refid">forskrift/2003-10-24-1281</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om beskyttelse av opprinnelsesbetegnelser, geografiske betegnelser og betegnelser for tradisjonelt særpreg på landbruksbaserte næringsmidler.<ul class="tocSubUl"><li>I<ul class="tocSubUl"><li>§ 27a. Vederlag og erstatning</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-10-24-1281" id="dokument"><h1>Forskrift om endring i forskrift om beskyttelse av opprinnelsesbetegnelser, geografiske betegnelser og betegnelser for tradisjonelt særpreg på landbruksbaserte næringsmidler.</h1><section class="section" data-name="kapI" id="kapittel-1" data-lovdata-URL="LTI/forskrift/2003-10-24-1281/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 5. juli 2002 nr. 698 om beskyttelse av opprinnelsesbetegnelser, geografiske betegnelser og betegnelser for tradisjonelt særpreg på landbruksbaserte næringsmidler gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om beskyttelse av opprinnelsesbetegnelser, geografiske betegnelser og betegnelser for tradisjonelt særpreg på landbruksbaserte næringsmidler, fisk og fiskevarer</i></article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-2">Formålet med denne forskrift er å beskytte produktbetegnelser på landbruksbaserte næringsmidler, fisk og fiskevarer ut fra opprinnelse, geografi og tradisjonelt særpreg, herunder sikre redelig frambud av disse produktene.</article> <article class="defaultP" margin-top="true">§ 2 første ledd skal lyde:</article><article class="legalP" id="kapittel-1-ledd-3">Forskriften gjelder for næringsmidler som er fremstilt fra viltvoksende vekster eller ved husdyr- eller planteproduksjon, samt fisk og fiskevarer. Forskriften fastsetter vilkår for beskyttelse etter søknad av opprinnelsesbetegnelser, geografiske betegnelser og betegnelser for tradisjonelt særpreg.</article> <article class="defaultP" margin-top="true">§ 26 fjerde ledd skal lyde:</article><article class="legalP" id="kapittel-1-ledd-4">Statens næringsmiddeltilsyn er klageinstans for vedtak truffet etter delegering fra Statens næringsmiddeltilsyn. Landbruksdepartementet er klageinstans for vedtak fattet av Statens næringsmiddeltilsyn vedrørende landbruksbaserte næringsmidler. Fiskeridepartementet er klageinstans for vedtak fattet av Statens næringsmiddeltilsyn vedrørende fisk og fiskevarer.</article> <article class="defaultP" margin-top="true">Ny § 27a skal lyde:</article><article class="futureLegalArticle" data-name="§27a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 27a</span>. <span class="legalArticleTitle">Vederlag og erstatning</span></span><article class="legalP" id="kapittel-1-foreslåttparagraf-1-ledd-1">Den som forsettlig eller uaktsomt bruker en beskyttet betegnelse i strid med denne forskriften, plikter å betale rettmessige brukere et rimelig vederlag for bruken. Vederlaget skal som et minimum tilsvare den vinning den urettmessige bruker har oppnådd. I tillegg skal erstatning gis for ytterligere skade.</article><article class="legalP" id="kapittel-1-foreslåttparagraf-1-ledd-2">En sammenslutning kan på vegne av de enkelte rettmessige brukere av en beskyttet betegnelse i sammenslutningen kreve vederlag og erstatning for skade som er påført disse rettmessige brukerne.</article><article class="legalP" id="kapittel-1-foreslåttparagraf-1-ledd-3">Vederlaget kan nedsettes og erstatningen lempes når det bare er lite å legge den urettmessige bruker til last.</article><article class="legalP" id="kapittel-1-foreslåttparagraf-1-ledd-4">Er bruken skjedd i god tro, kan retten i den utstrekning det finnes rimelig pålegge den urettmessige bruker å betale vederlag og erstatning etter bestemmelsene foran her.</article></article> <article class="defaultP" margin-top="true">§ 28 skal lyde:</article><article class="legalP" id="kapittel-1-ledd-5">Bruk av beskyttede betegnelser på landbruksbaserte næringsmidler i strid med forskriften her eller vedtak i medhold av den straffes etter lov av 17. juni 1932 nr. 6 om kvalitetskontroll med landbruksvarer m.v. § 4 annet ledd.</article><article class="legalP" id="kapittel-1-ledd-6">Bruk av beskyttede betegnelser på fisk og fiskevarer i strid med forskriften her eller vedtak i medhold av den straffes etter lov av 28. mai 1959 nr. 12 om kvalitetskontroll med fisk og fiskevarer o.a. § 11 tredje ledd.</article></section><section class="section" data-name="kapII" id="kapittel-2" data-lovdata-URL="LTI/forskrift/2003-10-24-1281/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>