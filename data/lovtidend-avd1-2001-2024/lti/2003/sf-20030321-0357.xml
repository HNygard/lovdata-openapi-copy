<!DOCTYPE html><html lang="no"><head><title>Forskrift om endring i forskrift om regulering av fisket etter norsk vårgytende sild i 2003.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-03-21-357</dd><dt class="dokid">DokumentID</dt><dd class="dokid">LTI/forskrift/2003-03-21-357</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 4 s 550</dd><dt class="dateInForce">I kraft fra</dt><dd class="dateInForce">2003-03-21</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-12-20-1795</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§9</li><li>lov/1983-06-03-40/§11</li><li>lov/1983-06-03-40/§25</li><li>lov/1983-06-03-40/§45</li><li>lov/1999-03-26-15/§21</li><li>forskrift/2000-02-11-99</li></ul></dd><dt class="dateOfPublication">Kunngjort</dt><dd class="dateOfPublication">2003-03-25</dd><dt class="lastupdated">Rettet</dt><dd class="lastupdated">2003-03-26 (paragrafnummerering)</dd><dt class="journalNumber">Journalnummer</dt><dd class="journalNumber">2003-0316</dd><dt class="titleShort">Korttittel</dt><dd class="titleShort">Endr. i forskrift om sildefisket, 2003</dd><dt class="title">Tittel</dt><dd class="title">Forskrift om endring i forskrift om regulering av fisket etter norsk vårgytende sild i 2003.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 21. mars 2003 med hjemmel i lov av 3. juni 1983 nr. 40 om saltvannsfiske m.v. § 4, § 5, § 9, § 11, § 25 og § 45 og lov av 26. mars 1999 nr. 15 om retten til å delta i fiske og fangst (deltakerloven) § 21, jf. kgl.res. av 11. februar 2000 nr. 99.</dd><dt class="refid">RefID</dt><dd class="refid">forskrift/2003-03-21-357</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om regulering av fisket etter norsk vårgytende sild i 2003.<ul class="tocSubUl"><li>I<ul class="tocSubUl"><li>§ 1. Forbud</li><li>§ 2. Totalkvote mv.</li><li>§ 3. Definisjoner</li><li>§ 4. Vilkår for deltakelse</li><li>§ 5. Gruppekvote</li><li>§ 6. Fartøykvote</li><li>§ 7. Vilkår for deltakelse</li><li>§ 8. Gruppekvote</li><li>§ 9. Fartøykvote</li><li>§ 10. Refordeling</li><li>§ 11. Trålforbud om natten</li><li>§ 12. Partråling</li><li>§ 13. Vilkår for deltakelse</li><li>§ 14. Gruppekvote</li><li>§ 15. Periodisering</li><li>§ 16. Maksimalkvote</li><li>§ 17. Særskilt turkvoteordning</li><li>§ 18. Beregning av kvote ved utskifting og ombygging</li><li>§ 19. Konsumpåbud</li><li>§ 20. Redskapsbegrensning</li><li>§ 21. Samfiske i forbindelse med fiske til låssetting</li><li>§ 22. Påmelding til samfiske</li><li>§ 23. Kvoteutnyttelse</li><li>§ 24. Overføring av fangst</li><li>§ 25. Levering av fangst mv.</li><li>§ 26. Bifangst</li><li>§ 27. Dumping og neddreping</li><li>§ 28. Stopp i fisket mv.</li><li>§ 29. Omregningsfaktorer for sjølprodusert sild</li><li>§ 30. Agnfisket</li><li>§ 31. Bemyndigelse</li><li>§ 32. Stenging av kyst- og fjordområder i Nordland</li><li>§ 33. Fiske sør for 62° N</li><li>§ 34. Straff</li><li>§ 35. Ikrafttredelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-03-21-357" id="dokument"><h1>Forskrift om endring i forskrift om regulering av fisket etter norsk vårgytende sild i 2003.</h1><section class="section" data-name="kapI" id="kapittel-1" data-lovdata-URL="LTI/forskrift/2003-03-21-357/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 20. desember 2002 nr. 1795 om regulering av fisket etter norsk vårgytende sild i 2003 er det foretatt endringer. Forskriften lyder i sin helhet etter dette:</article><span class="futuretitle" id="kapittel-1-foreslåttittel-1">Kapittel I. Forbud og totalkvote mv.</span><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Forbud</span></span><article class="legalP" id="kapittel-1-foreslåttparagraf-1-ledd-1">Det er forbudt for norske fartøy å fiske og levere norsk vårgytende sild i 2003.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Totalkvote mv.</span></span><article class="legalP" id="kapittel-1-foreslåttparagraf-2-ledd-1">Uten hensyn til forbudet i § 1 kan norske fartøy som omfattes av bestemmelsene i denne forskrift fiske og levere inntil 426.000 tonn norsk vårgytende sild i Norges økonomiske sone nord for 62° N, i internasjonalt farvann og i fiskerisonen ved Jan Mayen. Av norsk kvote på 426.000 tonn kan følgende kvantum fiskes i de nedenfor nevnte områder:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">EU-sonen nord for 62° N inntil 48.493 tonn,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">Færøysk fiskerisone inntil 29.523 tonn.</article></article></li></ul></article></article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-3-ledd-1">Med «sild» forstås i denne forskrift norsk vårgytende sild.</article><article class="legalP" id="kapittel-1-foreslåttparagraf-3-ledd-2">Med «fiske og levere» forstås i denne forskrift at vedkommende fartøy som har adgang til å delta, tar utseiling til feltet, fisker med eget redskap og fører selv fangsten til fiskemottaket. Levering omfatter både lossing og omsetning av fangsten med utstedelse av pliktig sluttseddel.</article><article class="legalP" id="kapittel-1-foreslåttparagraf-3-ledd-3">For fartøy som ikke selv kan føre fangst, for fartøy som må låssette eller som deltar i et eventuelt låssettingsfiske, skjer levering ved opptak fra lås/pose i sjøen til førings-/kjøperfartøy. Ved opptak veies kvantumet, og førings-/kjøperfartøy og fisker utsteder bryggeseddel etter lagets bestemmelser.</article><article class="legalP" id="kapittel-1-foreslåttparagraf-3-ledd-4">Med «lastekapasitet» forstås i denne forskrift fartøyets samlede lastekapasitet regnet ut fra de rom og tanker som kan nyttes til føring av løsført fangst. Fryserom som også kan nyttes til løsført råstoff regnes med i fartøyets lastekapasitet for løsført fangst. 10 hl svarer til 1 m<sup>3</sup> lasteromsvolum etter denne forskrift.</article><article class="legalP" id="kapittel-1-foreslåttparagraf-3-ledd-5">Med «partråling» forstås i denne forskrift at fartøyene i partrållag må fiske med samme redskap, og dra med inntil 2 wirer i hver sin vinge av trålredskapet. Det er ikke tillatt å nytte tråldører under partråling i henhold til denne forskrift.</article></article><span class="futuretitle" id="kapittel-1-foreslåttittel-2">Kapittel II. Ringnotgruppen</span><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Vilkår for deltakelse</span></span><article class="legalP" id="kapittel-1-foreslåttparagraf-4-ledd-1">Fartøy med ringnottillatelse, jf. forskrift av 2. mars 1979 nr. 1 om adgang til å delta i fisket med ringnot § 2, kan delta.</article></article><article class="futureLegalArticle" data-name="§5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Gruppekvote</span></span><article class="legalP" id="kapittel-1-foreslåttparagraf-5-ledd-1">Fartøy med ringnottillatelse som nevnt i § 4 kan fiske og levere inntil 208.433 tonn.</article></article><article class="futureLegalArticle" data-name="§6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Fartøykvote</span></span><article class="legalP" id="kapittel-1-foreslåttparagraf-6-ledd-1">Ringnotfartøy som har adgang til å delta tildeles fartøykvoter med følgende basiskvoter: <table><tbody><tr><td data-text-align="left" data-vertical-align="top">1.500 hl +</td><td data-text-align="left" data-vertical-align="top">40% av konsesjonskapasiteten fra</td><td data-text-align="left" data-vertical-align="top">0</td><td data-text-align="right" data-vertical-align="top">– 4.000 hl</td></tr><tr><td data-text-align="left" data-vertical-align="top" /><td data-text-align="left" data-vertical-align="top">30% av konsesjonskapasiteten fra</td><td data-text-align="left" data-vertical-align="top">4.000</td><td data-text-align="right" data-vertical-align="top">– 6.000 hl</td></tr><tr><td data-text-align="left" data-vertical-align="top" /><td data-text-align="left" data-vertical-align="top">20% av konsesjonskapasiteten fra</td><td data-text-align="left" data-vertical-align="top">6.000</td><td data-text-align="right" data-vertical-align="top">– 10.000 hl</td></tr><tr><td data-text-align="left" data-vertical-align="top" /><td colspan="3" data-text-align="left" data-vertical-align="top">10% av konsesjonskapasiteten over 10.000 hl</td></tr></tbody></table></article><article class="legalP" id="kapittel-1-foreslåttparagraf-6-ledd-2">Basiskvoten blir omregnet til tonn ved at 1 hektoliter = 0,1 tonn (100 kilo).</article><article class="legalP" id="kapittel-1-foreslåttparagraf-6-ledd-3">Kvoten for det enkelte fartøy fremkommer ved å multiplisere basiskvoten for vedkommende fartøy med den faktoren en får ved å dividere gruppekvoten med summen av basiskvotene.</article><article class="legalP" id="kapittel-1-foreslåttparagraf-6-ledd-4">Fiskeridirektoratet fastsetter faktoren og kan endre denne.</article></article><span class="futuretitle" id="kapittel-1-foreslåttittel-3">Kapittel III. Trålgruppen</span><article class="futureLegalArticle" data-name="§7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Vilkår for deltakelse</span></span><article class="legalP" id="kapittel-1-foreslåttparagraf-7-ledd-1">Fartøy med tillatelse til å fiske norsk vårgytende sild med trål, jf. forskrift av 12. desember 1986 nr. 2185 om tildeling av tillatelse til å drive fiske med trål § 8-1, kan delta.</article></article><article class="futureLegalArticle" data-name="§8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Gruppekvote</span></span><article class="legalP" id="kapittel-1-foreslåttparagraf-8-ledd-1">Fartøy med tråltillatelse som nevnt i § 7 kan fiske og levere inntil 40.078 tonn.</article></article><article class="futureLegalArticle" data-name="§9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Fartøykvote</span></span><article class="legalP" id="kapittel-1-foreslåttparagraf-9-ledd-1">Deltakende fartøy kan fiske på fartøykvoter. Fartøykvotene blir utregnet på følgende måte:</article><article class="legalP" id="kapittel-1-foreslåttparagraf-9-ledd-2">Det etableres en basiskvote for hvert enkelt fartøy etter følgende nøkkel: <table><tbody><tr><td data-text-align="left" data-vertical-align="top">50 tonn +</td><td data-text-align="left" data-vertical-align="top">50% av bruttotonnasje fra</td><td data-text-align="left" data-vertical-align="top">0</td><td data-text-align="left" data-vertical-align="top">– 100</td></tr><tr><td data-text-align="left" data-vertical-align="top" /><td data-text-align="left" data-vertical-align="top">40% av bruttotonnasje fra</td><td data-text-align="left" data-vertical-align="top">101</td><td data-text-align="left" data-vertical-align="top">– 200</td></tr><tr><td data-text-align="left" data-vertical-align="top" /><td data-text-align="left" data-vertical-align="top">30% av bruttotonnasje fra</td><td data-text-align="left" data-vertical-align="top">201</td><td data-text-align="left" data-vertical-align="top">– 300</td></tr><tr><td data-text-align="left" data-vertical-align="top" /><td data-text-align="left" data-vertical-align="top">20% av bruttotonnasje fra</td><td data-text-align="left" data-vertical-align="top">301</td><td data-text-align="left" data-vertical-align="top">– 400</td></tr><tr><td data-text-align="left" data-vertical-align="top" /><td data-text-align="left" data-vertical-align="top">10% av bruttotonnasje fra</td><td data-text-align="left" data-vertical-align="top">401</td><td data-text-align="left" data-vertical-align="top">– 600</td></tr></tbody></table></article><article class="legalP" id="kapittel-1-foreslåttparagraf-9-ledd-3">Fartøykvoten for det enkelte fartøy fremkommer ved å multiplisere basiskvoten for vedkommende fartøy med den faktoren en får ved å dividere gruppekvoten med summen av basiskvotene.</article><article class="legalP" id="kapittel-1-foreslåttparagraf-9-ledd-4">Ved beregning av fartøyets basiskvote gjelder tonnasje i henhold til Skipskontrollens målebrev/identitetsbevis utstedt senest 31. desember 1998. Ved eierskifte nyttes bruttotonnasje per nevnte tidspunkt for det fartøy reder hadde konsesjon på ved årets begynnelse eller tidligere.</article><article class="legalP" id="kapittel-1-foreslåttparagraf-9-ledd-5">Fiskeridirektoratet fastsetter faktoren og kan endre denne.</article></article><article class="futureLegalArticle" data-name="§10" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Refordeling</span></span><article class="legalP" id="kapittel-1-foreslåttparagraf-10-ledd-1">Fiskeridirektoratet kan refordele fartøykvotene etter 24. november 2003 ved å øke faktoren.</article><article class="legalP" id="kapittel-1-foreslåttparagraf-10-ledd-2">Fartøy som vil delta i dette fisket må være skriftlig påmeldt til Fiskeridirektoratet i Bergen innen 17. november 2003.</article></article><article class="futureLegalArticle" data-name="§11" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Trålforbud om natten</span></span><article class="legalP" id="kapittel-1-foreslåttparagraf-11-ledd-1">Det er forbudt å fiske sild med trål i Norges indre farvann og innenfor 4 mil fra grunnlinjene i Nordland fylke i periodene:<ul class="defaultList"><li><article class="listArticle" id="kapittel-1-foreslåttparagraf-11-ledd-1-punkt-1"><article class="legalP" id="kapittel-1-foreslåttparagraf-11-ledd-1-punkt-1-ledd-1">Fra og med 1. januar til og med 30. april mellom kl. 1800 og kl. 0800.</article></article></li><li><article class="listArticle" id="kapittel-1-foreslåttparagraf-11-ledd-1-punkt-2"><article class="legalP" id="kapittel-1-foreslåttparagraf-11-ledd-1-punkt-2-ledd-1">Fra og med 1. oktober til og med 31. desember mellom kl. 1800 og kl. 0800.</article></article></li></ul></article><article class="legalP" id="kapittel-1-foreslåttparagraf-11-ledd-2">Fiskeridirektoratets Regionkontor i Nordland, Bodø, kan dispensere fra nattforbudet for bestemte områder og i bestemte tidsrom.</article></article><article class="futureLegalArticle" data-name="§12" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Partråling</span></span><article class="legalP" id="kapittel-1-foreslåttparagraf-12-ledd-1">Uten hensyn til forbudet i § 23 kan to fartøy som partråler fordele kvantumet på de samme to fartøy ved levering på følgende vilkår:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-12-ledd-1-punkt-1"><article class="legalP" id="kapittel-1-foreslåttparagraf-12-ledd-1-punkt-1-ledd-1">Fartøyene må være skriftlig påmeldt som partrållag til Fiskeridirektoratet i Bergen før fisket tar til.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-12-ledd-1-punkt-2"><article class="legalP" id="kapittel-1-foreslåttparagraf-12-ledd-1-punkt-2-ledd-1">Fangst som tas i forbindelse med partråling skal deles med minimum 20% av fangsten per levering til det ene fartøyet.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-12-ledd-1-punkt-3"><article class="legalP" id="kapittel-1-foreslåttparagraf-12-ledd-1-punkt-3-ledd-1">Ved innmelding av fangst til Norges Sildesalgslag og ved levering skal det gis oppgave over at fangsten er tatt som partrållag. Oppgavene skal angi hvilke to fartøy som har partrålt.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-12-ledd-1-punkt-4"><article class="legalP" id="kapittel-1-foreslåttparagraf-12-ledd-1-punkt-4-ledd-1">Et fartøy kan ikke dele fangst med mer enn ett annet fartøy i løpet av 2003.</article></article></li></ul></article><article class="legalP" id="kapittel-1-foreslåttparagraf-12-ledd-2">Fiskeridirektoratets regionkontor kan kreve at fartøy som meldes som partrållag fremstiller seg for godkjenning. Fiskeridirektoratet er klageinstans.</article></article><span class="futuretitle" id="kapittel-1-foreslåttittel-4">Kapittel IV. Kystfartøygruppen</span><article class="futureLegalArticle" data-name="§13" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Vilkår for deltakelse</span></span><article class="legalP" id="kapittel-1-foreslåttparagraf-13-ledd-1">Eier med fartøy som oppfyller vilkårene i Fiskeridepartementets forskrift av 11. desember 2002 nr. 1482 om adgang til å delta i kystfartøygruppens fiske etter norsk vårgytende sild i 2003, kan delta.</article><article class="legalP" id="kapittel-1-foreslåttparagraf-13-ledd-2">Fartøy som utøver fiske ved lysing, skal ha særskilt lysebåt.</article></article><article class="futureLegalArticle" data-name="§14" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Gruppekvote</span></span><article class="legalP" id="kapittel-1-foreslåttparagraf-14-ledd-1">Fartøy i kystfartøygruppen kan fiske og levere inntil 177.489 tonn.</article></article><article class="futureLegalArticle" data-name="§15" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Periodisering</span></span><article class="legalP" id="kapittel-1-foreslåttparagraf-15-ledd-1">Av gruppekvoten kan det maksimalt fiskes og leveres inntil 72.770 tonn i perioden fra og med 1. januar til og med 30. juni.</article><article class="legalP" id="kapittel-1-foreslåttparagraf-15-ledd-2">Uavhengig av ovennevnte periodisering kan det innenfor gruppekvoten i perioden fra og med 16. februar til og med 30. april fiskes norsk vårgytende sild for låssetting innenfor 4 nautiske mil fra grunnlinjen mellom 61° N og en rett linje mellom Lindesnes fyr og Hanstholm fyr på vilkår som nevnt i kapittel VI. Reguleringsområdet omfatter alt farvann øst for 4 mil fra grunnlinjene. Alle fangster fisket som nevnt i første punktum, belastes fartøykvoten for norsk vårgytende sild.</article><article class="legalP" id="kapittel-1-foreslåttparagraf-15-ledd-3">Videre kan Fiskeridirektøren, utover periodekvoten som nevnt i første ledd, gi tillatelse til et fortsatt fiske etter agn organisert gjennom S/L Fiskernes Agnforsyning.</article></article><article class="futureLegalArticle" data-name="§16" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Maksimalkvote</span></span><article class="legalP" id="kapittel-1-foreslåttparagraf-16-ledd-1">Deltakende fartøy kan fiske følgende kvanta sild: <table><thead><tr><th data-text-align="left" data-vertical-align="top"><i>Fartøylengde:</i></th><th data-text-align="right" data-vertical-align="top"><i>Maksimalkvote:</i></th></tr></thead><tbody><tr><td data-text-align="left" data-vertical-align="top">Fartøy under 7,00 m.s.l.</td><td data-text-align="right" data-vertical-align="top">42 tonn</td></tr><tr><td data-text-align="left" data-vertical-align="top">Fartøy 7,0 – 7,99 m.s.l.</td><td data-text-align="right" data-vertical-align="top">63 tonn</td></tr><tr><td data-text-align="left" data-vertical-align="top">Fartøy 8,0 – 8,99 m.s.l.</td><td data-text-align="right" data-vertical-align="top">84 tonn</td></tr><tr><td data-text-align="left" data-vertical-align="top">Fartøy 9,0 – 9,99 m.s.l.</td><td data-text-align="right" data-vertical-align="top">126 tonn</td></tr><tr><td data-text-align="left" data-vertical-align="top">Fartøy 10,0 – 10,99 m.s.l.</td><td data-text-align="right" data-vertical-align="top">147 tonn</td></tr><tr><td data-text-align="left" data-vertical-align="top">Fartøy 11,0 – 11,99 m.s.l.</td><td data-text-align="right" data-vertical-align="top">168 tonn</td></tr><tr><td data-text-align="left" data-vertical-align="top">Fartøy 12,0 – 12,99 m.s.l.</td><td data-text-align="right" data-vertical-align="top">189 tonn</td></tr><tr><td data-text-align="left" data-vertical-align="top">Fartøy 13,0 – 13,99 m.s.l.</td><td data-text-align="right" data-vertical-align="top">210 tonn</td></tr><tr><td data-text-align="left" data-vertical-align="top">Fartøy 14,0 – 14,99 m.s.l.</td><td data-text-align="right" data-vertical-align="top">252 tonn</td></tr><tr><td data-text-align="left" data-vertical-align="top">Fartøy 15,0 – 15,99 m.s.l.</td><td data-text-align="right" data-vertical-align="top">294 tonn</td></tr><tr><td data-text-align="left" data-vertical-align="top">Fartøy 16,0 – 16,99 m.s.l.</td><td data-text-align="right" data-vertical-align="top">336 tonn</td></tr><tr><td data-text-align="left" data-vertical-align="top">Fartøy 17,0 – 17,99 m.s.l.</td><td data-text-align="right" data-vertical-align="top">378 tonn</td></tr><tr><td data-text-align="left" data-vertical-align="top">Fartøy 18,0 – 18,99 m.s.l.</td><td data-text-align="right" data-vertical-align="top">420 tonn</td></tr><tr><td data-text-align="left" data-vertical-align="top">Fartøy 19,0 – 19,99 m.s.l.</td><td data-text-align="right" data-vertical-align="top">462 tonn</td></tr><tr><td data-text-align="left" data-vertical-align="top">Fartøy 20,0 – 20,99 m.s.l.</td><td data-text-align="right" data-vertical-align="top">504 tonn</td></tr><tr><td data-text-align="left" data-vertical-align="top">Fartøy 21,0 – 21,99 m.s.l.</td><td data-text-align="right" data-vertical-align="top">567 tonn</td></tr><tr><td data-text-align="left" data-vertical-align="top">Fartøy 22,0 – 22,99 m.s.l.</td><td data-text-align="right" data-vertical-align="top">630 tonn</td></tr><tr><td data-text-align="left" data-vertical-align="top">Fartøy 23,0 – 23,99 m.s.l.</td><td data-text-align="right" data-vertical-align="top">693 tonn</td></tr><tr><td data-text-align="left" data-vertical-align="top">Fartøy 24,0 – 24,99 m.s.l.</td><td data-text-align="right" data-vertical-align="top">756 tonn</td></tr><tr><td data-text-align="left" data-vertical-align="top">Fartøy 25,0 – 25,99 m.s.l.</td><td data-text-align="right" data-vertical-align="top">819 tonn</td></tr><tr><td data-text-align="left" data-vertical-align="top">Fartøy 26,0 m.s.l. og over</td><td data-text-align="right" data-vertical-align="top">882 tonn</td></tr></tbody></table></article><article class="legalP" id="kapittel-1-foreslåttparagraf-16-ledd-2">Fiskeridirektoratet kan endre eller oppheve maksimalkvotene.</article></article><article class="futureLegalArticle" data-name="§17" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Særskilt turkvoteordning</span></span><article class="legalP" id="kapittel-1-foreslåttparagraf-17-ledd-1">Fartøy i kystfartøygruppen er begrenset av en kvote på 150 tonn losset kvantum per tur.</article><article class="legalP" id="kapittel-1-foreslåttparagraf-17-ledd-2">Leveringer over 150 tonn losset kvantum per tur vil bli inndratt og belastet fartøyets eventuelle gjenstående kvote.</article></article><article class="futureLegalArticle" data-name="§18" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Beregning av kvote ved utskifting og ombygging</span></span><article class="legalP" id="kapittel-1-foreslåttparagraf-18-ledd-1">Fartøy som ved utskifting eller ombygging får endret sin faktiske lengde, får sin kvote beregnet etter lengde ført i merkeregisteret senest 31. desember 2001, eller godkjent målebrev datert senest samme dato.</article></article><article class="futureLegalArticle" data-name="§19" id="kapittel-1-foreslåttparagraf-19"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Konsumpåbud</span></span><article class="legalP" id="kapittel-1-foreslåttparagraf-19-ledd-1">Fiskeridirektoratet kan stoppe kystfartøygruppens fiske til mel, olje, fôr eller agnsalg når det gjenstår 100.000 tonn av kystfartøygruppens kvote.</article></article><article class="futureLegalArticle" data-name="§20" id="kapittel-1-foreslåttparagraf-20"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">Redskapsbegrensning</span></span><article class="legalP" id="kapittel-1-foreslåttparagraf-20-ledd-1">Fiskeridirektoratet kan fastsette bestemmelser om antall garn som kan benyttes per fartøy og for øvrig sette vilkår om utforming av fiskeredskap.</article></article><article class="futureLegalArticle" data-name="§21" id="kapittel-1-foreslåttparagraf-21"><span class="futureLegalArticleHeader"><span class="legalArticleValue">§ 21</span>. <span class="legalArticleTitle">Samfiske i forbindelse med fiske til låssetting</span></span><article class="legalP" id="kapittel-1-foreslåttparagraf-21-ledd-1">Uten hensyn til forbudet i § 23 kan 2 – to – notfartøy i kystfartøygruppen som er skriftlig påmeldt gå sammen om kast og fiske inntil 1.134 tonn sild. Sild som holdes i not på siden av fartøyet blir ikke ansett som låssatt. Kvantum ut over 1.134 tonn må det enkelte fartøy fiske og levere alene. For øvrig gjelder følgende vilkår:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-21-ledd-1-punkt-1"><article class="legalP" id="kapittel-1-foreslåttparagraf-21-ledd-1-punkt-1-ledd-1">Det enkelte fartøy som skal delta i samfiske må være godkjent av Fiskeridirektoratets regionkontor, og</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-21-ledd-1-punkt-2"><article class="legalP" id="kapittel-1-foreslåttparagraf-21-ledd-1-punkt-2-ledd-1">ved påmelding, jf. § 23, må samfiskerne utpeke en av deltakerne som ansvarshavende, og</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-21-ledd-1-punkt-3"><article class="legalP" id="kapittel-1-foreslåttparagraf-21-ledd-1-punkt-3-ledd-1">fartøy kan bare delta i 1 – ett – samfiskelag per kalenderår, og</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-21-ledd-1-punkt-4"><article class="legalP" id="kapittel-1-foreslåttparagraf-21-ledd-1-punkt-4-ledd-1">fartøy som har deltatt i direktehåvingsfiske, kan ikke delta i samfiske i samme kalenderår, med mindre fartøyet har minst 50% igjen av egen kvote, og</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-21-ledd-1-punkt-5"><article class="legalP" id="kapittel-1-foreslåttparagraf-21-ledd-1-punkt-5-ledd-1">samfiskere plikter å føre daglig tilsyn med låset frem til fangsten er levert. Bruket skal merkes på forsvarlig måte med minimum en blåse fra hver enkelt deltaker.</article></article></li></ul></article><article class="legalP" id="kapittel-1-foreslåttparagraf-21-ledd-2">Adgangen til å gå sammen om kast gjelder ikke i sperrede områder med puljevis innseiling. Fiskeridirektoratets regionkontor avgjør om samfiske kan utøves og hvorledes samfiske kan utøves i sperrede områder med puljevis innseiling.</article><article class="legalP" id="kapittel-1-foreslåttparagraf-21-ledd-3">Øvrige bestemmelser om godkjenning, utøvelse, kontroll mv. gjelder også ved samfiske.</article><article class="legalP" id="kapittel-1-foreslåttparagraf-21-ledd-4">Fiskeridirektoratet kan endre samfiskekvantumet ved endring av maksimalkvotene.</article><article class="legalP" id="kapittel-1-foreslåttparagraf-21-ledd-5">Fiskeridirektoratet er klageinstans for vedtak truffet av Fiskeridirektoratets regionkontor.</article></article><article class="futureLegalArticle" data-name="§22" id="kapittel-1-foreslåttparagraf-22"><span class="futureLegalArticleHeader"><span class="legalArticleValue">§ 22</span>. <span class="legalArticleTitle">Påmelding til samfiske</span></span><article class="legalP" id="kapittel-1-foreslåttparagraf-22-ledd-1">Ingen kan gå sammen om kast uten på forhånd å være skriftlig påmeldt til Norges Sildesalgslag for samfiske til låssetting.</article><article class="legalP" id="kapittel-1-foreslåttparagraf-22-ledd-2">Fiskere som har gått sammen om kast plikter å oppgi alle nødvendige opplysninger om deltakende fartøyer, eiere, registreringsmerke, ansvarshavende, nøyaktig fangststed osv. til salgslaget.</article></article><span class="futuretitle" id="kapittel-1-foreslåttittel-5">Kapittel V. Fellesbestemmelser</span><article class="futureLegalArticle" data-name="§23" id="kapittel-1-foreslåttparagraf-23"><span class="futureLegalArticleHeader"><span class="legalArticleValue">§ 23</span>. <span class="legalArticleTitle">Kvoteutnyttelse</span></span><article class="legalP" id="kapittel-1-foreslåttparagraf-23-ledd-1">Hvert fartøy kan bare fiske og levere en kvote.</article><article class="legalP" id="kapittel-1-foreslåttparagraf-23-ledd-2">Ved erverv av fartøy med sikte på fortsatt drift blir fartøyets kvote redusert med det kvantum tidligere eier har fisket med samme fartøy.</article><article class="legalP" id="kapittel-1-foreslåttparagraf-23-ledd-3">Ved erverv av fartøy til utskiftning av annet fartøy blir erstatningsfartøyets kvote redusert med det kvantum som er fisket med utskiftningsfartøyet.</article><article class="legalP" id="kapittel-1-foreslåttparagraf-23-ledd-4">Fiskeridirektoratets regionkontor kan ved forlis og havari som medfører vesentlig driftsavbrudd, dispensere fra forbudet i § 16. Fiskeridirektoratets regionkontor kan fastsette nærmere vilkår for slik tillatelse, herunder at høvedsmann samt hele eller deler av mannskapet skal delta i fisket med leiefartøyet. Det må nyttes leiefartøy fra samme fartøygruppe. Fiskeridirektoratet er klageinstans.</article></article><article class="futureLegalArticle" data-name="§24" id="kapittel-1-foreslåttparagraf-24"><span class="futureLegalArticleHeader"><span class="legalArticleValue">§ 24</span>. <span class="legalArticleTitle">Overføring av fangst</span></span><article class="legalP" id="kapittel-1-foreslåttparagraf-24-ledd-1">Uten hensyn til forbudet i § 23 kan Fiskeridirektoratets regionkontor tillate overføring av fangst dersom vedkommende fisker med fartøyet befinner seg på feltet på opptakstidspunktet, er utrustet, egnet og bemannet for fisket og godkjent. Eventuell tillatelse til overføring må skje på de betingelser Fiskeridirektoratets regionkontor fastsetter. Som betingelse kan blant annet bestemmes at overføring fortrinnsvis skal skje mellom grupper som fisker med samme redskapsslag eller etter regionkontorets dirigering mv.</article><article class="legalP" id="kapittel-1-foreslåttparagraf-24-ledd-2">Tillatelse fra Fiskeridirektoratets regionkontor er likevel ikke nødvendig utenfor sperrede områder ved overføring av fangst fra notkast mellom fartøy i ringnotfartøygruppen. Overføring av fangst som er tatt om bord, er ikke tillatt.</article><article class="legalP" id="kapittel-1-foreslåttparagraf-24-ledd-3">Fiskeridirektoratet er klageinstans for vedtak truffet av Fiskeridirektoratets regionkontor.</article></article><article class="futureLegalArticle" data-name="§25" id="kapittel-1-foreslåttparagraf-25"><span class="futureLegalArticleHeader"><span class="legalArticleValue">§ 25</span>. <span class="legalArticleTitle">Levering av fangst mv.</span></span><article class="legalP" id="kapittel-1-foreslåttparagraf-25-ledd-1">Det er forbudt å utstede legitimasjonsdokument som bryggeseddel og sluttseddel lydende på fartøy som verken har fisket eller levert fangsten selv.</article></article><article class="futureLegalArticle" data-name="§26" id="kapittel-1-foreslåttparagraf-26"><span class="futureLegalArticleHeader"><span class="legalArticleValue">§ 26</span>. <span class="legalArticleTitle">Bifangst</span></span><article class="legalP" id="kapittel-1-foreslåttparagraf-26-ledd-1">Fiskeridirektoratet kan fastsette hvilken bifangst av sild som kan tas i andre fiskerier og gi tillatelse på nærmere vilkår for omsetning av sild tatt som bifangst.</article><article class="legalP" id="kapittel-1-foreslåttparagraf-26-ledd-2">Uten hinder av forbudet i § 1 kan det i forbindelse med brislingfisket tas inntil 50% sild som bifangst regnet etter rommål.</article><article class="legalP" id="kapittel-1-foreslåttparagraf-26-ledd-3">Ved fiske etter sild med trål, snurrevad eller not er det forbudt å ha bifangst av torsk, hyse eller sei.</article></article><article class="futureLegalArticle" data-name="§27" id="kapittel-1-foreslåttparagraf-27"><span class="futureLegalArticleHeader"><span class="legalArticleValue">§ 27</span>. <span class="legalArticleTitle">Dumping og neddreping</span></span><article class="legalP" id="kapittel-1-foreslåttparagraf-27-ledd-1">Det er forbudt å slippe fangst som er død eller døende og å kaste ut fangst eller fiskeavfall.</article><article class="legalP" id="kapittel-1-foreslåttparagraf-27-ledd-2">I fiske med not er det i alle tilfeller forbudt å slippe fangst etter at pumping av fangsten normalt kan påbegynnes.</article><article class="legalP" id="kapittel-1-foreslåttparagraf-27-ledd-3">Er sild forsettlig eller uaktsomt dumpet eller er det på andre måter forårsaket neddreping av sild, kan Fiskeridirektoratets regionkontor fatte vedtak om en forholdsmessig avkorting av kvoten. Fiskeridirektoratet er klageinstans.</article><article class="legalP" id="kapittel-1-foreslåttparagraf-27-ledd-4">Fiskeridirektoratets regionkontor kan gjøre unntak fra forbudet i første ledd, eller påby opptak av fangst. Fiskeridirektoratet er klageinstans.</article></article><article class="futureLegalArticle" data-name="§28" id="kapittel-1-foreslåttparagraf-28"><span class="futureLegalArticleHeader"><span class="legalArticleValue">§ 28</span>. <span class="legalArticleTitle">Stopp i fisket mv.</span></span><article class="legalP" id="kapittel-1-foreslåttparagraf-28-ledd-1">Fiskeridirektoratet kan stoppe fisket når totalkvoten den enkelte gruppekvote, eller periodekvantum er beregnet oppfisket.</article><article class="legalP" id="kapittel-1-foreslåttparagraf-28-ledd-2">Fiskeridirektoratet kan stoppe fisket selv om det enkelte fartøy ikke har fisket hele sin fartøy- eller maksimalkvote.</article><article class="legalP" id="kapittel-1-foreslåttparagraf-28-ledd-3">Fiskeridirektoratet kan fastsette bestemmelser om åpningstider og tidsrom for fiske etter sild for de forskjellige fartøy- og redskapsgrupper. Fiskeridirektoratets kompetanse etter første punktum gjelder også fiske etter sild i andre lands soner.</article></article><article class="futureLegalArticle" data-name="§29" id="kapittel-1-foreslåttparagraf-29"><span class="futureLegalArticleHeader"><span class="legalArticleValue">§ 29</span>. <span class="legalArticleTitle">Omregningsfaktorer for sjølprodusert sild</span></span><article class="legalP" id="kapittel-1-foreslåttparagraf-29-ledd-1">Ved sildefiletproduksjon er omregningsfaktoren 2,0 slik at 1 tonn sildefilet blir avregnet med 2 tonn rund sild på fartøykvoten.</article><article class="legalP" id="kapittel-1-foreslåttparagraf-29-ledd-2">Ved silderognproduksjon er omregningsfaktoren 9,0 slik at 1 tonn silderogn blir avregnet med 9 tonn rund sild på fartøykvoten.</article><article class="legalP" id="kapittel-1-foreslåttparagraf-29-ledd-3">Ved produksjon av hel, saltet sild er omregningsfaktoren 1,0 slik at 1 tonn hel, saltet sild blir avregnet med 1 tonn rund sild på fartøykvoten.</article><article class="legalP" id="kapittel-1-foreslåttparagraf-29-ledd-4">Ved produksjon av hodekappet, saltet sild er omregningsfaktoren 1,2 slik at 1 tonn hodekappet, saltet sild blir avregnet med 1,2 tonn rund sild på fartøykvoten.</article><article class="legalP" id="kapittel-1-foreslåttparagraf-29-ledd-5">Summen av alle leverte produkter, inklusive biprodukter, må ikke overstige fartøykvoten.</article><article class="legalP" id="kapittel-1-foreslåttparagraf-29-ledd-6">Levering av biprodukt må kontrolleres av Fiskeridirektoratets regionkontor, og føres særskilt på sluttseddelen.</article><article class="legalP" id="kapittel-1-foreslåttparagraf-29-ledd-7">Med «biprodukt» menes i denne paragraf avfall/avskjær og hel sild som er utsortert fra sjøproduksjon av silderogn.</article></article><article class="futureLegalArticle" data-name="§30" id="kapittel-1-foreslåttparagraf-30"><span class="futureLegalArticleHeader"><span class="legalArticleValue">§ 30</span>. <span class="legalArticleTitle">Agnfisket</span></span><article class="legalP" id="kapittel-1-foreslåttparagraf-30-ledd-1">Uten hensyn til forbudet i § 1 er det innenfor grunnlinjene nord for 62° N tillatt å fiske sild til eget forbruk av agn. Slikt fiske kan bare drives av fiskere som er oppført på blad A eller B i fiskermanntallet og bare med ett merkeregistrert fartøy. Omsetning av fangsten er forbudt.</article><article class="legalP" id="kapittel-1-foreslåttparagraf-30-ledd-2">Fra og med 1. januar til og med 30. april er det også tillatt å fiske sild til eget forbruk av agn innenfor 6 nautiske mil fra grunnlinjene mellom 61° N og 62° N.</article></article><article class="futureLegalArticle" data-name="§31" id="kapittel-1-foreslåttparagraf-31"><span class="futureLegalArticleHeader"><span class="legalArticleValue">§ 31</span>. <span class="legalArticleTitle">Bemyndigelse</span></span><article class="legalP" id="kapittel-1-foreslåttparagraf-31-ledd-1">Fiskeridirektoratet kan endre denne forskrift og fastsette nærmere bestemmelser som er nødvendige for å oppnå en rasjonell og hensiktsmessig utøvelse eller gjennomføring av fisket.</article></article><span class="futuretitle" id="kapittel-1-foreslåttittel-6">Kapittel VI. <i>Stenging av områder mv.</i></span><article class="futureLegalArticle" data-name="§32" id="kapittel-1-foreslåttparagraf-32"><span class="futureLegalArticleHeader"><span class="legalArticleValue">§ 32</span>. <span class="legalArticleTitle">Stenging av kyst- og fjordområder i Nordland</span></span><article class="legalP" id="kapittel-1-foreslåttparagraf-32-ledd-1">I følgende områder i Nordland er det forbudt for havgående fartøyer over 27,5 meter største lengde å fiske norsk vårgytende sild:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-32-ledd-1-punkt-1"><article class="legalP" id="kapittel-1-foreslåttparagraf-32-ledd-1-punkt-1-ledd-1">Fra NV pynten Åmøya 66° 47,2′ N 13° 21′ Ø. Derfra i nordvestlig retning til Karlsholmen fyr, 66° 54,7′ N 13° 05,6′ Ø. Fra Karlsholmen i nordøstlig retning på vestsiden av Fugløyvær til Hernesskagen lykt SV av Bodø 67° 15,5′ N 14° 16,8′ Ø.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-32-ledd-1-punkt-2"><article class="legalP" id="kapittel-1-foreslåttparagraf-32-ledd-1-punkt-2-ledd-1">Mistfjorden – Karlsøyfjorden – Folla. Sperringen går i en rett linje fra 67° 26,5′ N 14° 44′ Ø til 67° 40′ N 14° 44′ Ø.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-32-ledd-1-punkt-3"><article class="legalP" id="kapittel-1-foreslåttparagraf-32-ledd-1-punkt-3-ledd-1">Indre Vestfjorden – Tysfjorden – Ofotfjorden – Tjeldsundet. Sperrelinjen går i en rett linje fra Hamnvikodden 67° 55′ N 15° 20′ Ø til Storvikklubben 67° 56′ N 15° 19′ Ø og videre nordover fra Engeløy 67° 58′ N 15° Ø langs 15° Ø til 68° 13′ N og i nord 68° 40′ N tvers over Tjeldsundet.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-32-ledd-1-punkt-4"><article class="legalP" id="kapittel-1-foreslåttparagraf-32-ledd-1-punkt-4-ledd-1">Øst-Lofoten – fra Ingjeldsøy til Skomvær. Det sperrede området er på nord- og vestsiden av følgende linjer: Fra 68° 13′ N 15° Ø til Skrova fyr 68° 09′ N 14° 39′ Ø derfra til Balstad lykt 68° 03′ N 13° 33′ Ø, videre til Værøy fyr 67° 39′ N 12° 44′ Ø.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-32-ledd-1-punkt-5"><article class="legalP" id="kapittel-1-foreslåttparagraf-32-ledd-1-punkt-5-ledd-1">Fra Værøy til Tørrfallen ved Skomvær fyr 67° 24′ N 11° 52′ Ø. På nordsiden av Austvågøy og Vestvågøy går sperrelinjen fra Nipa 68° 30′ N 15° 13′ Ø til grunnlinjemerke utenfor Eggum 68° 19′ N 13° 40′ Ø. Derfra langs grunnlinjene til Skomvær.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-32-ledd-1-punkt-6"><article class="legalP" id="kapittel-1-foreslåttparagraf-32-ledd-1-punkt-6-ledd-1">Vestfjorden nord for en rett linje trukket fra Værøy fyr 67° 39′ N 12° 44′ Ø gjennom Landego fyr til fastlandet 67° 25′ N 14° 40′ Ø.</article></article></li></ul></article><article class="legalP" id="kapittel-1-foreslåttparagraf-32-ledd-2">I følgende område i Nordland fylke er det forbudt for fartøy under 27,5 meter største lengde å fiske norsk vårgytende sild:</article><article class="legalP" id="kapittel-1-foreslåttparagraf-32-ledd-3">Vestfjorden, Ofotfjorden, Tysfjord mv.: Nord og østenfor rette linjer trukket fra 67° 25′ N 14° 40′ Ø gjennom Landego fyr til Værøy, 67° 39′ N 12° 44′ Ø, derfra til Balstad lykt 68° 03′ N 13° 33′ Ø, videre i en rett linje til Løddingen 68° 26′ N 16° Ø. I nord er området avgrenset av en rett linje langs 68° 40′ N tvers av Tjeldsundet.</article><article class="legalP" id="kapittel-1-foreslåttparagraf-32-ledd-4">Uten hinder av bestemmelsene i første og annet ledd, kan fartøy som har fått tillatelse fra Fiskeridirektoratets regionkontor fiske sild innenfor sperrelinjene etter puljevis innseiling. Det kan settes vilkår om inspektør om bord.</article><article class="legalP" id="kapittel-1-foreslåttparagraf-32-ledd-5">Fiskeridirektoratets regionkontor kan ut fra faren for neddreping, innblanding av småsild, samt torsk og sei mv., forby fiske i hele eller deler av området under avvikling av fisket, og kan for øvrig sette nødvendige vilkår, for eksempel forby omsetning direkte fra notkast, forby fiske i bestemte områder eller eventuelt anvise fisket til andre områder.</article><article class="legalP" id="kapittel-1-foreslåttparagraf-32-ledd-6">Fiskeridirektoratet kan forby fiske med havgående fartøyer over 27,5 meter største lengde også i andre områder dersom det oppstår fare for redskapskollisjoner eller fare for neddreping av sild.</article><article class="legalP" id="kapittel-1-foreslåttparagraf-32-ledd-7">Fiskeridirektoratet er klageinstans for vedtak truffet av Fiskeridirektoratets regionkontor.</article></article><article class="futureLegalArticle" data-name="§33" id="kapittel-1-foreslåttparagraf-33"><span class="futureLegalArticleHeader"><span class="legalArticleValue">§ 33</span>. <span class="legalArticleTitle">Fiske sør for 62° N</span></span><article class="legalP" id="kapittel-1-foreslåttparagraf-33-ledd-1">Det er forbudt å fiske norsk vårgytende sild sør for 62° N i statistikkområde IV og i statistikkområde IIIa.</article><article class="legalP" id="kapittel-1-foreslåttparagraf-33-ledd-2">I området mellom 62° 00′ N og 60° 30′ N er det hele året forbudt å fiske sild fra grunnlinjene og ut til 12. nautiske mil.</article><article class="legalP" id="kapittel-1-foreslåttparagraf-33-ledd-3">I perioden fra og med 15. februar til og med 30. april er det forbudt å fiske all sild i området mellom 62° N og en rett linje mellom Lindesnes fyr og Hanstholm fyr innenfor 12 nautiske mil regnet fra grunnlinjene.</article><article class="legalP" id="kapittel-1-foreslåttparagraf-33-ledd-4">Uten hensyn til forbudet i første, annet og tredje ledd er det i perioden fra og med 1. januar til og med 30. april likevel tillatt for alle fartøygrupper å fiske norsk vårgytende sild innenfor en linje regnet fra 6 nautiske mil av grunnlinjene i området fra 62° N til 61° N.</article><article class="legalP" id="kapittel-1-foreslåttparagraf-33-ledd-5">Uten hensyn til forbudet i første, annet og tredje ledd er det i perioden fra og med 16. februar til og med 30. april tillatt for fartøy i kystfartøygruppen å fiske norsk vårgytende sild innenfor 4 nautiske mil fra grunnlinjene mellom 61° N og en rett linje mellom Lindesnes fyr og Hanstholm fyr. Reguleringsområdet omfatter alt farvann øst for 4 mil fra grunnlinjene. Alle fangster fisket som nevnt i første punktum belastes det enkelte fartøys maksimalkvote av norsk vårgytende sild.</article><article class="legalP" id="kapittel-1-foreslåttparagraf-33-ledd-6">Fiskeridirektoratet kan endre og oppheve bestemmelsene i denne paragraf, herunder begrense deltakelsen eller sperre områder.</article></article><span class="futuretitle" id="kapittel-1-foreslåttittel-7">Kapittel VII. <i>Straff og ikrafttredelse</i></span><article class="futureLegalArticle" data-name="§34" id="kapittel-1-foreslåttparagraf-34"><span class="futureLegalArticleHeader"><span class="legalArticleValue">§ 34</span>. <span class="legalArticleTitle">Straff</span></span><article class="legalP" id="kapittel-1-foreslåttparagraf-34-ledd-1">Forsettlig eller uaktsom overtredelse av bestemmelser gitt i eller i medhold av denne forskrift straffes i henhold til lov av 3. juni 1983 nr. 40 om saltvannsfiske m.v. § 53, og lov av 26. mars 1999 nr. 15 om retten til å delta i fiske og fangst § 29. På samme måte straffes medvirkning og forsøk.</article></article><article class="futureLegalArticle" data-name="§35" id="kapittel-1-foreslåttparagraf-35"><span class="futureLegalArticleHeader"><span class="legalArticleValue">§ 35</span>. <span class="legalArticleTitle">Ikrafttredelse</span></span><article class="legalP" id="kapittel-1-foreslåttparagraf-35-ledd-1">Denne forskrift trer i kraft 1. januar 2003 og gjelder til og med 31. desember 2003.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2003-03-21-357/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>