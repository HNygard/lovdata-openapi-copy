<!DOCTYPE html><html lang="no"><head><title>Lov om endringer i straffeprosessloven mv. (begrensninger i adgangen til dokumentinnsyn og bevisførsel).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2003-05-09-30</dd><dt class="dokid">DokumentID</dt><dd class="dokid">LTI/lov/2003-05-09-30</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 7 s 1028</dd><dt class="dateInForce">I kraft fra</dt><dd class="dateInForce">2003-05-09</dd><dt class="changesToDocuments">Endrer</dt><dd class="changesToDocuments"><ul><li>lov/1981-05-22-25</li><li>lov/1915-08-13-5</li><li>lov/2001-06-15-63</li></ul></dd><dt class="dateOfPublication">Kunngjort</dt><dd class="dateOfPublication">2003-05-09</dd><dt class="lastupdated">Rettet</dt><dd class="lastupdated">2003-06-16 (leddinndeling i ny § 242 a)</dd><dt class="journalNumber">Journalnummer</dt><dd class="journalNumber">2003-0370</dd><dt class="titleShort">Korttittel</dt><dd class="titleShort">Endringslov til straffeprosessloven mv.</dd><dt class="title">Tittel</dt><dd class="title">Lov om endringer i straffeprosessloven mv. (begrensninger i adgangen til dokumentinnsyn og bevisførsel).</dd><dt class="miscInformation">Annet om dokumentet</dt><dd class="miscInformation">Ot.prp.nr.24 (2002–2003), Innst.O.nr.73 (2002–2003) og Besl.O.nr.77 (2002–2003). Odels- og lagtingsvedtak hhv. 27. mars og 1. april 2003. Fremmet av Justis- og politidepartementet.</dd><dt class="refid">RefID</dt><dd class="refid">lov/2003-05-09-30</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i straffeprosessloven mv. (begrensninger i adgangen til dokumentinnsyn og bevisførsel).<ul class="tocSubUl"><li>I</li><li>II</li><li>III</li><li>IV</li><li>V</li></ul></li></ul></dd></dl></header><main class="documentBody" data-lovdata-URL="LTI/lov/2003-05-09-30" id="dokument"><h1>Lov om endringer i straffeprosessloven mv. (begrensninger i adgangen til dokumentinnsyn og bevisførsel).</h1><article class="defaultP" data-text-size="small">Endringer i følgende andre lover:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov av 13. august 1915 nr. 5 om domstolene (domstolloven).</article></article></li><li data-li-identifier="2." data-name="2."><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov av 15. juni 2001 nr. 63 om lov om endringer i straffeprosessloven mv. (gjenopptakelse).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2003-05-09-30/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I domstolloven 13. august 1915 nr. 5 gjøres denne endringen:</article> <article class="defaultP" margin-top="true">§ 126 første ledd nytt annet punktum skal lyde:</article><article class="legalP" id="kapittel-1-ledd-2">Det samme gjelder for begjæringer etter straffeprosessloven §§ 28 tredje ledd tredje til sjette punktum, 242 a, 264 sjette ledd, 267 første ledd tredje punktum, jf. 264 sjette ledd og 292 a.</article></section><section class="section" data-name="kapII" id="kapittel-2" data-lovdata-URL="LTI/lov/2003-05-09-30/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I straffeprosessloven 22. mai 1981 nr. 25 gjøres disse endringene:</article> <article class="defaultP" margin-top="true">§ 21 a nytt tredje ledd skal lyde:</article><article class="legalP" id="kapittel-2-ledd-2">Reglene i bestemmelsen her gjelder tilsvarende så langt de passer for saker etter §§ 28 tredje ledd tredje til sjette punktum, 242 a, 264 sjette ledd, 267 første ledd tredje punktum, jf. 264 sjette ledd og 292 a.</article> <article class="defaultP" margin-top="true">§ 28 tredje ledd nye tredje til sjette punktum skal lyde:</article><article class="legalP" id="kapittel-2-ledd-3">Utskrift kan nektes på de vilkår som er fastsatt i § 242 a første, jf. annet ledd. Reglene i § 242 a tredje til femte ledd gjelder tilsvarende så langt de passer. Retten kan ikke gi utskrift av dokumenter som inneholder opplysninger som tidligere er unntatt fra innsyn etter reglene i § 242 a, § 264 sjette ledd eller § 267 første ledd tredje punktum, jf. § 264 sjette ledd. Retten kan heller ikke gi utskrift av dokumenter som inneholder opplysninger som påtalemyndigheten tidligere har begjært unntatt fra innsyn etter disse bestemmelsene, dersom påtalemyndigheten har innstilt forfølgningen etter § 72 første ledd annet punktum annet alternativ fordi den ikke fikk medhold i begjæringen.</article> <article class="defaultP" margin-top="true">§ 52 tredje ledd nye sjette og sjuende punktum skal lyde:</article><article class="legalP" id="kapittel-2-ledd-4">Bestemmelsene i første, annet og femte punktum gjelder tilsvarende så langt de passer for saker etter §§ 28 tredje ledd tredje til sjette punktum, 242 a, 264 sjette ledd, 267 første ledd tredje punktum, jf. 264 sjette ledd og 292 a. I disse sakene skal kjennelsen meddeles den advokat som er særskilt oppnevnt etter § 100 a.</article> <article class="defaultP" margin-top="true">§ 72 første ledd annet punktum skal lyde:</article><article class="legalP" id="kapittel-2-ledd-5">Det samme gjelder når en dom er opphevet eller det foreligger rettskraftig avgjørelse om ikke å ta en begjæring etter § 242 a, § 264 sjette ledd, § 267 første ledd tredje punktum, jf. § 264 sjette ledd eller § 292 a til følge.</article> <article class="defaultP" margin-top="true">§ 73 første ledd nye annet til fjerde punktum skal lyde:</article><article class="legalP" id="kapittel-2-ledd-6">Frafalles saken i medhold av § 72 første ledd annet punktum annet alternativ etter at hovedforhandling er begynt, skal saken heves. Saken skal heves også når dom er avsagt i en tidligere instans. Er dommen fellende, skal den oppheves.</article> <article class="defaultP" margin-top="true">§ 74 første ledd nytt annet punktum skal lyde:</article><article class="legalP" id="kapittel-2-ledd-7">Er forfølgningen mot en siktet innstilt etter § 72 første ledd annet punktum annet alternativ, kan forfølgningen tas opp igjen når grunnen til at saken ble innstilt er bortfalt.</article> <article class="defaultP" margin-top="true">§ 100 a skal lyde:</article><article class="legalP" id="kapittel-2-ledd-8">Når retten behandler en sak etter §§ 200 a, 202 c, 202 e, 208 a, 210 a, 210 c, 216 a, 216 b, 242 a, 264 sjette ledd, 267 første ledd tredje punktum eller § 292 a, skal den straks oppnevne offentlig advokat for den mistenkte. Advokat skal oppnevnes selv om den mistenkte allerede har forsvarer. Advokat skal likevel ikke oppnevnes etter bestemmelsen her i saker etter § 242 a, § 264 sjette ledd eller § 267 første ledd tredje punktum, jf. § 264 sjette ledd, der påtalemyndigheten ikke motsetter seg at den siktedes forsvarer får innsyn i opplysningene mot å bli pålagt taushetsplikt, og forsvareren mottar opplysningene.</article><article class="legalP" id="kapittel-2-ledd-9">Advokaten skal vareta den mistenktes interesser i forbindelse med rettens behandling av begjæringen. Advokaten skal gjøres kjent med begjæringen og grunnlaget for den, har krav på varsel til rettsmøte til behandling av begjæringen og har rett til å uttale seg før retten treffer avgjørelse. Advokaten kan påkjære rettens kjennelse. Kapittel 26 gjelder så langt reglene passer.</article><article class="legalP" id="kapittel-2-ledd-10">Advokaten må ikke sette seg i forbindelse med den mistenkte. Advokaten skal bevare taushet om begjæringen, om opplysninger som kommer frem under behandlingen av begjæringen og om rettens beslutning. Beslutter retten bruk av et tvangsmiddel, gjelder taushetsplikten til advokaten også opplysninger som kommer frem ved bruk av tvangsmidlet.</article><article class="legalP" id="kapittel-2-ledd-11">Retten kan ved kjennelse beslutte at en advokat som er oppnevnt etter denne bestemmelsen, ikke kan opptre som forsvarer senere i saken.</article> <article class="defaultP" margin-top="true">§ 102 annet ledd nytt annet punktum skal lyde:</article><article class="legalP" id="kapittel-2-ledd-12">Det samme gjelder i saker der det oppnevnes advokat etter § 100 a.</article> <article class="defaultP" margin-top="true">§ 130 a nåværende fjerde ledd blir tredje ledd nye annet og tredje punktum.</article> <article class="defaultP" margin-top="true">Nåværende femte til sjuende ledd blir nye fjerde til sjette ledd.</article> <article class="defaultP" margin-top="true">§ 234 a annet ledd skal lyde:</article><article class="legalP" id="kapittel-2-ledd-13">Anonym vitneførsel kan gå ut på<ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-13-punkt-1"><article class="legalP" id="kapittel-2-ledd-13-punkt-1-ledd-1">at det ikke opplyses om navnet på en av politiets kilder eller informanter eller gis andre opplysninger som kan føre til at kildens eller informantens identitet blir kjent, eller</article></article></li><li data-li-identifier="b)" data-name="b)"><article class="listArticle" id="kapittel-2-ledd-13-punkt-2"><article class="legalP" id="kapittel-2-ledd-13-punkt-2-ledd-1">at det ikke opplyses om navnet på en person som har forklart seg for politiet eller gis andre opplysninger som kan føre til at personens identitet blir kjent.</article></article></li></ul></article> <article class="defaultP" margin-top="true">Ny § 242 a skal lyde:</article><article class="legalP" id="kapittel-2-ledd-14">Etter begjæring fra statsadvokaten kan tingretten som en enkeltstående rettshandling, jf. § 272 a, ved kjennelse beslutte at påtalemyndigheten kan nekte den siktede og forsvareren innsyn i opplysninger som påtalemyndigheten ikke vil påberope som bevis i saken, når det om innsyn gis, kan være fare for<ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-14-punkt-1"><article class="legalP" id="kapittel-2-ledd-14-punkt-1-ledd-1">en alvorlig forbrytelse mot noens liv, helse eller frihet,</article></article></li><li data-li-identifier="b)" data-name="b)"><article class="listArticle" id="kapittel-2-ledd-14-punkt-2"><article class="legalP" id="kapittel-2-ledd-14-punkt-2-ledd-1">at muligheten for en person til å delta skjult i etterforskningen av andre saker som nevnt i annet ledd, blir vesentlig vanskeliggjort,</article></article></li><li data-li-identifier="c)" data-name="c)"><article class="listArticle" id="kapittel-2-ledd-14-punkt-3"><article class="legalP" id="kapittel-2-ledd-14-punkt-3-ledd-1">at muligheten for politiet til å forebygge eller etterforske forbrytelser som nevnt i annet ledd, blir vesentlig vanskeliggjort fordi informasjon om andre saker eller om politiets metodebruk blir kjent, eller</article></article></li><li data-li-identifier="d)" data-name="d)"><article class="listArticle" id="kapittel-2-ledd-14-punkt-4"><article class="legalP" id="kapittel-2-ledd-14-punkt-4-ledd-1">at politiets samarbeid med et annet lands myndigheter blir vesentlig vanskeliggjort.</article></article></li></ul><p class="leddfortsettelse">Unntak fra dokumentinnsyn kan bare besluttes dersom det er strengt nødvendig og det ikke medfører vesentlige betenkeligheter av hensyn til den siktedes forsvar.</p></article><article class="legalP" id="kapittel-2-ledd-15">Reglene i første ledd første punktum bokstav b til d gjelder bare i saker om en handling eller forsøk på en handling<ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-15-punkt-1"><article class="legalP" id="kapittel-2-ledd-15-punkt-1-ledd-1">som etter loven kan medføre straff av fengsel i 5 år eller mer, eller</article></article></li><li data-li-identifier="b)" data-name="b)"><article class="listArticle" id="kapittel-2-ledd-15-punkt-2"><article class="legalP" id="kapittel-2-ledd-15-punkt-2-ledd-1">som rammes av straffeloven kapittel 8 eller 9 eller § 162 eller av lov om kontroll med eksport av strategiske varer, tjenester og teknologi m.v. § 5.</article></article></li></ul><p class="leddfortsettelse">Forhøyelse av maksimumsstraffen ved gjentakelse av forbrytelser kommer ikke i betraktning.</p></article><article class="legalP" id="kapittel-2-ledd-16">Bestemmelsene i § 130 a fjerde og sjette ledd gjelder tilsvarende så langt de passer. Den siktede og hans forsvarer kan bare gjøres kjent med prosesskrifter fra påtalemyndigheten og delta i rettsmøter i den utstrekning det kan skje uten at opplysninger som er begjært unntatt fra innsyn, gjøres kjent. Foreligger det rettskraftig kjennelse om at det skal gis innsyn i opplysninger som er begjært unntatt etter bestemmelsen her, kan påtalemyndigheten likevel nekte innsyn dersom den innstiller strafforfølgningen.</article><article class="legalP" id="kapittel-2-ledd-17">Den siktedes forsvarer plikter å bevare taushet om opplysninger han får innsyn i, men som den siktede nektes innsyn i etter bestemmelsen her.</article><article class="legalP" id="kapittel-2-ledd-18">Retten kan bare omgjøre en kjennelse om å nekte innsyn etter paragrafen her, dersom det har kommet til nye opplysninger. Tredje ledd tredje punktum gjelder tilsvarende. Rettens avgjørelse etter paragrafen her kan ikke brukes som ankegrunn.<ul class="defaultList" data-text-size="small"><li data-li-identifier="0" data-name="0"><article class="listArticle" data-text-size="small" id="kapittel-2-ledd-18-punkt-1"><article class="legalP" id="kapittel-2-ledd-18-punkt-1-ledd-1">Endret ved rettelse 16. juni 2003. Se Norsk Lovtidend 8/2003.</article></article></li></ul></article> <article class="defaultP" margin-top="true">§ 262 nytt fjerde ledd skal lyde:</article><article class="legalP" id="kapittel-2-ledd-19">Foreligger det kjennelse etter § 242 a i saken, og vilkårene i § 272 a annet ledd er oppfylt, skal påtalemyndigheten opplyse om det i en særskilt fortrolig forsendelse til retten med kopi av kjennelsen. Kjennelsen skal også oversendes dersom den særskilte advokaten som er oppnevnt etter § 100 a, krever det.</article> <article class="defaultP" margin-top="true">§ 264 nytt annet ledd skal lyde:</article><article class="legalP" id="kapittel-2-ledd-20">Dokumenter som inneholder opplysninger som det er nektet innsyn i etter reglene i § 242 a, skal ikke oversendes til forsvareren, med mindre grunnen til at det ble nektet innsyn er bortfalt. Inneholder dokumentene også opplysninger som forsvareren har krav på innsyn i, skal disse opplysningene gjøres tilgjengelige for forsvareren på en hensiktsmessig måte.</article> <article class="defaultP" margin-top="true">Nåværende annet til fjerde ledd blir nye tredje til femte ledd.</article> <article class="defaultP" margin-top="true">§ 264 nytt sjette ledd skal lyde:</article><article class="legalP" id="kapittel-2-ledd-21">Dokumentinnsyn kan også nektes på de vilkår som er fastsatt i § 242 a første, jf. annet ledd. Reglene i § 242 a tredje til femte ledd gjelder tilsvarende.</article> <article class="defaultP" margin-top="true">Nåværende femte ledd blir nytt sjuende ledd.</article> <article class="defaultP" margin-top="true">§ 267 første ledd tredje punktum skal lyde:</article><article class="legalP" id="kapittel-2-ledd-22">Reglene i § 242 fjerde ledd og § 264 første ledd annet til fjerde punktum, femte og sjette ledd gjelder tilsvarende.</article> <article class="defaultP" margin-top="true">Ny § 272 a skal lyde:</article><article class="legalP" id="kapittel-2-ledd-23">Begjæring fra statsadvokaten om at den siktede og hans forsvarer kan nektes innsyn i sakens dokumenter eller om at bevis kan avskjæres etter bestemmelsene i § 242 a, § 264 sjette ledd, § 267 første ledd tredje punktum, jf. § 264 sjette ledd, eller § 292 a avgjøres av en særskilt dommer. Begjæringen bør fremsettes samtidig med oversendelsen av tiltalebeslutningen som nevnt i § 262, og som regel ikke senere enn to uker før hovedforhandlingen starter.</article><article class="legalP" id="kapittel-2-ledd-24">Dersom saken kan utvikle seg slik at opplysningene som det blir nektet innsyn i, kan bli til gunst for den siktede ved avgjørelsen av skyldspørsmålet eller straffespørsmålet, skal den særskilte dommeren i kjennelsen pålegge påtalemyndigheten å oversende kjennelsen til tingretten etter reglene i § 262 fjerde ledd. Det samme gjelder der bevisførsel blir avskåret etter § 292 a.</article><article class="legalP" id="kapittel-2-ledd-25">Kjennelse om å nekte dokumentinnsyn eller avskjære bevis etter bestemmelsene som det er vist til i første ledd, er bindende også under hovedforhandlingen, med mindre påtalemyndigheten likevel vil legge frem opplysningene eller grunnen til å nekte innsyn eller bevisførsel er falt bort og særlig tungtveiende hensyn tilsier at kjennelsen omgjøres. Rettens beslutning om ikke å omgjøre en kjennelse kan ikke påkjæres.</article> <article class="defaultP" margin-top="true">§ 292 annet ledd første punktum, slik det lyder etter lov 28. juni 2002 nr. 55, skal lyde:</article><article class="legalP" id="kapittel-2-ledd-26">Om ikke annet følger av tredje ledd eller av § 292 a, kan bevis som er for hånden, bare nektes ført når beviset<ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-26-punkt-1"><article class="legalP" id="kapittel-2-ledd-26-punkt-1-ledd-1">gjelder forhold som er uten betydning for dommens innhold,</article></article></li><li data-li-identifier="b)" data-name="b)"><article class="listArticle" id="kapittel-2-ledd-26-punkt-2"><article class="legalP" id="kapittel-2-ledd-26-punkt-2-ledd-1">gjelder forhold som allerede er tilstrekkelig bevist, eller</article></article></li><li data-li-identifier="c)" data-name="c)"><article class="listArticle" id="kapittel-2-ledd-26-punkt-3"><article class="legalP" id="kapittel-2-ledd-26-punkt-3-ledd-1">åpenbart ikke har noen beviskraft.</article></article></li></ul></article> <article class="defaultP" margin-top="true">Ny § 292 a skal lyde:</article><article class="legalP" id="kapittel-2-ledd-27">Etter begjæring fra aktor kan tingretten som er enkeltstående rettshandling, jf. § 272 a ved kjennelse beslutte at et vitne ikke skal forklare seg om forhold som påtalemyndigheten ikke vil påberope som bevis i saken, når det om forklaring gis, kan være fare for<ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-27-punkt-1"><article class="legalP" id="kapittel-2-ledd-27-punkt-1-ledd-1">en alvorlig forbrytelse mot noens liv, helse eller frihet,</article></article></li><li data-li-identifier="b)" data-name="b)"><article class="listArticle" id="kapittel-2-ledd-27-punkt-2"><article class="legalP" id="kapittel-2-ledd-27-punkt-2-ledd-1">at muligheten for en person til å delta skjult i etterforskningen av andre saker som nevnt i annet ledd, blir vesentlig vanskeliggjort,</article></article></li><li data-li-identifier="c)" data-name="c)"><article class="listArticle" id="kapittel-2-ledd-27-punkt-3"><article class="legalP" id="kapittel-2-ledd-27-punkt-3-ledd-1">at muligheten for politiet til å forebygge eller etterforske forbrytelser som nevnt i annet ledd, blir vesentlig vanskeliggjort fordi informasjon om andre saker eller om politiets metodebruk blir kjent, eller</article></article></li><li data-li-identifier="d)" data-name="d)"><article class="listArticle" id="kapittel-2-ledd-27-punkt-4"><article class="legalP" id="kapittel-2-ledd-27-punkt-4-ledd-1">at politiets samarbeid med et annet lands myndigheter blir vesentlig vanskeliggjort.</article></article></li></ul><p class="leddfortsettelse">Bevisavskjæring kan bare besluttes dersom det er strengt nødvendig og det ikke medfører vesentlige betenkeligheter av hensyn til den siktedes forsvar.</p></article><article class="legalP" id="kapittel-2-ledd-28">Reglene i første ledd første punktum bokstav b til d gjelder bare i saker om en handling eller forsøk på en handling<ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-28-punkt-1"><article class="legalP" id="kapittel-2-ledd-28-punkt-1-ledd-1">som etter loven kan medføre straff av fengsel i 5 år eller mer, eller</article></article></li><li data-li-identifier="b)" data-name="b)"><article class="listArticle" id="kapittel-2-ledd-28-punkt-2"><article class="legalP" id="kapittel-2-ledd-28-punkt-2-ledd-1">som rammes av straffeloven kapittel 8 eller 9 eller § 162 eller av lov om kontroll med eksport av strategiske varer, tjenester og teknologi m.v. § 5.</article></article></li></ul><p class="leddfortsettelse">Forhøyelse av maksimumsstraffen ved gjentakelse eller sammenstøt av forbrytelser kommer ikke i betraktning.</p></article><article class="legalP" id="kapittel-2-ledd-29">Reglene i § 242 a tredje til femte ledd gjelder tilsvarende så langt de passer.</article> <article class="defaultP" margin-top="true">§ 378 nr. 4 og ny nr. 5 skal lyde:<ul class="defaultList"><li data-li-identifier="4." data-name="4."><article class="listArticle" id="kapittel-2-ledd-29-punkt-1"><article class="legalP" id="kapittel-2-ledd-29-punkt-1-ledd-1">når de avslår en begjæring om oppnevning av offentlig forsvarer,</article></article></li><li data-li-identifier="5." data-name="5."><article class="listArticle" id="kapittel-2-ledd-29-punkt-2"><article class="legalP" id="kapittel-2-ledd-29-punkt-2-ledd-1">når de er truffet etter bestemmelsene i § 242 a, § 264 sjette ledd, § 267 første ledd tredje punktum, jf. § 264 sjette ledd eller § 292 a.</article></article></li></ul></article> <article class="defaultP" margin-top="true">§ 444 tredje ledd nytt annet punktum skal lyde:</article><article class="legalP" id="kapittel-2-ledd-30">Det samme gjelder i saker der forfølgningen er innstilt etter § 72 første ledd annet punktum annet alternativ.</article> <article class="defaultP" margin-top="true">§ 449 første ledd nye tredje og fjerde punktum skal lyde:</article><article class="legalP" id="kapittel-2-ledd-31">Innsyn i opplysninger som hører til straffesaken, kan nektes på de vilkår som er fastsatt i § 242 a første, jf. annet ledd. Reglene i § 242 a tredje til femte ledd og § 292 a gjelder tilsvarende så langt de passer.</article></section><section class="section" data-name="kapIII" id="kapittel-3" data-lovdata-URL="LTI/lov/2003-05-09-30/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Fra det tidspunkt lov 10. januar 2003 nr. 3 om endringer i straffeprosessloven mv. (erstatning etter strafforfølgning) trer i kraft, skal straffeprosessloven § 446 tredje ledd lyde slik:</article><article class="legalP" id="kapittel-3-ledd-2">Erstatningen etter §§ 444 til 445 kan settes ned eller falle bort i saker der forfølgningen er innstilt etter § 72 første ledd annet punktum annet alternativ.</article> <article class="defaultP" margin-top="true">Fra samme tidspunkt skal straffeprosessloven § 449 fjerde ledd lyde slik:</article><article class="legalP" id="kapittel-3-ledd-3">Innsyn i opplysninger som hører til straffesaken, kan nektes på de vilkår som er fastsatt i § 242 a første, jf. annet ledd. Reglene i § 242 a tredje til femte ledd og § 292 a gjelder tilsvarende så langt de passer.</article></section><section class="section" data-name="kapIV" id="kapittel-4" data-lovdata-URL="LTI/lov/2003-05-09-30/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 15. juni 2001 nr. 63 om lov om endringer i straffeprosessloven mv. (gjenopptakelse) gjøres disse endringene i loven del II:</article> <article class="defaultP" margin-top="true">§ 398 annet og tredje ledd skal lyde:</article><article class="legalP" id="kapittel-4-ledd-2">Dersom kommisjonen under saksforberedelsen innhenter eller mottar opplysninger av betydning for avgjørelsen, skal siktede og påtalemyndigheten gjøres kjent med opplysningene og få uttale seg om dem. Plikten til å informere siktede gjelder likevel ikke for opplysninger som vedkommende ikke har rett til å gjøre seg kjent med etter § 264, jf. § 267.</article><article class="legalP" id="kapittel-4-ledd-3">Om dokumentinnsyn gjelder §§ 28, 242, 242 a, 264 og 267 tilsvarende. Kommisjonen kan unnta fra innsyn dokumenter som den selv har utarbeidet for sin interne saksforberedelse.</article></section><section class="section" data-name="kapV" id="kapittel-5" data-lovdata-URL="LTI/lov/2003-05-09-30/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">Loven trer i kraft straks.</article></section></main></body></html>