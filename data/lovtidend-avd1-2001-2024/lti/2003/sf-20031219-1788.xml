<!DOCTYPE html><html lang="no"><head><title>Midlertidig instruks for Sivilforsvarets krets- og distriktssjefer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-12-19-1788</dd><dt class="dokid">DokumentID</dt><dd class="dokid">LTI/forskrift/2003-12-19-1788</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 18 s 3063</dd><dt class="dateInForce">I kraft fra</dt><dd class="dateInForce">2004-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1953-07-17-9/§8</li></ul></dd><dt class="dateOfPublication">Kunngjort</dt><dd class="dateOfPublication">2004-01-08</dd><dt class="journalNumber">Journalnummer</dt><dd class="journalNumber">2003-1529</dd><dt class="titleShort">Korttittel</dt><dd class="titleShort">Midlertidig instruks for Sivilforsvaret</dd><dt class="title">Tittel</dt><dd class="title">Midlertidig instruks for Sivilforsvarets krets- og distriktssjefer.</dd><dt class="miscInformation">Annet om dokumentet</dt><dd class="miscInformation">Fastsatt av Justis- og politidepartementet 19. desember 2003 med hjemmel i lov av 17. juli 1953 nr. 9 om Sivilforsvaret § 8.</dd><dt class="refid">RefID</dt><dd class="refid">forskrift/2003-12-19-1788</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig instruks for Sivilforsvarets krets- og distriktssjefer.<ul class="tocSubUl"><li>I. Overordnede ansvars- og myndighetsforhold<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li></ul></li><li>II. Operative forhold<ul class="tocSubUl"><li>§ 5.</li><li>§ 6.</li><li>§ 7.</li><li>§ 8.</li></ul></li><li>III. Planlegging, administrasjon og samarbeid<ul class="tocSubUl"><li>§ 9.</li><li>§ 10.</li><li>§ 11.</li><li>§ 12.</li><li>§ 13.</li><li>§ 14.</li><li>§ 15.</li></ul></li><li>IV. Tilsyn og inspeksjonsrett<ul class="tocSubUl"><li>§ 16.</li><li>§ 17.</li></ul></li><li>V. Delegering av kretssjefens myndighet<ul class="tocSubUl"><li>§ 18.</li></ul></li><li>VI. Ikrafttredelse<ul class="tocSubUl"><li>§ 19.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2003-12-19-1788" id="dokument"><h1>Midlertidig instruks for Sivilforsvarets krets- og distriktssjefer.</h1><section class="section" data-name="kapI" id="kapittel-1" data-lovdata-URL="LTI/forskrift/2003-12-19-1788/KAPITTEL_1"><h2>I. Overordnede ansvars- og myndighetsforhold</h2><article class="legalArticle" data-lovdata-URL="LTI/forskrift/2003-12-19-1788/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-1-paragraf-1-ledd-1">Denne instruks regulerer forholdet mellom kretssjef og distriktssjef i Sivilforsvaret inntil endring av sivilforsvarsloven § 8 trer i kraft overensstemmende med beslutningen om å omorganisere Sivilforsvaret, jf. Innst.S.nr.9 (2002–2003) om samfunnssikkerhet. Kretssjefene er følgelig inntil videre kretssjef.</article></article><article class="legalArticle" data-lovdata-URL="LTI/forskrift/2003-12-19-1788/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-1-paragraf-2-ledd-1">Avgjørelser om tjenesteplikt og displinærutøvelse iht. § 11 og § 15 som innebærer myndighetsutøvelse i flere politidistrikter skal tas av kretssjefene i fellesskap. Med dette menes sivilforsvarsdistrikter med to eller flere kretssjefer.</article></article><article class="legalArticle" data-lovdata-URL="LTI/forskrift/2003-12-19-1788/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" id="kapittel-1-paragraf-3-ledd-1">Kretssjefen er regional leder for sivilforsvaret. Han/hun er øverste leder for sivilforsvarsstyrkene i distriktet og har ansvaret for planlegging og gjennomføring av alle sivilforsvarstiltak i sivilforsvarsdistriktet. Innen rammen av fastsatte mål, krav, gjeldende bestemmelser og gitte bevilgninger har kretssjefen ansvaret for at Sivilforsvaret i distriktet kan løse sine oppgaver i fred, ved sikkerhetspolitiske kriser og i krig. Distriktssjefen skal ivareta den øverste administrative ledelsen av sivilforsvaroppgavene i distriktet. Kretssjefen forutsettes i størst mulig grad å delegere sine oppgaver og gjøremål til distriktssjefen som ledd i gjennomføringen av den omorganiseringen som er besluttet jf. Innst.S.nr.9 (2002–2003).</article></article><article class="legalArticle" data-lovdata-URL="LTI/forskrift/2003-12-19-1788/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" id="kapittel-1-paragraf-4-ledd-1">Kretssjefenes nærmeste foresatte er avdelingsdirektør i avdeling for brann, redning og sivilforsvar i Direktoratet for samfunnssikkerhet og beredskap (DSB).</article><article class="legalP" id="kapittel-1-paragraf-4-ledd-2">Distriktssjefen rapporterer til kretssjefen i forhold til oppgaver som etter loven tilligger kretssjefen og til avdelingsdirektøren, jf. første ledd i øvrige gjøremål.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2003-12-19-1788/KAPITTEL_2"><h2>II. Operative forhold</h2><article class="legalArticle" data-lovdata-URL="LTI/forskrift/2003-12-19-1788/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>.</h3><article class="legalP" id="kapittel-2-paragraf-1-ledd-1">Kretssjefen leder i samråd med distriktssjefen distriktets sivilforsvarsstyrker og er ansvarlig for og avgjør om Sivilforsvaret kan yte hjelp og på hvilken måte. Distriktssjefen skal legge forholdene til rette for at nødetatene og andre kan bruke sivilforsvarsstyrkene og sivilforsvarets materiell ved behov.</article><article class="legalP" id="kapittel-2-paragraf-1-ledd-2">Distriktssjefen utøver operative ledelse av sivilforsvarsstyrkene.</article></article><article class="legalArticle" data-lovdata-URL="LTI/forskrift/2003-12-19-1788/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>.</h3><article class="legalP" id="kapittel-2-paragraf-2-ledd-1">Ved behov kan kretssjefen anmode en nabokrets om støtte. Distriktssjefen i det distrikt som anmoder om støtte skal i slike tilfeller ha den samlede ledelse av sivilforsvarsstyrken. Omdisponering av sivilforsvarsressursene ut over dette, avgjøres av avdelingsdirektøren i avdeling for brann, redning og sivilforsvar i DSB.</article></article><article class="legalArticle" data-lovdata-URL="LTI/forskrift/2003-12-19-1788/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>.</h3><article class="legalP" id="kapittel-2-paragraf-3-ledd-1">Distriktssjefen plikter å motta oppnevning i lokal redningssentral (LRS) og å tiltre LRS når denne etableres.</article></article><article class="legalArticle" data-lovdata-URL="LTI/forskrift/2003-12-19-1788/§8" data-name="§8" id="kapittel-2-paragraf-4"><h3 class="legalArticleHeader"><span class="legalArticleValue">§ 8</span>.</h3><article class="legalP" id="kapittel-2-paragraf-4-ledd-1">Blir forbindelsen med DSB brutt i krig, utøver kretssjefen på eget ansvar og i samarbeid med sivile og militære myndigheter nødvendig myndighet for å ivareta sivilforsvarets oppgaver.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2003-12-19-1788/KAPITTEL_3"><h2>III. Planlegging, administrasjon og samarbeid</h2><article class="legalArticle" data-lovdata-URL="LTI/forskrift/2003-12-19-1788/§9" data-name="§9" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>.</h3><article class="legalP" id="kapittel-3-paragraf-1-ledd-1">Distriktssjefen skal sørge for at sivilforsvarsdistriktet har utarbeidet beredskapsplaner i tråd med direktoratets krav og distriktets behov. Beredskapsplanene skal sikre at Sivilforsvarets tiltak lar seg gjennomføre og at sivilforsvarsstyrkene raskt og effektivt kan settes inn både i fred, ved sikkerhetspolitisk krise og i krig.</article></article><article class="legalArticle" data-lovdata-URL="LTI/forskrift/2003-12-19-1788/§10" data-name="§10" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>.</h3><article class="legalP" id="kapittel-3-paragraf-2-ledd-1">Distriktssjefen skal ta initiativ til nært samarbeid med nødetatene, kommunene, fylkesmennene, militære myndigheter, frivillige organisasjoner og andre det er naturlig å utvikle og etablere samarbeid med.</article></article><article class="legalArticle" data-lovdata-URL="LTI/forskrift/2003-12-19-1788/§11" data-name="§11" id="kapittel-3-paragraf-3"><h3 class="legalArticleHeader"><span class="legalArticleValue">§ 11</span>.</h3><article class="legalP" id="kapittel-3-paragraf-3-ledd-1">Kretssjefen gir pålegg om tjenesteplikt for kvinner og menn i sitt sivilforsvarsdistrikt iht. lov av 17. juli 1953 nr. 9 om Sivilforsvaret. Kretssjefen kan gi tjenestepliktige pålegg om tjenestegjøring som befal eller instruktør og å gjennomgå den nødvendige utdannelse for stillingen. Distriktssjefen skal ha oversikt over sivilforsvarsdistriktets personell i tråd med de til en hver tid gjeldende bestemmelser for Sivilforsvarets personellforvaltning.</article></article><article class="legalArticle" data-lovdata-URL="LTI/forskrift/2003-12-19-1788/§12" data-name="§12" id="kapittel-3-paragraf-4"><h3 class="legalArticleHeader"><span class="legalArticleValue">§ 12</span>.</h3><article class="legalP" id="kapittel-3-paragraf-4-ledd-1">Distriktssjefen skal påse at opplæring og øvelsesaktiviteter gjennomføres i tråd med gjeldende direktiver. Distrikter med skolefunksjon skal i den grad det er ledig kapasitet utvikle, markedsføre og gjennomføre kurs innenfor samfunnssikkerhet og beredskap.</article></article><article class="legalArticle" data-lovdata-URL="LTI/forskrift/2003-12-19-1788/§13" data-name="§13" id="kapittel-3-paragraf-5"><h3 class="legalArticleHeader"><span class="legalArticleValue">§ 13</span>.</h3><article class="legalP" id="kapittel-3-paragraf-5-ledd-1">Distriktssjefen har budsjett- og økonomiansvar for tjenestestedet iht. gjeldende bestemmelser, instrukser, tildelingsbrev mv.</article></article><article class="legalArticle" data-lovdata-URL="LTI/forskrift/2003-12-19-1788/§14" data-name="§14" id="kapittel-3-paragraf-6"><h3 class="legalArticleHeader"><span class="legalArticleValue">§ 14</span>.</h3><article class="legalP" id="kapittel-3-paragraf-6-ledd-1">Distriktssjefen skal sørge for at forvaltning, drift og vedlikehold av Sivilforsvarets bygg, anlegg og materiell i distriktet gjennomføres i tråd med gjeldende instrukser.</article></article><article class="legalArticle" data-lovdata-URL="LTI/forskrift/2003-12-19-1788/§15" data-name="§15" id="kapittel-3-paragraf-7"><h3 class="legalArticleHeader"><span class="legalArticleValue">§ 15</span>.</h3><article class="legalP" id="kapittel-3-paragraf-7-ledd-1">Kretssjefen skal utøve disiplinærmyndighet iht. Disiplinærreglement for Sivilforsvaret.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2003-12-19-1788/KAPITTEL_4"><h2>IV. Tilsyn og inspeksjonsrett</h2><article class="legalArticle" data-lovdata-URL="LTI/forskrift/2003-12-19-1788/§16" data-name="§16" id="kapittel-4-paragraf-1"><h3 class="legalArticleHeader"><span class="legalArticleValue">§ 16</span>.</h3><article class="legalP" id="kapittel-4-paragraf-1-ledd-1">Distriktssjefen skal føre tilsyn med at bygging, drift, vedlikehold og bruk av offentlige og private tilfluktsrom i sivilforsvarsdistriktet skjer i samsvar med gjeldende forskrifter.</article></article><article class="legalArticle" data-lovdata-URL="LTI/forskrift/2003-12-19-1788/§17" data-name="§17" id="kapittel-4-paragraf-2"><h3 class="legalArticleHeader"><span class="legalArticleValue">§ 17</span>.</h3><article class="legalP" id="kapittel-4-paragraf-2-ledd-1">Distriktssjefen har inspeksjonsrett overfor industrivernet, men kan ikke gi pålegg. Eventuelle mangler rapporteres til avdelingsdirektøren i avdeling for brann, redning og sivilforsvar i DSB.</article></article></section><section class="section" data-name="kapV" id="kapittel-5" data-lovdata-URL="LTI/forskrift/2003-12-19-1788/KAPITTEL_5"><h2>V. Delegering av kretssjefens myndighet</h2><article class="legalArticle" data-lovdata-URL="LTI/forskrift/2003-12-19-1788/§18" data-name="§18" id="kapittel-5-paragraf-1"><h3 class="legalArticleHeader"><span class="legalArticleValue">§ 18</span>.</h3><article class="legalP" id="kapittel-5-paragraf-1-ledd-1">Kretssjefen kan delegere fullmakt til å utføre de oppgaver som fremgår av denne instruks, med unntak av:<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-1-ledd-1-punkt-1"><article class="legalP" id="kapittel-5-paragraf-1-ledd-1-punkt-1-ledd-1">Avgjørelser om omfordeling av sivilforsvarsressurser, jf. § 6.</article></article></li><li data-li-identifier="b)" data-name="b)"><article class="listArticle" id="kapittel-5-paragraf-1-ledd-1-punkt-2"><article class="legalP" id="kapittel-5-paragraf-1-ledd-1-punkt-2-ledd-1">Myndighetsutøvere i samsvar med § 8.</article></article></li><li data-li-identifier="c)" data-name="c)"><article class="listArticle" id="kapittel-5-paragraf-1-ledd-1-punkt-3"><article class="legalP" id="kapittel-5-paragraf-1-ledd-1-punkt-3-ledd-1">Pålegg om tjenesteplikt etter sivilforsvarslovens § 23 og § 24, jf. denne instruks § 11.</article></article></li></ul></article><article class="legalP" id="kapittel-5-paragraf-1-ledd-2">d) Utøvelse av disiplinærmyndighet, jf. § 15.</article></article></section><section class="section" data-name="kapVI" id="kapittel-6" data-lovdata-URL="LTI/forskrift/2003-12-19-1788/KAPITTEL_6"><h2>VI. Ikrafttredelse</h2><article class="legalArticle" data-lovdata-URL="LTI/forskrift/2003-12-19-1788/§19" data-name="§19" id="kapittel-6-paragraf-1"><h3 class="legalArticleHeader"><span class="legalArticleValue">§ 19</span>.</h3><article class="legalP" id="kapittel-6-paragraf-1-ledd-1">Denne midlertidige instruksen trer i kraft 1. januar 2004. Fra samme tid oppheves instruks for Sivilforsvarets kretssjefer, fastsatt av Justisdepartementet den 30. desember 1995.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Ikke kunngjort i Norsk Lovtidend.</article></footer></article></section></main></body></html>