<!DOCTYPE html><html lang="no"><head><title>Lov om beskyttelse av design (designloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2003-03-14-15</dd><dt class="dokid">DokumentID</dt><dd class="dokid">LTI/lov/2003-03-14-15</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 4 s 477</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1910-07-02-7</li><li>lov/1915-08-13-6</li><li>lov/1950-12-15-4</li><li>lov/1961-03-03-4</li><li>lov/1961-05-12-2</li><li>lov/1967-12-15-9</li><li>lov/1970-04-17-21</li><li>lov/1970-05-29-33</li><li>lov/1980-02-08-2</li><li>lov/1993-06-11-65</li></ul></dd><dt class="dateOfPublication">Kunngjort</dt><dd class="dateOfPublication">2003-03-14</dd><dt class="lastupdated">Rettet</dt><dd class="lastupdated">2003-03-18 (lagt til EØS-henvisning).</dd><dt class="journalNumber">Journalnummer</dt><dd class="journalNumber">2003-0264</dd><dt class="titleShort">Korttittel</dt><dd class="titleShort">Designloven</dd><dt class="title">Tittel</dt><dd class="title">Lov om beskyttelse av design (designloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.2 (2002–2003), Innst.O.nr.58 (2002–2003) og Besl.O.nr.67 (2002–2003). Odels- og lagtingsvedtak hhv. 18. og 27. februar 2003. Fremmet av Justis- og politidepartementet. Jf. EØS-avtalen vedlegg XVII nr. 9b (direktiv 98/71/EF) om rettslig vern av mønstre.</dd><dt class="refid">RefID</dt><dd class="refid">lov/2003-03-14-15</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om beskyttelse av design (designloven).<ul class="tocSubUl"><li>Kapittel 1 Alminnelige bestemmelser<ul class="tocSubUl"><li>§ 1. Enerett til design</li><li>§ 2. Definisjoner</li><li>§ 3. Nyhet og individuell karakter</li><li>§ 4. Sammensatte produkter</li><li>§ 5. Designens allmenne tilgjengelighet</li><li>§ 6. Handlinger som ikke ødelegger nyheten (nyhetsfrist)</li><li>§ 7. Design som strider mot offentlige interesser og andres rettigheter</li><li>§ 8. Design som er bestemt av teknisk funksjon</li><li>§ 9. Designrettens innhold og omfang</li><li>§ 10. Unntak fra designretten</li><li>§ 11. Utstyr på skip og luftfartøy</li><li>§ 12. Konsumpsjon av designretten</li></ul></li><li>Kapittel 2 Søknad om registrering av design<ul class="tocSubUl"><li>§ 13. Søknaden om registrering</li><li>§ 14. Endring av søknaden</li><li>§ 15. Søknad om registrering av mer enn én design (samregistrering)</li><li>§ 16. Prioritet</li><li>§ 17. Vilkår for registrering</li><li>§ 18. Registrering og kunngjøring</li><li>§ 19. Retting av søknaden</li><li>§ 20. Avslag</li></ul></li><li>Kapittel 3 Offentlighet og opplysningsplikt<ul class="tocSubUl"><li>§ 21. Innsyn i dokumentene i søknadssaken</li><li>§ 22. Opplysningsplikt for designsøker</li></ul></li><li>Kapittel 4 Designregistreringens gyldighetstid<ul class="tocSubUl"><li>§ 23. Registreringens varighet</li><li>§ 24. Fornyelse av registreringen</li></ul></li><li>Kapittel 5 Overprøving og ugyldighet mv.<ul class="tocSubUl"><li>§ 25. Administrativ overprøving og domstolprøving</li><li>§ 26. Frister og krav om sakstilknytning</li><li>§ 27. Innlevering og behandling av krav om administrativ overprøving</li><li>§ 28. Endring av en registrert design</li><li>§ 29. Retten til designen</li><li>§ 30. Søksmål om overføring av en søknad eller registrering</li><li>§ 31. Rett til fortsatt utnyttelse</li><li>§ 32. Forholdet mellom saker for Patentstyret og domstolene</li><li>§ 33. Oppheving av eget tiltak</li><li>§ 34. Slettelse av registreringen</li><li>§ 35. Innføring i designregistret og kunngjøring</li></ul></li><li>Kapittel 6 Klage mv.<ul class="tocSubUl"><li>§ 36. Klage over avgjørelse i Patentstyrets første avdeling</li><li>§ 37. Innlevering av klage</li><li>§ 38. Behandling av klage</li><li>§ 39. Domstolprøving av avgjørelser i Patentstyrets annen avdeling</li></ul></li><li>Kapittel 7 Erstatning og straff m.m.<ul class="tocSubUl"><li>§ 40. Erstatning for designinngrep</li><li>§ 41. Tiltak for å hindre nye designinngrep</li><li>§ 42. Utnyttelse før registrering</li><li>§ 43. Grunnlag for frifinnelse i sivile saker</li><li>§ 44. Straff for designinngrep</li><li>§ 45. Straff og erstatning ved brudd på opplysningsplikten etter § 22</li></ul></li><li>Kapittel 8 Rettergangsbestemmelser<ul class="tocSubUl"><li>§ 46. Tvungent verneting</li><li>§ 47. Melding om søksmål</li><li>§ 48. Oversendelse av dommer</li></ul></li><li>Kapittel 9 Forskjellige bestemmelser<ul class="tocSubUl"><li>§ 49. Fullmektig</li><li>§ 50. Oppreisning</li><li>§ 51. Om designregistret mv.</li><li>§ 52. Forskrifter til loven (avgifter mv.)</li><li>§ 53. Lisens</li><li>§ 54. Rettsvirkningen mv. av innføringer i designregistret</li></ul></li><li>Kapittel 10 Internasjonal designregistrering<ul class="tocSubUl"><li>§ 55. Definisjoner</li><li>§ 56. Søknad om internasjonal designregistrering</li><li>§ 57. Krav om at en internasjonal designregistrering skal ha virkning i Norge</li><li>§ 58. Virkningene av en internasjonal designregistrering</li><li>§ 59. Virkningen av at en internasjonal designregistrering opphører</li></ul></li><li>Kapittel 11 Sluttbestemmelser<ul class="tocSubUl"><li>§ 60. Oppheving av mønsterloven og terminologiske endringer i andre lover</li><li>§ 61. Andre lovendringer</li><li>§ 62. Ikraftsettings- og overgangsbestemmelser</li></ul></li></ul></li></ul></dd></dl></header><main class="documentBody" data-lovdata-URL="LTI/lov/2003-03-14-15" id="dokument"><h1>Lov om beskyttelse av design (designloven).</h1><article class="defaultP" data-text-size="small">Følgende lov oppheves:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov av 29. mai 1970 nr. 33 om mønster.</article></article></li></ul></article><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov av 2. juli 1910 nr. 7 om Styret for det industrielle Retsvern.</article></article></li><li data-li-identifier="2." data-name="2."><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov av 13. august 1915 nr. 6 om rettergangsmåten for tvistemål (tvistemålsloven).</article></article></li><li data-li-identifier="3." data-name="3."><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov av 15. desember 1950 nr. 4 om fiendegods.</article></article></li><li data-li-identifier="4." data-name="4."><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov av 3. mars 1961 nr. 4 om varemerker.</article></article></li><li data-li-identifier="5." data-name="5."><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov av 12. mai 1961 nr. 2 om opphavsrett til åndsverk m.v. (åndsverkloven).</article></article></li><li data-li-identifier="6." data-name="6."><article class="listArticle" data-text-size="small" id="punkt-7"><article class="legalP" id="punkt-7-ledd-1">Lov av 15. desember 1967 nr. 9 om patenter.</article></article></li><li data-li-identifier="7." data-name="7."><article class="listArticle" data-text-size="small" id="punkt-8"><article class="legalP" id="punkt-8-ledd-1">Lov av 17. april 1970 nr. 21 om retten til oppfinnelser som er gjort av arbeidstakere.</article></article></li><li data-li-identifier="8." data-name="8."><article class="listArticle" data-text-size="small" id="punkt-9"><article class="legalP" id="punkt-9-ledd-1">Lov av 8. februar 1980 nr. 2 om pant.</article></article></li><li data-li-identifier="9." data-name="9."><article class="listArticle" data-text-size="small" id="punkt-10"><article class="legalP" id="punkt-10-ledd-1">Lov av 11. juni 1993 nr. 65 om konkurranse i ervervsvirksomhet (konkurranseloven).</article></article></li></ul></article><section class="section" data-name="kap1" id="kapittel-1" data-lovdata-URL="LTI/lov/2003-03-14-15/KAPITTEL_1"><h2>Kapittel 1 Alminnelige bestemmelser</h2><article class="legalArticle" data-lovdata-URL="LTI/lov/2003-03-14-15/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Enerett til design</span></h3><article class="legalP" id="kapittel-1-paragraf-1-ledd-1">Den som har frembrakt en design (designeren), eller den som designerens rett har gått over til, kan ved registrering oppnå enerett til å utnytte designen etter bestemmelsene i denne loven (designrett).</article><article class="legalP" id="kapittel-1-paragraf-1-ledd-2">Registrering av en design utelukker ikke beskyttelse etter annen lovgivning hvis vilkårene for beskyttelse etter annen lovgivning er oppfylt, herunder beskyttelse etter lov 3. mars 1961 nr. 4 om varemerker, lov 3. mars 1961 nr. 5 om fellesmerker, lov 12. mai 1961 nr. 2 om opphavsrett til åndsverk mv. og lov 15. desember 1967 nr. 9 om patenter.</article></article><article class="legalArticle" data-lovdata-URL="LTI/lov/2003-03-14-15/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I loven her forstås med<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">design: utseendet til et produkt eller en del av et produkt som særlig følger av de karakteriserende trekkene ved linjene, konturene, fargene, formen, strukturen eller materialet til produktet eller produktets ornamentering.</article></article></li><li data-li-identifier="2." data-name="2."><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">produkt: en industrielt eller håndverksmessig fremstilt gjenstand, herunder deler som er bestemt til å inngå i et sammensatt produkt, emballasje, utstyr, grafiske symboler og typografiske skrifttyper, men ikke edb-programmer.</article></article></li><li data-li-identifier="3." data-name="3."><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1">sammensatt produkt: et produkt som består av flere bestanddeler som kan skiftes ut, slik at produktet kan tas fra hverandre og settes sammen igjen.</article></article></li></ul></article></article><article class="legalArticle" data-lovdata-URL="LTI/lov/2003-03-14-15/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Nyhet og individuell karakter</span></h3><article class="legalP" id="kapittel-1-paragraf-3-ledd-1">Designrett kan bare oppnås hvis designen er ny og har individuell karakter.</article><article class="legalP" id="kapittel-1-paragraf-3-ledd-2">En design anses som ny hvis ingen identisk design har blitt allment tilgjengelig før den dagen da søknaden ble innlevert (søknadsdagen) eller før prioritetsdagen, hvis det er påberopt prioritet etter § 16. En design skal anses som identisk med en annen design hvis de karakteriserende trekkene bare skiller seg fra hverandre på uvesentlige punkter.</article><article class="legalP" id="kapittel-1-paragraf-3-ledd-3">En design anses å ha individuell karakter hvis helhetsinntrykket designen gir den informerte brukeren, skiller seg fra helhetsinntrykket en slik bruker får av annen design som har blitt allment tilgjengelig før den dagen som er nevnt i annet ledd. Ved vurderingen av om designen har individuell karakter, skal det tas hensyn til hvor stor frihet designeren hadde ved utviklingen av designen.</article></article><article class="legalArticle" data-lovdata-URL="LTI/lov/2003-03-14-15/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Sammensatte produkter</span></h3><article class="legalP" id="kapittel-1-paragraf-4-ledd-1">Designen til en bestanddel av et sammensatt produkt anses bare for å være ny og ha individuell karakter i den grad<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-4-ledd-1-punkt-1"><article class="legalP" id="kapittel-1-paragraf-4-ledd-1-punkt-1-ledd-1">bestanddelen er synlig under normal bruk av det sammensatte produktet, og</article></article></li><li data-li-identifier="2." data-name="2."><article class="listArticle" id="kapittel-1-paragraf-4-ledd-1-punkt-2"><article class="legalP" id="kapittel-1-paragraf-4-ledd-1-punkt-2-ledd-1">den synlige delen av bestanddelen oppfyller vilkårene om nyhet og individuell karakter.</article></article></li></ul></article><article class="legalP" id="kapittel-1-paragraf-4-ledd-2">Med normal bruk forstås sluttbrukerens anvendelse av det sammensatte produktet, med unntak av vedlikehold, service eller reparasjon av produktet.</article></article><article class="legalArticle" data-lovdata-URL="LTI/lov/2003-03-14-15/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Designens allmenne tilgjengelighet</span></h3><article class="legalP" id="kapittel-1-paragraf-5-ledd-1">En design er allment tilgjengelig etter loven her hvis den har blitt offentliggjort ved registrering eller på annen måte. Det samme gjelder hvis designen har blitt utstilt, utnyttet kommersielt eller blitt kjent på annen måte.</article><article class="legalP" id="kapittel-1-paragraf-5-ledd-2">Designen anses likevel ikke for å ha blitt allment tilgjengelig hvis<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-5-ledd-2-punkt-1"><article class="legalP" id="kapittel-1-paragraf-5-ledd-2-punkt-1-ledd-1">fagkretsene innenfor den aktuelle sektoren i EØS gjennom sin alminnelige næringsvirksomhet ikke med rimelighet kunne ha fått kjennskap til designen gjennom omstendigheter som nevnt i første ledd før søknadsdagen eller før prioritetsdagen, hvis det er påberopt prioritet etter § 16, eller</article></article></li><li data-li-identifier="2." data-name="2."><article class="listArticle" id="kapittel-1-paragraf-5-ledd-2-punkt-2"><article class="legalP" id="kapittel-1-paragraf-5-ledd-2-punkt-2-ledd-1">andre har fått kjennskap til designen under en underforstått eller uttrykkelig forutsetning om fortrolighet.</article></article></li></ul></article></article><article class="legalArticle" data-lovdata-URL="LTI/lov/2003-03-14-15/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Handlinger som ikke ødelegger nyheten (nyhetsfrist)</span></h3><article class="legalP" id="kapittel-1-paragraf-6-ledd-1">Designen anses ikke for å ha blitt allment tilgjengelig etter § 5 hvis den tidligst tolv måneder før den dagen som er nevnt i § 3 annet ledd, er gjort allment tilgjengelig<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-6-ledd-1-punkt-1"><article class="legalP" id="kapittel-1-paragraf-6-ledd-1-punkt-1-ledd-1">av designeren eller den som designerens rett har gått over til,</article></article></li><li data-li-identifier="2." data-name="2."><article class="listArticle" id="kapittel-1-paragraf-6-ledd-1-punkt-2"><article class="legalP" id="kapittel-1-paragraf-6-ledd-1-punkt-2-ledd-1">av andre på grunnlag av opplysninger som er gitt eller handlinger som er foretatt av designeren eller den som designerens rett har gått over til, eller</article></article></li><li data-li-identifier="3." data-name="3."><article class="listArticle" id="kapittel-1-paragraf-6-ledd-1-punkt-3"><article class="legalP" id="kapittel-1-paragraf-6-ledd-1-punkt-3-ledd-1">som følge av misbruk i forhold til designeren eller den som designerens rett har gått over til.</article></article></li></ul></article></article><article class="legalArticle" data-lovdata-URL="LTI/lov/2003-03-14-15/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Design som strider mot offentlige interesser og andres rettigheter</span></h3><article class="legalP" id="kapittel-1-paragraf-7-ledd-1">En design kan ikke registreres hvis den<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-7-ledd-1-punkt-1"><article class="legalP" id="kapittel-1-paragraf-7-ledd-1-punkt-1-ledd-1">strider mot offentlig orden eller moral, eller</article></article></li><li data-li-identifier="2." data-name="2."><article class="listArticle" id="kapittel-1-paragraf-7-ledd-1-punkt-2"><article class="legalP" id="kapittel-1-paragraf-7-ledd-1-punkt-2-ledd-1">uten tillatelse inneholder et våpen eller annet tegn som er omfattet av straffeloven § 328 første ledd nr. 4 og annet ledd, et statsflagg eller et offentlig kontroll- eller garantimerke for produkter av samme eller liknende slag som produktene designen gjelder, eller noe som er egnet til å oppfattes som et slikt tegn, flagg eller merke.</article></article></li></ul></article><article class="legalP" id="kapittel-1-paragraf-7-ledd-2">Designrett kan ikke oppnås hvis designen kolliderer med en design i en tidligere søknad om designrett her i landet som ikke var allment tilgjengelig før søknadsdagen for den nye søknaden eller før prioritetsdagen, hvis det er påberopt prioritet etter § 16, men som blir gjort offentlig på et senere tidspunkt.</article><article class="legalP" id="kapittel-1-paragraf-7-ledd-3">Designrett kan heller ikke oppnås hvis designen krenker en annens rett her i landet til<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-7-ledd-3-punkt-1"><article class="legalP" id="kapittel-1-paragraf-7-ledd-3-punkt-1-ledd-1">et varekjennetegn, firma eller annet forretningskjennetegn,</article></article></li><li data-li-identifier="2." data-name="2."><article class="listArticle" id="kapittel-1-paragraf-7-ledd-3-punkt-2"><article class="legalP" id="kapittel-1-paragraf-7-ledd-3-punkt-2-ledd-1">et åndsverk eller et fotografisk bilde, eller</article></article></li><li data-li-identifier="3." data-name="3."><article class="listArticle" id="kapittel-1-paragraf-7-ledd-3-punkt-3"><article class="legalP" id="kapittel-1-paragraf-7-ledd-3-punkt-3-ledd-1">en betegnelse som er beskyttet ved forskrift etter lov 17. juni 1932 nr. 6 om kvalitetskontroll med landbruksvarer mv.</article></article></li></ul></article></article><article class="legalArticle" data-lovdata-URL="LTI/lov/2003-03-14-15/§8" data-name="§8" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Design som er bestemt av teknisk funksjon</span></h3><article class="legalP" id="kapittel-1-paragraf-8-ledd-1">Designrett kan ikke oppnås for de trekkene ved et produkts utseende<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-8-ledd-1-punkt-1"><article class="legalP" id="kapittel-1-paragraf-8-ledd-1-punkt-1-ledd-1">som bare er bestemt av teknisk funksjon, eller</article></article></li><li data-li-identifier="2." data-name="2."><article class="listArticle" id="kapittel-1-paragraf-8-ledd-1-punkt-2"><article class="legalP" id="kapittel-1-paragraf-8-ledd-1-punkt-2-ledd-1">som må gjengis i nøyaktig form og dimensjon for at produktet skal kunne kobles mekanisk til eller plasseres i, rundt eller mot et annet produkt, slik at begge produktene fyller sin funksjon.</article></article></li></ul></article><article class="legalP" id="kapittel-1-paragraf-8-ledd-2">Designrett kan likevel oppnås for design av gjensidig utskiftbare produkter som kan bygges eller kobles sammen på forskjellige måter i et modulsystem.</article></article><article class="legalArticle" data-lovdata-URL="LTI/lov/2003-03-14-15/§9" data-name="§9" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Designrettens innhold og omfang</span></h3><article class="legalP" id="kapittel-1-paragraf-9-ledd-1">Designretten innebærer at ingen kan utnytte designen uten samtykke fra innehaveren av designretten (designhaveren), med de unntakene som følger av §§ 10 til 12. Slik utnyttelse gjelder særlig det å tilvirke, utby, bringe i omsetning, innføre, utføre eller bruke et produkt som designen inngår i eller anvendes på, samt det å lagre et produkt med formål som nevnt.</article><article class="legalP" id="kapittel-1-paragraf-9-ledd-2">Designretten omfatter enhver design som ikke gir den informerte brukeren et annet helhetsinntrykk. Ved vurderingen av omfanget av designretten skal det tas hensyn til hvor stor frihet designeren hadde ved utviklingen av designen.</article></article><article class="legalArticle" data-lovdata-URL="LTI/lov/2003-03-14-15/§10" data-name="§10" id="kapittel-1-paragraf-10"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Unntak fra designretten</span></h3><article class="legalP" id="kapittel-1-paragraf-10-ledd-1">Designretten er ikke til hinder for at designen<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-10-ledd-1-punkt-1"><article class="legalP" id="kapittel-1-paragraf-10-ledd-1-punkt-1-ledd-1">utnyttes i privat og ikke-kommersielt øyemed,</article></article></li><li data-li-identifier="2." data-name="2."><article class="listArticle" id="kapittel-1-paragraf-10-ledd-1-punkt-2"><article class="legalP" id="kapittel-1-paragraf-10-ledd-1-punkt-2-ledd-1">utnyttes til eksperimentelle formål, eller</article></article></li><li data-li-identifier="3." data-name="3."><article class="listArticle" id="kapittel-1-paragraf-10-ledd-1-punkt-3"><article class="legalP" id="kapittel-1-paragraf-10-ledd-1-punkt-3-ledd-1">gjengis med det formål å sitere eller undervise, forutsatt at handlingen er i samsvar med god forretningsskikk og ikke i urimelig grad skader den normale utnyttelsen av designen, samt at kilden blir oppgitt.</article></article></li></ul></article></article><article class="legalArticle" data-lovdata-URL="LTI/lov/2003-03-14-15/§11" data-name="§11" id="kapittel-1-paragraf-11"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Utstyr på skip og luftfartøy</span></h3><article class="legalP" id="kapittel-1-paragraf-11-ledd-1">Designretten er ikke til hinder for<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-11-ledd-1-punkt-1"><article class="legalP" id="kapittel-1-paragraf-11-ledd-1-punkt-1-ledd-1">utnyttelse av utstyr på skip og luftfartøy som hører hjemme i en annen stat, hvis fartøyet oppholder seg midlertidig her i landet,</article></article></li><li data-li-identifier="2." data-name="2."><article class="listArticle" id="kapittel-1-paragraf-11-ledd-1-punkt-2"><article class="legalP" id="kapittel-1-paragraf-11-ledd-1-punkt-2-ledd-1">innføring til Norge av reservedeler og tilbehør for reparasjon av slike fartøy samt gjennomføring av reparasjoner.</article></article></li></ul></article></article><article class="legalArticle" data-lovdata-URL="LTI/lov/2003-03-14-15/§12" data-name="§12" id="kapittel-1-paragraf-12"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Konsumpsjon av designretten</span></h3><article class="legalP" id="kapittel-1-paragraf-12-ledd-1">Designretten er ikke til hinder for utnyttelse av designbeskyttede produkter som er brakt i omsetning innenfor EØS av designhaveren eller med dennes samtykke.</article></article></section><section class="section" data-name="kap2" id="kapittel-2" data-lovdata-URL="LTI/lov/2003-03-14-15/KAPITTEL_2"><h2>Kapittel 2 Søknad om registrering av design</h2><article class="legalArticle" data-lovdata-URL="LTI/lov/2003-03-14-15/§13" data-name="§13" id="kapittel-2-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Søknaden om registrering</span></h3><article class="legalP" id="kapittel-2-paragraf-1-ledd-1">En søknad om registrering av design skal innleveres skriftlig til Patentstyret.</article><article class="legalP" id="kapittel-2-paragraf-1-ledd-2">Søknaden skal oppgi søkerens navn og adresse, produktet eller produktene som designen gjelder, og inneholde bilder som tydelig viser designen.</article><article class="legalP" id="kapittel-2-paragraf-1-ledd-3">Hvis søkeren også innleverer en modell av designen før den blir registrert, er det modellen som skal anses å vise designen.</article><article class="legalP" id="kapittel-2-paragraf-1-ledd-4">Søknaden skal oppgi hvem som har frembrakt designen. Designerens navn skal innføres i designregistret. Om designen er et resultat av et samarbeid mellom flere designere i en gruppe, kan en angivelse av gruppens navn erstatte angivelsen av hver enkelt designer.</article><article class="legalP" id="kapittel-2-paragraf-1-ledd-5">Søknaden skal i tillegg oppfylle de kravene som er fastsatt av Kongen ved forskrift. Det skal betales fastsatt avgift.</article></article><article class="legalArticle" data-lovdata-URL="LTI/lov/2003-03-14-15/§14" data-name="§14" id="kapittel-2-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Endring av søknaden</span></h3><article class="legalP" id="kapittel-2-paragraf-2-ledd-1">En søknad om registrering av design kan ikke endres til å gjelde et annet produkt enn angitt i søknaden. Designen i en søknad kan bare endres hvis designen i endret form beholder sin identitet og oppfyller vilkårene for registrering.</article></article><article class="legalArticle" data-lovdata-URL="LTI/lov/2003-03-14-15/§15" data-name="§15" id="kapittel-2-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Søknad om registrering av mer enn én design (samregistrering)</span></h3><article class="legalP" id="kapittel-2-paragraf-3-ledd-1">En søknad kan omfatte mer enn én design hvis produktene som designene gjelder, tilhører samme klasse etter Locarnoavtalen 8. oktober 1968 om internasjonal klassifisering av design.</article></article><article class="legalArticle" data-lovdata-URL="LTI/lov/2003-03-14-15/§16" data-name="§16" id="kapittel-2-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Prioritet</span></h3><article class="legalP" id="kapittel-2-paragraf-4-ledd-1">Den som har innlevert en søknad om beskyttelse av design i Norge eller i en stat tilsluttet Pariskonvensjonen 20. mars 1883 om beskyttelse av industriell eiendomsrett eller avtale 15. april 1994 om opprettelse av Verdens handelsorganisasjon (WTO-avtalen), og som innen seks måneder etter dette søker om designrett her i landet, kan kreve at den nye søknaden skal anses som innlevert samtidig som den første søknaden.</article><article class="legalP" id="kapittel-2-paragraf-4-ledd-2">Den som har vist frem en design på en offisiell eller offisielt anerkjent internasjonal utstilling som nevnt i konvensjon 22. november 1928 om internasjonale utstillinger, og som innen seks måneder etter dette søker om designrett her i landet, kan kreve at søknaden skal anses som innlevert på den dagen da designen første gang ble vist frem på utstillingen.</article><article class="legalP" id="kapittel-2-paragraf-4-ledd-3">Kongen kan ved forskrift fastsette nærmere vilkår for retten til å kreve prioritet. Kongen kan også fastsette at prioritet kan kreves i andre tilfeller enn nevnt i første og annet ledd.</article></article><article class="legalArticle" data-lovdata-URL="LTI/lov/2003-03-14-15/§17" data-name="§17" id="kapittel-2-paragraf-5"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Vilkår for registrering</span></h3><article class="legalP" id="kapittel-2-paragraf-5-ledd-1">Patentstyret skal påse at søknaden oppfyller kravene i §§ 13 til 15. Patentstyret skal også påse at søknaden gjelder en design som nevnt i § 2 nr. 1, og at vilkårene i § 7 første ledd er oppfylt.</article><article class="legalP" id="kapittel-2-paragraf-5-ledd-2">I den utstrekning det er bestemt i forskrift fastsatt av Kongen, skal Patentstyret etter forespørsel fra søkeren i tillegg undersøke om det finnes andre forhold som kan hindre designrett, og i tilfelle orientere søkeren om det. For undersøkelsen skal det betales fastsatt avgift.</article></article><article class="legalArticle" data-lovdata-URL="LTI/lov/2003-03-14-15/§18" data-name="§18" id="kapittel-2-paragraf-6"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Registrering og kunngjøring</span></h3><article class="legalP" id="kapittel-2-paragraf-6-ledd-1">Hvis søknaden oppfyller vilkårene som nevnt i § 17 første ledd, skal designen registreres og registreringsbrev sendes til søkeren. Registreringen av en design skal kunngjøres.</article><article class="legalP" id="kapittel-2-paragraf-6-ledd-2">Registreringen kan likevel utsettes i inntil seks måneder fra den dagen som er nevnt i § 3 annet ledd, såfremt søkeren ber om det i søknaden.</article></article><article class="legalArticle" data-lovdata-URL="LTI/lov/2003-03-14-15/§19" data-name="§19" id="kapittel-2-paragraf-7"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Retting av søknaden</span></h3><article class="legalP" id="kapittel-2-paragraf-7-ledd-1">Hvis søknaden ikke oppfyller vilkårene som nevnt i § 17 første ledd, skal Patentstyret gi søkeren melding om dette og informere om virkningen manglene kan få. Søkeren skal gis en rimelig frist for uttalelse og om mulig retting av manglene.</article><article class="legalP" id="kapittel-2-paragraf-7-ledd-2">Om manglene blir rettet innen den fristen som Patentstyret setter, skal søknaden regnes som innlevert den dagen da den kom inn til Patentstyret. Søknaden regnes likevel ikke som innlevert før bilder eller modell av designen har kommet inn til Patentstyret.</article><article class="legalP" id="kapittel-2-paragraf-7-ledd-3">Hvis søkeren ikke har uttalt seg eller rettet manglene innen fristens utløp, skal søknaden henlegges.</article><article class="legalP" id="kapittel-2-paragraf-7-ledd-4">Behandlingen av en henlagt søknad skal gjenopptas hvis søkeren uttaler seg eller retter manglene innen to måneder etter utløpet av fristen. Det skal betales fastsatt avgift. Behandlingen av en søknad kan bare gjenopptas én gang.</article></article><article class="legalArticle" data-lovdata-URL="LTI/lov/2003-03-14-15/§20" data-name="§20" id="kapittel-2-paragraf-8"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Avslag</span></h3><article class="legalP" id="kapittel-2-paragraf-8-ledd-1">Hvis søknaden har mangler som ikke blir rettet etter reglene i § 19, og designen ikke kan registreres i endret form etter § 14 annet punktum, skal søknaden avslås. Dette gjelder ikke hvis Patentstyret finner at søkeren bør gis en ny frist for retting.</article></article></section><section class="section" data-name="kap3" id="kapittel-3" data-lovdata-URL="LTI/lov/2003-03-14-15/KAPITTEL_3"><h2>Kapittel 3 Offentlighet og opplysningsplikt</h2><article class="legalArticle" data-lovdata-URL="LTI/lov/2003-03-14-15/§21" data-name="§21" id="kapittel-3-paragraf-1"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Innsyn i dokumentene i søknadssaken</span></h3><article class="legalP" id="kapittel-3-paragraf-1-ledd-1">Enhver kan fra og med søknadsdagen kreve innsyn i søknaden med vedlegg og alle dokumenter i saken, om ikke annet er bestemt i annet til femte ledd.</article><article class="legalP" id="kapittel-3-paragraf-1-ledd-2">Det kan ikke kreves innsyn i dokumenter som kan avsløre designens utseende, før designen er registrert etter § 18. Når seks måneder har gått fra den dagen som er nevnt i § 3 annet ledd, skal dokumentene være offentlige selv om designen ikke er registrert. Er søknaden henlagt eller avslått, gjelder innsynsretten bare hvis søkeren ber om gjenopptakelse, klager på avgjørelsen eller krever oppreisning.</article><article class="legalP" id="kapittel-3-paragraf-1-ledd-3">Hvis søkeren krever det, skal dokumentene som kan avsløre designens utseende, være offentlige tidligere enn det som følger av annet ledd.</article><article class="legalP" id="kapittel-3-paragraf-1-ledd-4">Opplysninger om forretningshemmeligheter kan unntas fra offentlighet hvis søkeren krever det. Når slikt krav er innlevert, blir opplysningene ikke offentlige før kravet er endelig avslått. Opplysninger som har betydning for om designrett kan oppnås eller for designrettens omfang eller varighet, kan ikke unntas fra offentlighet.</article><article class="legalP" id="kapittel-3-paragraf-1-ledd-5">Dokument som Patentstyret har utarbeidet for sin egen interne saksforberedelse, kan unntas fra offentlighet.</article></article><article class="legalArticle" data-lovdata-URL="LTI/lov/2003-03-14-15/§22" data-name="§22" id="kapittel-3-paragraf-2"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Opplysningsplikt for designsøker</span></h3><article class="legalP" id="kapittel-3-paragraf-2-ledd-1">En søker som påberoper seg designsøknaden overfor en annen før designen har blitt allment tilgjengelig, skal etter forespørsel la vedkommende gjøre seg kjent med dokumentene i søknaden.</article><article class="legalP" id="kapittel-3-paragraf-2-ledd-2">Den som ved direkte henvendelse eller i annonser eller på annen måte har gjort det kjent for utenforstående at det er søkt om eller gitt designrett, uten å oppgi søknadens eller registreringens nummer, skal uten unødig opphold etter forespørsel opplyse om nummeret. Den som har gitt opplysninger som kan gi inntrykk av at det er søkt om eller gitt designrett, skal uten unødig opphold etter forespørsel opplyse om designen er registrert eller søkt registrert.</article></article></section><section class="section" data-name="kap4" id="kapittel-4" data-lovdata-URL="LTI/lov/2003-03-14-15/KAPITTEL_4"><h2>Kapittel 4 Designregistreringens gyldighetstid</h2><article class="legalArticle" data-lovdata-URL="LTI/lov/2003-03-14-15/§23" data-name="§23" id="kapittel-4-paragraf-1"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Registreringens varighet</span></h3><article class="legalP" id="kapittel-4-paragraf-1-ledd-1">Designregistreringen gjelder i den eller de periodene på fem år som søknaden er innlevert for, regnet fra søknadsdagen. Registrering som gjelder for en kortere periode enn tjuefem år, kan fornyes for ytterligere femårsperioder til sammenlagt tjuefem år. Hver periode løper fra utgangen av den forrige perioden.</article><article class="legalP" id="kapittel-4-paragraf-1-ledd-2">Registreringen gjelder i høyst fem år for en design til en bestanddel som brukes til å reparere et sammensatt produkt for å gi det tilbake sitt opprinnelige utseende (reservedeler).</article></article><article class="legalArticle" data-lovdata-URL="LTI/lov/2003-03-14-15/§24" data-name="§24" id="kapittel-4-paragraf-2"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Fornyelse av registreringen</span></h3><article class="legalP" id="kapittel-4-paragraf-2-ledd-1">Krav om fornyelse innleveres skriftlig til Patentstyret tidligst ett år før og senest seks måneder etter registreringsperiodens utløp. Det skal betales fastsatt avgift. Blir kravet om fornyelse innlevert etter utløpet av registreringsperioden, skal det betales en tilleggsavgift.</article><article class="legalP" id="kapittel-4-paragraf-2-ledd-2">Innbetaling av fornyelsesavgift med angivelse av designens registreringsnummer innen fristene i første ledd skal anses som et krav om fornyelse.</article><article class="legalP" id="kapittel-4-paragraf-2-ledd-3">Fornyelsen av en registrering skal innføres i designregistret og kunngjøres.</article></article></section><section class="section" data-name="kap5" id="kapittel-5" data-lovdata-URL="LTI/lov/2003-03-14-15/KAPITTEL_5"><h2>Kapittel 5 Overprøving og ugyldighet mv.</h2><article class="legalArticle" data-lovdata-URL="LTI/lov/2003-03-14-15/§25" data-name="§25" id="kapittel-5-paragraf-1"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Administrativ overprøving og domstolprøving</span></h3><article class="legalP" id="kapittel-5-paragraf-1-ledd-1">En designregistrering skal helt eller delvis oppheves av Patentstyret eller kjennes ugyldig av en domstol etter bestemmelsene i §§ 26 til 28, hvis designen ikke oppfyller vilkårene i §§ 2 til 8. Hvis designen er registrert for en som ikke har retten til designen, skal registreringen oppheves etter bestemmelsene i §§ 26 og 27, eller overføres til rett innehaver etter §§ 29 og 30.</article><article class="legalP" id="kapittel-5-paragraf-1-ledd-2">Registreringen kan ikke oppheves eller kjennes ugyldig på det grunnlaget at designhaveren bare har retten til en andel av designen.</article></article><article class="legalArticle" data-lovdata-URL="LTI/lov/2003-03-14-15/§26" data-name="§26" id="kapittel-5-paragraf-2"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Frister og krav om sakstilknytning</span></h3><article class="legalP" id="kapittel-5-paragraf-2-ledd-1">Krav om administrativ overprøving kan fremmes av enhver så lenge registreringen består, om ikke annet er bestemt i annet og tredje ledd.</article><article class="legalP" id="kapittel-5-paragraf-2-ledd-2">Et krav om administrativ overprøving kan bare fremmes av<ul class="defaultList"><li data-li-identifier="1." data-name="1."><article class="listArticle" id="kapittel-5-paragraf-2-ledd-2-punkt-1"><article class="legalP" id="kapittel-5-paragraf-2-ledd-2-punkt-1-ledd-1">den som påstår å ha retten til designen, hvis kravet er begrunnet med at designhaveren ikke har retten til designen.</article></article></li><li data-li-identifier="2." data-name="2."><article class="listArticle" id="kapittel-5-paragraf-2-ledd-2-punkt-2"><article class="legalP" id="kapittel-5-paragraf-2-ledd-2-punkt-2-ledd-1">den som søker om eller har den eldre rettigheten, hvis kravet er begrunnet med at registreringen krenker rettigheter nevnt i § 7 annet og tredje ledd.</article></article></li><li data-li-identifier="3." data-name="3."><article class="listArticle" id="kapittel-5-paragraf-2-ledd-2-punkt-3"><article class="legalP" id="kapittel-5-paragraf-2-ledd-2-punkt-3-ledd-1">departementet eller av den personen eller det organet som berøres av bruken, hvis kravet er begrunnet med at registreringen krenker rettigheter nevnt i § 7 første ledd nr. 2.</article></article></li></ul></article><article class="legalP" id="kapittel-5-paragraf-2-ledd-3">Er kravet begrunnet med at designhaveren ikke har retten til designen, må det settes frem senest ett år etter at den som fremmer kravet, fikk kjennskap til registreringen og de øvrige forholdene som kravet bygger på. Var designhaveren i god tro da designen ble registrert, eller da registreringen ble overført til designhaveren, kan kravet ikke fremmes senere enn tre år etter registreringen eller overføringen.</article><article class="legalP" id="kapittel-5-paragraf-2-ledd-4">Første til tredje ledd gjelder tilsvarende for søksmål om ugyldighet.</article><article class="legalP" id="kapittel-5-paragraf-2-ledd-5">Søksmål om ugyldighet kan reises også etter at registreringen er bortfalt, eller etter at det er gitt avkall på registreringen. Den som reiser søksmål i slike tilfeller, må ha rettslig interesse i saken.</article><article class="legalP" id="kapittel-5-paragraf-2-ledd-6">Hvis krav om administrativ overprøving med påstand om at designhaveren ikke har retten til designen er fremmet for Patentstyret innen fristen i tredje ledd, kan søksmål om spørsmålet uten hensyn til tredje ledd reises innen fristen som er fastsatt av Patentstyret etter § 29 tredje ledd.</article></article><article class="legalArticle" data-lovdata-URL="LTI/lov/2003-03-14-15/§27" data-name="§27" id="kapittel-5-paragraf-3"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Innlevering og behandling av krav om administrativ overprøving</span></h3><article class="legalP" id="kapittel-5-paragraf-3-ledd-1">Et krav om administrativ overprøving skal innleveres skriftlig til Patentstyret og<ul class="defaultList"><li data-li-identifier="1." data-name="1."><article class="listArticle" id="kapittel-5-paragraf-3-ledd-1-punkt-1"><article class="legalP" id="kapittel-5-paragraf-3-ledd-1-punkt-1-ledd-1">oppgi navnet og adressen til den som har innlevert kravet,</article></article></li><li data-li-identifier="2." data-name="2."><article class="listArticle" id="kapittel-5-paragraf-3-ledd-1-punkt-2"><article class="legalP" id="kapittel-5-paragraf-3-ledd-1-punkt-2-ledd-1">oppgi registreringen og eventuelt hvilken design i registreringen som kreves overprøvd,</article></article></li><li data-li-identifier="3." data-name="3."><article class="listArticle" id="kapittel-5-paragraf-3-ledd-1-punkt-3"><article class="legalP" id="kapittel-5-paragraf-3-ledd-1-punkt-3-ledd-1">oppgi hvilke grunner kravet bygger på, og</article></article></li><li data-li-identifier="4." data-name="4."><article class="listArticle" id="kapittel-5-paragraf-3-ledd-1-punkt-4"><article class="legalP" id="kapittel-5-paragraf-3-ledd-1-punkt-4-ledd-1">inneholde nødvendig dokumentasjon av forhold som påberopes til støtte for kravet.</article></article></li></ul><p class="leddfortsettelse">Kravet skal i tillegg oppfylle de vilkårene som er fastsatt av Kongen ved forskrift. Det skal betales fastsatt avgift.</p></article><article class="legalP" id="kapittel-5-paragraf-3-ledd-2">Hvis kravet ikke oppfyller vilkårene i første ledd og § 26, skal Patentstyret gi en rimelig frist for uttalelse og om mulig retting av manglene. Blir manglene ikke rettet innen utløpet av fristen, skal kravet avvises hvis ikke Patentstyret finner at det bør gis en ny frist for retting.</article><article class="legalP" id="kapittel-5-paragraf-3-ledd-3">Er kravet om overprøving fremmet av andre enn designhaveren, skal Patentstyret snarest mulig gi designhaveren melding om kravet med en rimelig frist for uttalelse.</article><article class="legalP" id="kapittel-5-paragraf-3-ledd-4">Er det innlevert to eller flere krav om overprøving av samme registrering, kan Patentstyret slå sakene sammen til én sak hvis det ikke fremsettes en saklig begrunnet innvending mot dette.</article><article class="legalP" id="kapittel-5-paragraf-3-ledd-5">Patentstyret kan ta hensyn til forhold som ikke er berørt i kravet om overprøving. Er et krav om overprøving trukket tilbake, kan Patentstyret fortsette behandlingen av saken hvis det foreligger særlige grunner. Leddet her gjelder bare så langt det er forenlig med § 26 annet ledd.</article><article class="legalP" id="kapittel-5-paragraf-3-ledd-6">Enhver kan kreve innsyn i dokumentene i sak om administrativ overprøving. Bestemmelsene i § 21 fjerde og femte ledd gjelder tilsvarende.</article></article><article class="legalArticle" data-lovdata-URL="LTI/lov/2003-03-14-15/§28" data-name="§28" id="kapittel-5-paragraf-4"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Endring av en registrert design</span></h3><article class="legalP" id="kapittel-5-paragraf-4-ledd-1">Registreringen av en design kan oppheves delvis av Patentstyret hvis designen i endret form beholder sin identitet og oppfyller vilkårene for registrering, og designhaveren har bedt om eller samtykket til endringen.</article><article class="legalP" id="kapittel-5-paragraf-4-ledd-2">Registreringen av en design kan på samme vilkår kjennes delvis ugyldig av en domstol.</article><article class="legalP" id="kapittel-5-paragraf-4-ledd-3">Den endrede designen innføres i designregistret, og nytt registreringsbrev sendes designhaveren. Melding om endringen med bilder av designen i endret form skal kunngjøres.</article></article><article class="legalArticle" data-lovdata-URL="LTI/lov/2003-03-14-15/§29" data-name="§29" id="kapittel-5-paragraf-5"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Retten til designen</span></h3><article class="legalP" id="kapittel-5-paragraf-5-ledd-1">Den som i sak om administrativ overprøving godtgjør å ha retten til en design som er registrert for en annen, kan kreve registreringen overført i stedet for opphevet.</article><article class="legalP" id="kapittel-5-paragraf-5-ledd-2">Godtgjør noen å ha retten til en design i en søknad som er innlevert av en annen, skal Patentstyret overføre søknaden. Den som søknaden overføres til, skal betale ny søknadsavgift.</article><article class="legalP" id="kapittel-5-paragraf-5-ledd-3">Finner Patentstyret et spørsmål som nevnt i første og annet ledd tvilsomt, kan den som påstår å ha retten til designen, oppfordres til å reise søksmål innen en rimelig frist. Blir søksmål ikke reist innen fristen, kan Patentstyret sette påstanden ut av betraktning. Den som har fremmet påstanden, skal gjøres oppmerksom på dette.</article></article><article class="legalArticle" data-lovdata-URL="LTI/lov/2003-03-14-15/§30" data-name="§30" id="kapittel-5-paragraf-6"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Søksmål om overføring av en søknad eller registrering</span></h3><article class="legalP" id="kapittel-5-paragraf-6-ledd-1">Den som påstår å ha retten til en design i en søknad som er innlevert av en annen, eller en design som er registrert for en annen, kan reise søksmål for domstolene om overføring av søknaden eller registreringen. Søksmål om overføring av en registrering må reises innen fristen i § 26 tredje ledd, jf. sjette ledd.</article></article><article class="legalArticle" data-lovdata-URL="LTI/lov/2003-03-14-15/§31" data-name="§31" id="kapittel-5-paragraf-7"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Rett til fortsatt utnyttelse</span></h3><article class="legalP" id="kapittel-5-paragraf-7-ledd-1">Har den som blir frakjent en registrering etter §§ 29 eller 30 i god tro begynt å utnytte designen her i landet eller gjort omfattende forberedelser til dette, kan vedkommende fortsette eller begynne utnyttelsen mot rimelig vederlag og på rimelige vilkår for øvrig. Denne retten gjelder på samme vilkår for innehavere av registrerte lisenser.</article><article class="legalP" id="kapittel-5-paragraf-7-ledd-2">Rettigheter etter første ledd kan bare gå over til andre sammen med den virksomheten der retten er oppstått, eller der utnyttelsen var ment å skulle skje.</article></article><article class="legalArticle" data-lovdata-URL="LTI/lov/2003-03-14-15/§32" data-name="§32" id="kapittel-5-paragraf-8"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Forholdet mellom saker for Patentstyret og domstolene</span></h3><article class="legalP" id="kapittel-5-paragraf-8-ledd-1">Pågår sak for Patentstyret om overføring av en søknad, kan Patentstyret ikke endre, henlegge, avslå eller innvilge søknaden før saken om overføring er endelig avgjort. Gjelder saken retten til en design i en registrering, kan registreringen ikke oppheves, endres eller slettes før nevnte tidspunkt.</article><article class="legalP" id="kapittel-5-paragraf-8-ledd-2">Er det reist søksmål for domstolene om retten til designen, skal Patentstyret utsette behandlingen av sak om registrering, oppheving eller overføring inntil søksmålet er rettskraftig avgjort. Er det reist søksmål om ugyldighet, skal Patentstyret utsette behandlingen av sak om oppheving inntil nevnte tidspunkt.</article><article class="legalP" id="kapittel-5-paragraf-8-ledd-3">Den som har fremmet krav om administrativ overprøving, kan ikke reise søksmål om ugyldighet eller overføring mens saken pågår for Patentstyret.</article></article><article class="legalArticle" data-lovdata-URL="LTI/lov/2003-03-14-15/§33" data-name="§33" id="kapittel-5-paragraf-9"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Oppheving av eget tiltak</span></h3><article class="legalP" id="kapittel-5-paragraf-9-ledd-1">Hvis en registrering av en design, en fornyelse eller en endring av en registrering har skjedd ved en åpenbar feil, kan Patentstyret av eget tiltak helt eller delvis oppheve innføringen.</article><article class="legalP" id="kapittel-5-paragraf-9-ledd-2">Innehaveren av registreringen skal gis melding med rimelig frist for uttalelse før oppheving finner sted.</article></article><article class="legalArticle" data-lovdata-URL="LTI/lov/2003-03-14-15/§34" data-name="§34" id="kapittel-5-paragraf-10"><h3 class="legalArticleHeader"><span class="legalArticleValue">§ 34</span>. <span class="legalArticleTitle">Slettelse av registreringen</span></h3><article class="legalP" id="kapittel-5-paragraf-10-ledd-1">Registreringen skal slettes fra designregistret etter utløpet av registreringsperioden hvis den ikke blir fornyet, ikke kan fornyes eller hvis designhaveren fremmer et skriftlig krav om slettelse.</article><article class="legalP" id="kapittel-5-paragraf-10-ledd-2">Er det reist søksmål om overføring av registreringen eller tatt utlegg i designretten, kan registreringen ikke slettes etter krav fra designhaveren før søksmålet er rettskraftig avgjort, eller utlegget er falt bort.</article></article><article class="legalArticle" data-lovdata-URL="LTI/lov/2003-03-14-15/§35" data-name="§35" id="kapittel-5-paragraf-11"><h3 class="legalArticleHeader"><span class="legalArticleValue">§ 35</span>. <span class="legalArticleTitle">Innføring i designregistret og kunngjøring</span></h3><article class="legalP" id="kapittel-5-paragraf-11-ledd-1">Er det fremmet krav om administrativ overprøving av en registrering eller reist søksmål om ugyldighet eller overføring av en registrering, skal dette innføres i designregistret og kunngjøres. Når saken er endelig avgjort, skal utfallet innføres i designregistret og kunngjøres.</article><article class="legalP" id="kapittel-5-paragraf-11-ledd-2">Oppheving av en registrering etter § 33 og slettelse av en registrering etter § 34 skal innføres i designregistret og kunngjøres.</article><article class="legalP" id="kapittel-5-paragraf-11-ledd-3">Rett til fortsatt utnyttelse etter § 31 skal innføres i designregistret og kunngjøres hvis en av partene ber om det.</article></article></section><section class="section" data-name="kap6" id="kapittel-6" data-lovdata-URL="LTI/lov/2003-03-14-15/KAPITTEL_6"><h2>Kapittel 6 Klage mv.</h2><article class="legalArticle" data-lovdata-URL="LTI/lov/2003-03-14-15/§36" data-name="§36" id="kapittel-6-paragraf-1"><h3 class="legalArticleHeader"><span class="legalArticleValue">§ 36</span>. <span class="legalArticleTitle">Klage over avgjørelse i Patentstyrets første avdeling</span></h3><article class="legalP" id="kapittel-6-paragraf-1-ledd-1">Avgjørelsen i Patentstyrets første avdeling av en designsøknad eller et krav om at en internasjonal designregistrering skal ha virkning i Norge, kan påklages av søkeren til Patentstyrets annen avdeling hvis avgjørelsen har gått søkeren imot.</article><article class="legalP" id="kapittel-6-paragraf-1-ledd-2">Avgjørelsen av en sak om administrativ oppheving etter § 25 kan påklages til Patentstyrets annen avdeling av den parten som avgjørelsen har gått imot. Blir et krav etter § 29 om overføring av en søknad eller registrering innvilget, kan avgjørelsen påklages til Patentstyrets annen avdeling av søkeren eller designhaveren.</article><article class="legalP" id="kapittel-6-paragraf-1-ledd-3">Avgjørelsen om å oppheve en innføring etter § 33, kan påklages til Patentstyrets annen avdeling av innehaveren.</article><article class="legalP" id="kapittel-6-paragraf-1-ledd-4">Avgjørelsen om å avvise eller avslå et krav om<ul class="defaultList"><li data-li-identifier="1." data-name="1."><article class="listArticle" id="kapittel-6-paragraf-1-ledd-4-punkt-1"><article class="legalP" id="kapittel-6-paragraf-1-ledd-4-punkt-1-ledd-1">gjenopptakelse etter § 19 fjerde ledd,</article></article></li><li data-li-identifier="2." data-name="2."><article class="listArticle" id="kapittel-6-paragraf-1-ledd-4-punkt-2"><article class="legalP" id="kapittel-6-paragraf-1-ledd-4-punkt-2-ledd-1">unntak fra offentlighet etter §§ 21 fjerde ledd, 27 sjette ledd og 38 femte ledd,</article></article></li><li data-li-identifier="3." data-name="3."><article class="listArticle" id="kapittel-6-paragraf-1-ledd-4-punkt-3"><article class="legalP" id="kapittel-6-paragraf-1-ledd-4-punkt-3-ledd-1">innsyn i dokumenter i saker etter loven her,</article></article></li><li data-li-identifier="4." data-name="4."><article class="listArticle" id="kapittel-6-paragraf-1-ledd-4-punkt-4"><article class="legalP" id="kapittel-6-paragraf-1-ledd-4-punkt-4-ledd-1">fornyelse av en designregistrering etter § 24, eller</article></article></li><li data-li-identifier="5." data-name="5."><article class="listArticle" id="kapittel-6-paragraf-1-ledd-4-punkt-5"><article class="legalP" id="kapittel-6-paragraf-1-ledd-4-punkt-5-ledd-1">oppreisning etter § 50, kan påklages til Patentstyrets annen avdeling av den som har fremsatt kravet.</article></article></li></ul></article><article class="legalP" id="kapittel-6-paragraf-1-ledd-5">Andre avgjørelser i Patentstyrets første avdeling kan ikke påklages.</article></article><article class="legalArticle" data-lovdata-URL="LTI/lov/2003-03-14-15/§37" data-name="§37" id="kapittel-6-paragraf-2"><h3 class="legalArticleHeader"><span class="legalArticleValue">§ 37</span>. <span class="legalArticleTitle">Innlevering av klage</span></h3><article class="legalP" id="kapittel-6-paragraf-2-ledd-1">En klage må være innlevert skriftlig til Patentstyret innen to måneder etter den dagen da melding om avgjørelsen ble sendt vedkommende part. Klagen skal oppgi<ul class="defaultList"><li data-li-identifier="1." data-name="1."><article class="listArticle" id="kapittel-6-paragraf-2-ledd-1-punkt-1"><article class="legalP" id="kapittel-6-paragraf-2-ledd-1-punkt-1-ledd-1">klagerens navn og adresse,</article></article></li><li data-li-identifier="2." data-name="2."><article class="listArticle" id="kapittel-6-paragraf-2-ledd-1-punkt-2"><article class="legalP" id="kapittel-6-paragraf-2-ledd-1-punkt-2-ledd-1">avgjørelsen som det klages over,</article></article></li><li data-li-identifier="3." data-name="3."><article class="listArticle" id="kapittel-6-paragraf-2-ledd-1-punkt-3"><article class="legalP" id="kapittel-6-paragraf-2-ledd-1-punkt-3-ledd-1">hvilken endring som ønskes i avgjørelsen, og</article></article></li><li data-li-identifier="4." data-name="4."><article class="listArticle" id="kapittel-6-paragraf-2-ledd-1-punkt-4"><article class="legalP" id="kapittel-6-paragraf-2-ledd-1-punkt-4-ledd-1">hvilke grunner klagen bygger på.</article></article></li></ul><p class="leddfortsettelse">Klagen skal i tillegg oppfylle de vilkårene som er fastsatt av Kongen ved forskrift. Fastsatt klageavgift skal betales.</p></article></article><article class="legalArticle" data-lovdata-URL="LTI/lov/2003-03-14-15/§38" data-name="§38" id="kapittel-6-paragraf-3"><h3 class="legalArticleHeader"><span class="legalArticleValue">§ 38</span>. <span class="legalArticleTitle">Behandling av klage</span></h3><article class="legalP" id="kapittel-6-paragraf-3-ledd-1">Andre parter i saken skal snarest mulig gis melding om klagen med en rimelig frist for uttalelse.</article><article class="legalP" id="kapittel-6-paragraf-3-ledd-2">Er vilkårene for å behandle klagen oppfylt, kan Patentstyrets første avdeling oppheve eller endre avgjørelsen hvis den finner det klart at klagen er begrunnet. Blir det ikke truffet slik avgjørelse, skal sakens dokumenter sendes til Patentstyrets annen avdeling. Gir Patentstyrets første avdeling en uttalelse til annen avdeling, skal en kopi sendes til partene.</article><article class="legalP" id="kapittel-6-paragraf-3-ledd-3">Hvis vilkårene for å behandle klagen ikke er oppfylt, skal klageren gis en rimelig frist for uttalelse og om mulig retting av manglene. Blir manglene ikke rettet innen utløpet av fristen, skal klagen avvises hvis ikke Patentstyrets annen avdeling finner at det bør gis en ny frist for retting.</article><article class="legalP" id="kapittel-6-paragraf-3-ledd-4">Tas klagen under behandling, skal Patentstyrets annen avdeling foreta de undersøkelser som klagen gir grunn til. Den kan ta hensyn til forhold som ikke er berørt i klagen. Er klagen trukket tilbake, kan Patentstyret fortsette behandlingen av saken hvis det foreligger særlige grunner. Leddet her gjelder bare så langt det er forenlig med § 26 annet ledd.</article><article class="legalP" id="kapittel-6-paragraf-3-ledd-5">Enhver kan kreve innsyn i dokumentene i klagesaken. Bestemmelsene i § 21 fjerde og femte ledd gjelder tilsvarende.</article></article><article class="legalArticle" data-lovdata-URL="LTI/lov/2003-03-14-15/§39" data-name="§39" id="kapittel-6-paragraf-4"><h3 class="legalArticleHeader"><span class="legalArticleValue">§ 39</span>. <span class="legalArticleTitle">Domstolprøving av avgjørelser i Patentstyrets annen avdeling</span></h3><article class="legalP" id="kapittel-6-paragraf-4-ledd-1">Avgjørelse fra Patentstyret kan bare bringes inn for domstolene hvis klageretten etter § 36 har blitt brukt, og Patentstyrets annen avdeling har avgjort klagen. Forrige punktum berører ikke retten til å reise søksmål om ugyldighet eller overføring etter §§ 25 og 30.</article><article class="legalP" id="kapittel-6-paragraf-4-ledd-2">Avgjørelsen i Patentstyrets annen avdeling av klagesak kan bringes inn for domstolene av den parten som avgjørelsen har gått imot, om ikke annet følger av tredje ledd. Søksmål må være reist innen to måneder etter den dagen da melding om avgjørelsen ble sendt vedkommende part. Det kan ikke gis oppreisning mot oversittelse av søksmålsfristen. Opplysning om søksmålsfristen skal inntas i meldingen om avgjørelsen.</article><article class="legalP" id="kapittel-6-paragraf-4-ledd-3">Avgjørelsen i Patentstyrets annen avdeling av sak om administrativ overføring av en søknad eller registrering kan ikke bringes inn for domstolene. Det samme gjelder avgjørelse der Patentstyrets annen avdeling avviser eller avslår et krav om administrativ oppheving, eller opprettholder en avgjørelse i første avdeling om avvisning eller avslag.</article></article></section><section class="section" data-name="kap7" id="kapittel-7" data-lovdata-URL="LTI/lov/2003-03-14-15/KAPITTEL_7"><h2>Kapittel 7 Erstatning og straff m.m.</h2><article class="legalArticle" data-lovdata-URL="LTI/lov/2003-03-14-15/§40" data-name="§40" id="kapittel-7-paragraf-1"><h3 class="legalArticleHeader"><span class="legalArticleValue">§ 40</span>. <span class="legalArticleTitle">Erstatning for designinngrep</span></h3><article class="legalP" id="kapittel-7-paragraf-1-ledd-1">Den som forsettlig eller uaktsomt utnytter en design i strid med loven her, skal gi den forurettede et vederlag som svarer til en rimelig lisensavgift for utnyttelsen, samt erstatning for ytterligere skade som utnyttelsen måtte ha medført.</article><article class="legalP" id="kapittel-7-paragraf-1-ledd-2">Vederlaget kan nedsettes og erstatningen lempes hvis det bare er lite å legge inngriperen til last.</article><article class="legalP" id="kapittel-7-paragraf-1-ledd-3">Er utnyttelsen skjedd i god tro, kan retten i den grad det finnes rimelig pålegge inngriperen å betale vederlag og erstatning etter paragrafen her. Vederlaget og erstatningen kan ikke overstige inngriperens antatte vinning.</article></article><article class="legalArticle" data-lovdata-URL="LTI/lov/2003-03-14-15/§41" data-name="§41" id="kapittel-7-paragraf-2"><h3 class="legalArticleHeader"><span class="legalArticleValue">§ 41</span>. <span class="legalArticleTitle">Tiltak for å hindre nye designinngrep</span></h3><article class="legalP" id="kapittel-7-paragraf-2-ledd-1">For å hindre nye designinngrep kan retten etter krav fra den forurettede bestemme at produkter som er fremstilt eller innført til Norge i strid med loven, eller gjenstander som utelukkende kan brukes til designinngrep, skal endres på en bestemt måte, ødelegges eller tas i forvaring for resten av beskyttelsestiden. Retten kan på samme vilkår bestemme at produkter som er fremstilt eller innført til Norge i strid med loven, i stedet skal utleveres til den forurettede mot vederlag.</article><article class="legalP" id="kapittel-7-paragraf-2-ledd-2">Første ledd kan ikke anvendes overfor den som i god tro har ervervet slike produkter eller gjenstander eller rettigheter i dem, og som ikke selv har begått designinngrep.</article></article><article class="legalArticle" data-lovdata-URL="LTI/lov/2003-03-14-15/§42" data-name="§42" id="kapittel-7-paragraf-3"><h3 class="legalArticleHeader"><span class="legalArticleValue">§ 42</span>. <span class="legalArticleTitle">Utnyttelse før registrering</span></h3><article class="legalP" id="kapittel-7-paragraf-3-ledd-1">Utnytter noen uten samtykke fra søkeren en design som er søkt registrert, og skjer utnyttelsen etter at dokumentene som viser designen har blitt offentlige etter § 21, gjelder §§ 40 og 41 tilsvarende hvis søknaden fører til registrering. Vederlag og erstatning for utnyttelse før registreringen er kunngjort etter § 18, skal likevel alltid begrenses i samsvar med § 40 tredje ledd.</article><article class="legalP" id="kapittel-7-paragraf-3-ledd-2">Foreldelsesfristen for krav etter denne bestemmelsen begynner ikke å løpe før designen er registrert.</article></article><article class="legalArticle" data-lovdata-URL="LTI/lov/2003-03-14-15/§43" data-name="§43" id="kapittel-7-paragraf-4"><h3 class="legalArticleHeader"><span class="legalArticleValue">§ 43</span>. <span class="legalArticleTitle">Grunnlag for frifinnelse i sivile saker</span></h3><article class="legalP" id="kapittel-7-paragraf-4-ledd-1">I sivile saker om designinngrep kan det bare bygges på at registreringen er ugyldig eller kan kreves overført etter bestemmelsene i kapittel 5, hvis det først er avsagt rettskraftig dom for ugyldighet eller overføring, eller hvis Patentstyret har truffet endelig avgjørelse om oppheving eller overføring.</article></article><article class="legalArticle" data-lovdata-URL="LTI/lov/2003-03-14-15/§44" data-name="§44" id="kapittel-7-paragraf-5"><h3 class="legalArticleHeader"><span class="legalArticleValue">§ 44</span>. <span class="legalArticleTitle">Straff for designinngrep</span></h3><article class="legalP" id="kapittel-7-paragraf-5-ledd-1">Den som forsettlig utnytter en design i strid med loven her, eller som medvirker til dette, straffes med bøter eller med fengsel i inntil tre måneder.</article><article class="legalP" id="kapittel-7-paragraf-5-ledd-2">Offentlig påtale finner bare sted hvis den fornærmede ber om det.</article></article><article class="legalArticle" data-lovdata-URL="LTI/lov/2003-03-14-15/§45" data-name="§45" id="kapittel-7-paragraf-6"><h3 class="legalArticleHeader"><span class="legalArticleValue">§ 45</span>. <span class="legalArticleTitle">Straff og erstatning ved brudd på opplysningsplikten etter § 22</span></h3><article class="legalP" id="kapittel-7-paragraf-6-ledd-1">Den som forsettlig eller uaktsomt har brutt opplysningsplikten etter § 22, straffes med bøter og skal i den grad det finnes rimelig erstatte skaden som måtte ha oppstått.</article><article class="legalP" id="kapittel-7-paragraf-6-ledd-2">Offentlig påtale finner bare sted hvis den fornærmede ber om det.</article></article></section><section class="section" data-name="kap8" id="kapittel-8" data-lovdata-URL="LTI/lov/2003-03-14-15/KAPITTEL_8"><h2>Kapittel 8 Rettergangsbestemmelser</h2><article class="legalArticle" data-lovdata-URL="LTI/lov/2003-03-14-15/§46" data-name="§46" id="kapittel-8-paragraf-1"><h3 class="legalArticleHeader"><span class="legalArticleValue">§ 46</span>. <span class="legalArticleTitle">Tvungent verneting</span></h3><article class="legalP" id="kapittel-8-paragraf-1-ledd-1">Følgende søksmål må reises ved Oslo tingrett:<ul class="defaultList"><li data-li-identifier="1." data-name="1."><article class="listArticle" id="kapittel-8-paragraf-1-ledd-1-punkt-1"><article class="legalP" id="kapittel-8-paragraf-1-ledd-1-punkt-1-ledd-1">Søksmål om retten til en design som er søkt registrert etter loven her, jf. § 30.</article></article></li><li data-li-identifier="2." data-name="2."><article class="listArticle" id="kapittel-8-paragraf-1-ledd-1-punkt-2"><article class="legalP" id="kapittel-8-paragraf-1-ledd-1-punkt-2-ledd-1">Søksmål om prøving av avgjørelse truffet i Patentstyrets annen avdeling som omtalt i § 39.</article></article></li><li data-li-identifier="3." data-name="3."><article class="listArticle" id="kapittel-8-paragraf-1-ledd-1-punkt-3"><article class="legalP" id="kapittel-8-paragraf-1-ledd-1-punkt-3-ledd-1">Søksmål om ugyldighet eller om overføring av en registrering, jf. §§ 25 og 30.</article></article></li></ul></article><article class="legalP" id="kapittel-8-paragraf-1-ledd-2">Oslo tingrett er verneting for søkere og designhavere som ikke har bopel i Norge.</article></article><article class="legalArticle" data-lovdata-URL="LTI/lov/2003-03-14-15/§47" data-name="§47" id="kapittel-8-paragraf-2"><h3 class="legalArticleHeader"><span class="legalArticleValue">§ 47</span>. <span class="legalArticleTitle">Melding om søksmål</span></h3><article class="legalP" id="kapittel-8-paragraf-2-ledd-1">Den som reiser søksmål om ugyldighet eller om overføring av en registrering, skal samtidig gi melding om det til Patentstyret samt i rekommandert brev gi melding til enhver lisenshaver som er innført i designregistret med adresse. En lisenshaver som reiser søksmål om designinngrep, skal på tilsvarende måte gi melding om dette til den som er innført i designregistret som designhaver, hvis adressen er angitt i registret.</article><article class="legalP" id="kapittel-8-paragraf-2-ledd-2">Dokumenterer saksøkeren ikke at de nødvendige meldingene er gitt, kan retten sette en frist for å gi meldingene. Oversittes fristen skal saken avvises.</article></article><article class="legalArticle" data-lovdata-URL="LTI/lov/2003-03-14-15/§48" data-name="§48" id="kapittel-8-paragraf-3"><h3 class="legalArticleHeader"><span class="legalArticleValue">§ 48</span>. <span class="legalArticleTitle">Oversendelse av dommer</span></h3><article class="legalP" id="kapittel-8-paragraf-3-ledd-1">Retten skal sende Patentstyret utskrift av dommer i tvistemål etter loven her.</article></article></section><section class="section" data-name="kap9" id="kapittel-9" data-lovdata-URL="LTI/lov/2003-03-14-15/KAPITTEL_9"><h2>Kapittel 9 Forskjellige bestemmelser</h2><article class="legalArticle" data-lovdata-URL="LTI/lov/2003-03-14-15/§49" data-name="§49" id="kapittel-9-paragraf-1"><h3 class="legalArticleHeader"><span class="legalArticleValue">§ 49</span>. <span class="legalArticleTitle">Fullmektig</span></h3><article class="legalP" id="kapittel-9-paragraf-1-ledd-1">Søker som ikke har bopel i Norge, skal ha en fullmektig bosatt her til å representere seg i alt som angår søknaden. Under behandlingen av sak om administrativ overprøving av en registrering gjelder forrige punktum tilsvarende for designhaveren.</article><article class="legalP" id="kapittel-9-paragraf-1-ledd-2">Designhaver som ikke har bopel i Norge, skal ha en fullmektig bosatt her som kan motta meldinger fra Patentstyret og forkynnelser og andre prosessuelle meldinger på dennes vegne. Fullmektigens navn og adresse skal innføres i designregistret.</article><article class="legalP" id="kapittel-9-paragraf-1-ledd-3">Har designhaveren ikke slik fullmektig, kan forkynnelse skje med rekommandert brev til designhaveren under den adressen som er innført i designregistret. I så fall gjelder domstolloven § 178.</article><article class="legalP" id="kapittel-9-paragraf-1-ledd-4">Hvis fullstendig adresse ikke er innført i registret, kan forkynnelsen når sak reises, og ellers når retten finner grunn til det, skje ved at dokumentet eller et utdrag rykkes inn i Norsk lysingsblad og den tidende Patentstyret utgir, med opplysning om at dokumentet kan hentes på rettens kontor. Domstolloven § 181 fjerde ledd gjelder i så fall, likevel slik at tiden for innrykking i den tidende Patentstyret utgir, trer i stedet for oppslagstidspunktet på rettsstedet.</article><article class="legalP" id="kapittel-9-paragraf-1-ledd-5">Kongen kan ved forskrift gjøre unntak fra plikten til å ha fullmektig etter paragrafen her.</article></article><article class="legalArticle" data-lovdata-URL="LTI/lov/2003-03-14-15/§50" data-name="§50" id="kapittel-9-paragraf-2"><h3 class="legalArticleHeader"><span class="legalArticleValue">§ 50</span>. <span class="legalArticleTitle">Oppreisning</span></h3><article class="legalP" id="kapittel-9-paragraf-2-ledd-1">Den som overfor Patentstyret har oversittet en frist fastsatt i eller i medhold av bestemmelsene i kapittel 2, 4 eller 6, og som følge av dette har lidt rettstap, skal når denne krever det, gis oppreisning hvis det godtgjøres at vedkommende selv og eventuelt fullmektigen har vist den aktsomhet som med rimelighet kan forventes. Kravet må være innlevert skriftlig til Patentstyret innen to måneder etter at hindringen som førte til fristoversittelsen opphørte, og senest fire måneder etter fristens utløp. Innen samme frist skal den unnlatte handlingen være foretatt. Det skal betales fastsatt avgift.</article><article class="legalP" id="kapittel-9-paragraf-2-ledd-2">Første ledd gjelder ikke frister etter § 16 om prioritet. Det kan heller ikke gis oppreisning mot oversittelse av fristen i § 37 for å klage på avgjørelser som nevnt i § 36 annet ledd.</article></article><article class="legalArticle" data-lovdata-URL="LTI/lov/2003-03-14-15/§51" data-name="§51" id="kapittel-9-paragraf-3"><h3 class="legalArticleHeader"><span class="legalArticleValue">§ 51</span>. <span class="legalArticleTitle">Om designregistret mv.</span></h3><article class="legalP" id="kapittel-9-paragraf-3-ledd-1">Patentstyret fører designregistret og utgir en tidende der registreringer mv. kunngjøres.</article><article class="legalP" id="kapittel-9-paragraf-3-ledd-2">Enhver har rett til å få se designregistret og få bekreftet utskrift av det. For utskrifter skal det betales fastsatt avgift.</article><article class="legalP" id="kapittel-9-paragraf-3-ledd-3">For kopier av dokumenter som er offentlige etter loven her, skal det betales fastsatt avgift.</article></article><article class="legalArticle" data-lovdata-URL="LTI/lov/2003-03-14-15/§52" data-name="§52" id="kapittel-9-paragraf-4"><h3 class="legalArticleHeader"><span class="legalArticleValue">§ 52</span>. <span class="legalArticleTitle">Forskrifter til loven (avgifter mv.)</span></h3><article class="legalP" id="kapittel-9-paragraf-4-ledd-1">Kongen kan ved forskrift gi nærmere bestemmelser til utfylling og gjennomføring av loven her. Kongen kan blant annet gi bestemmelser om<ul class="defaultList"><li data-li-identifier="1." data-name="1."><article class="listArticle" id="kapittel-9-paragraf-4-ledd-1-punkt-1"><article class="legalP" id="kapittel-9-paragraf-4-ledd-1-punkt-1-ledd-1">omfanget av Patentstyrets undersøkelse av søknader,</article></article></li><li data-li-identifier="2." data-name="2."><article class="listArticle" id="kapittel-9-paragraf-4-ledd-1-punkt-2"><article class="legalP" id="kapittel-9-paragraf-4-ledd-1-punkt-2-ledd-1">internasjonale søknader og registreringer,</article></article></li><li data-li-identifier="3." data-name="3."><article class="listArticle" id="kapittel-9-paragraf-4-ledd-1-punkt-3"><article class="legalP" id="kapittel-9-paragraf-4-ledd-1-punkt-3-ledd-1">lengden på frister etter loven,</article></article></li><li data-li-identifier="4." data-name="4."><article class="listArticle" id="kapittel-9-paragraf-4-ledd-1-punkt-4"><article class="legalP" id="kapittel-9-paragraf-4-ledd-1-punkt-4-ledd-1">deling og sammenslåing av søknader og registreringer,</article></article></li><li data-li-identifier="5." data-name="5."><article class="listArticle" id="kapittel-9-paragraf-4-ledd-1-punkt-5"><article class="legalP" id="kapittel-9-paragraf-4-ledd-1-punkt-5-ledd-1">føring av og innsyn i designregistret, og</article></article></li><li data-li-identifier="6." data-name="6."><article class="listArticle" id="kapittel-9-paragraf-4-ledd-1-punkt-6"><article class="legalP" id="kapittel-9-paragraf-4-ledd-1-punkt-6-ledd-1">avgiftssatser og avgiftsbetaling. Kongen kan herunder fastsette avgifter for deling og sammenslåing av søknader og registreringer.</article></article></li></ul></article></article><article class="legalArticle" data-lovdata-URL="LTI/lov/2003-03-14-15/§53" data-name="§53" id="kapittel-9-paragraf-5"><h3 class="legalArticleHeader"><span class="legalArticleValue">§ 53</span>. <span class="legalArticleTitle">Lisens</span></h3><article class="legalP" id="kapittel-9-paragraf-5-ledd-1">En designhaver kan gi en annen rett til å utnytte designen (lisens). Lisenshaveren kan ikke overdra retten videre, med mindre avtalen med designhaveren gir rett til dette.</article><article class="legalP" id="kapittel-9-paragraf-5-ledd-2">Inngår lisensen i en virksomhet, kan den overdras sammen med virksomheten om ikke annet er avtalt. Den som overdrar virksomheten, er fortsatt ansvarlig for at lisensavtalen oppfylles.</article><article class="legalP" id="kapittel-9-paragraf-5-ledd-3">En lisens skal innføres i designregistret og kunngjøres hvis en av partene ber om det. Det samme gjelder hvis en registrert lisens er overdratt eller opphørt.</article></article><article class="legalArticle" data-lovdata-URL="LTI/lov/2003-03-14-15/§54" data-name="§54" id="kapittel-9-paragraf-6"><h3 class="legalArticleHeader"><span class="legalArticleValue">§ 54</span>. <span class="legalArticleTitle">Rettsvirkningen mv. av innføringer i designregistret</span></h3><article class="legalP" id="kapittel-9-paragraf-6-ledd-1">Søksmål som gjelder en designregistrering, kan alltid reises mot den som står som innehaver i designregistret, og meldinger som Patentstyret skal gi designhaveren, kan alltid sendes til denne.</article><article class="legalP" id="kapittel-9-paragraf-6-ledd-2">Er en designrett overdratt til en annen, skal dette innføres i designregistret og kunngjøres hvis en av partene ber om det. Hvis enkelte av designene i en samregistrering etter § 15 er overdratt, kan overdragelsen bare innføres i designregistret og kunngjøres hvis designhaveren krever deling av registreringen. For slik deling skal det betales fastsatt avgift.</article><article class="legalP" id="kapittel-9-paragraf-6-ledd-3">Utlegg i designretten skal innføres i designregistret og kunngjøres etter melding fra namsmyndighetene.</article><article class="legalP" id="kapittel-9-paragraf-6-ledd-4">Er en designregistrering overdratt frivillig til flere, går den yngre retten i kollisjonstilfelle foran den eldre hvis den blir innmeldt for innføring i designregistret først, forutsatt at rettighetshaveren var i god tro ved innmeldingen. Det samme gjelder ved kollisjon mellom lisenser.</article></article></section><section class="section" data-name="kap10" id="kapittel-10" data-lovdata-URL="LTI/lov/2003-03-14-15/KAPITTEL_10"><h2>Kapittel 10 Internasjonal designregistrering</h2><article class="legalArticle" data-lovdata-URL="LTI/lov/2003-03-14-15/§55" data-name="§55" id="kapittel-10-paragraf-1"><h3 class="legalArticleHeader"><span class="legalArticleValue">§ 55</span>. <span class="legalArticleTitle">Definisjoner</span></h3><article class="legalP" id="kapittel-10-paragraf-1-ledd-1">Med en internasjonal designregistrering forstås en registrering av design som er foretatt av Det internasjonale byrået ved Verdensorganisasjonen for immateriell eiendomsrett (WIPO) på grunnlag av Genèveavtalen 2. juli 1999 til Haagoverenskomsten 6. november 1925 om internasjonal registrering av design.</article><article class="legalP" id="kapittel-10-paragraf-1-ledd-2">Patentstyret er registreringsmyndighet i Norge i saker om internasjonal designregistrering.</article></article><article class="legalArticle" data-lovdata-URL="LTI/lov/2003-03-14-15/§56" data-name="§56" id="kapittel-10-paragraf-2"><h3 class="legalArticleHeader"><span class="legalArticleValue">§ 56</span>. <span class="legalArticleTitle">Søknad om internasjonal designregistrering</span></h3><article class="legalP" id="kapittel-10-paragraf-2-ledd-1">Den som er norsk statsborger eller er bosatt eller driver virksomhet i Norge, kan søke om internasjonal registrering av design ved å innlevere søknad om det til Patentstyret eller Det internasjonale byrået.</article><article class="legalP" id="kapittel-10-paragraf-2-ledd-2">Søknaden skal oppfylle de kravene som er fastsatt i Genèveavtalen.</article><article class="legalP" id="kapittel-10-paragraf-2-ledd-3">Når en søknad om internasjonal designregistrering er innlevert til Patentstyret, skal Patentstyret oversende søknaden til Det internasjonale byrået innen fristen som er fastsatt ved forskrift. For slik oversendelse skal det betales fastsatt avgift.</article></article><article class="legalArticle" data-lovdata-URL="LTI/lov/2003-03-14-15/§57" data-name="§57" id="kapittel-10-paragraf-3"><h3 class="legalArticleHeader"><span class="legalArticleValue">§ 57</span>. <span class="legalArticleTitle">Krav om at en internasjonal designregistrering skal ha virkning i Norge</span></h3><article class="legalP" id="kapittel-10-paragraf-3-ledd-1">Når Patentstyret får melding fra Det internasjonale byrået med krav fra innehaveren om at en internasjonal registrering skal ha virkning i Norge, skal Patentstyret undersøke om registreringen gjelder en design som nevnt i § 2 nr. 1, og om vilkårene i § 7 første ledd er oppfylt.</article><article class="legalP" id="kapittel-10-paragraf-3-ledd-2">Er vilkårene ikke oppfylt, skal Patentstyret helt eller delvis avslå å gi den internasjonale registreringen virkning i Norge. Avslag må meldes til Det internasjonale byrået innen fristen som er fastsatt ved forskrift.</article><article class="legalP" id="kapittel-10-paragraf-3-ledd-3">Ved avslag kan innehaveren av den internasjonale registreringen på de vilkårene som er fastsatt ved forskrift, kreve at Patentstyrets første avdeling foretar en fornyet vurdering av spørsmålet om den internasjonale registreringen skal ha virkning i Norge.</article><article class="legalP" id="kapittel-10-paragraf-3-ledd-4">Er vilkårene oppfylt, skal Patentstyret innføre den internasjonale registreringen i designregistret og kunngjøre at den har virkning i Norge.</article><article class="legalP" id="kapittel-10-paragraf-3-ledd-5">For Patentstyrets behandling av krav om at en internasjonal registrering skal ha virkning i Norge, gjelder §§ 19 og 50 tilsvarende. Hvis den internasjonale designhaveren har påberopt prioritet, gjelder § 16.</article></article><article class="legalArticle" data-lovdata-URL="LTI/lov/2003-03-14-15/§58" data-name="§58" id="kapittel-10-paragraf-4"><h3 class="legalArticleHeader"><span class="legalArticleValue">§ 58</span>. <span class="legalArticleTitle">Virkningene av en internasjonal designregistrering</span></h3><article class="legalP" id="kapittel-10-paragraf-4-ledd-1">En innføring i designregistret om at en internasjonal registrering har virkning i Norge, har samme virkning som om designen var registrert her i landet. Innføringen har virkning fra den dagen registreringen ved Det internasjonale byrået anses for å ha skjedd.</article><article class="legalP" id="kapittel-10-paragraf-4-ledd-2">Frem til den internasjonale registreringen er innført i designregistret og kunngjort etter § 57 fjerde ledd, har registreringen samme virkning som en søknad om designregistrering i Norge. Utnytter noen designen uten samtykke fra den internasjonale designhaveren, og skjer utnyttelsen etter at den internasjonale registreringen er kunngjort av Det internasjonale byrået, gjelder §§ 40 og 41 tilsvarende hvis registreringen senere blir innført i designregistret. Vederlag og erstatning for utnyttelse før innføringen er kunngjort etter § 57 fjerde ledd, skal likevel alltid begrenses i samsvar med § 40 tredje ledd. Foreldelsesfristen for krav etter dette leddet begynner ikke å løpe før registreringen er innført i designregistret.</article><article class="legalP" id="kapittel-10-paragraf-4-ledd-3">Innføringen kan fornyes etter bestemmelsene i Genèveavtalen. Når Patentstyret får melding fra Det internasjonale byrået om fornyelse av en internasjonal registrering, skal dette innføres i designregistret og kunngjøres.</article><article class="legalP" id="kapittel-10-paragraf-4-ledd-4">En innføring i designregistret om at en internasjonal registrering har virkning i Norge, kan oppheves, kjennes ugyldig, overføres eller slettes etter bestemmelsene i kapittel 5. Oppheving etter § 33 må skje innen fristen som er fastsatt ved forskrift.</article></article><article class="legalArticle" data-lovdata-URL="LTI/lov/2003-03-14-15/§59" data-name="§59" id="kapittel-10-paragraf-5"><h3 class="legalArticleHeader"><span class="legalArticleValue">§ 59</span>. <span class="legalArticleTitle">Virkningen av at en internasjonal designregistrering opphører</span></h3><article class="legalP" id="kapittel-10-paragraf-5-ledd-1">Hvis en internasjonal registrering helt eller delvis opphører å gjelde, opphører samtidig dens virkning i Norge i samme utstrekning. Dette skal innføres i designregistret og kunngjøres.</article></article></section><section class="section" data-name="kap11" id="kapittel-11" data-lovdata-URL="LTI/lov/2003-03-14-15/KAPITTEL_11"><h2>Kapittel 11 Sluttbestemmelser</h2><article class="legalArticle" data-lovdata-URL="LTI/lov/2003-03-14-15/§60" data-name="§60" id="kapittel-11-paragraf-1"><h3 class="legalArticleHeader"><span class="legalArticleValue">§ 60</span>. <span class="legalArticleTitle">Oppheving av mønsterloven og terminologiske endringer i andre lover</span></h3><article class="legalP" id="kapittel-11-paragraf-1-ledd-1">Lov 29. mai 1970 nr. 33 om mønster oppheves.</article><article class="legalP" id="kapittel-11-paragraf-1-ledd-2">Ordet «mønster» erstattes med ordet «design» i enkel eller sammenstilt form i følgende lovbestemmelser:<ul class="defaultList"><li data-li-identifier="1." data-name="1."><article class="listArticle" id="kapittel-11-paragraf-1-ledd-2-punkt-1"><article class="legalP" id="kapittel-11-paragraf-1-ledd-2-punkt-1-ledd-1">Lov 13. august 1915 nr. 6 om rettergangsmåten for tvistemål § 273 nr. 5.</article></article></li><li data-li-identifier="2." data-name="2."><article class="listArticle" id="kapittel-11-paragraf-1-ledd-2-punkt-2"><article class="legalP" id="kapittel-11-paragraf-1-ledd-2-punkt-2-ledd-1">Lov 15. desember 1950 nr. 4 om fiendegods § 2 første ledd bokstav e.</article></article></li><li data-li-identifier="3." data-name="3."><article class="listArticle" id="kapittel-11-paragraf-1-ledd-2-punkt-3"><article class="legalP" id="kapittel-11-paragraf-1-ledd-2-punkt-3-ledd-1">Lov 3. mars 1961 nr. 4 om varemerker § 14 første ledd nr. 5.</article></article></li><li data-li-identifier="4." data-name="4."><article class="listArticle" id="kapittel-11-paragraf-1-ledd-2-punkt-4"><article class="legalP" id="kapittel-11-paragraf-1-ledd-2-punkt-4-ledd-1">Lov 12. mai 1961 nr. 2 om opphavsrett til åndsverk mv. § 10 første ledd.</article></article></li><li data-li-identifier="5." data-name="5."><article class="listArticle" id="kapittel-11-paragraf-1-ledd-2-punkt-5"><article class="legalP" id="kapittel-11-paragraf-1-ledd-2-punkt-5-ledd-1">Lov 8. februar 1980 nr. 2 om pant § 3-4 annet ledd bokstav b og § 5-9 første punktum.</article></article></li></ul></article><article class="legalP" id="kapittel-11-paragraf-1-ledd-3">I lov 11. juni 1993 nr. 65 om konkurranse i ervervsvirksomhet § 3-7 skal ordet «mønster» erstattes med «en registrert design».</article></article><article class="legalArticle" data-lovdata-URL="LTI/lov/2003-03-14-15/§61" data-name="§61" id="kapittel-11-paragraf-2"><h3 class="legalArticleHeader"><span class="legalArticleValue">§ 61</span>. <span class="legalArticleTitle">Andre lovendringer</span></h3> <article class="defaultP" margin-top="true">1. I lov 2. juli 1910 nr. 7 om Styret for det industrielle Retsvern skal § 5 første ledd lyde:</article><article class="legalP" id="kapittel-11-paragraf-2-ledd-1">Annen avdelings avgjørelse treffes av et utvalg på tre medlemmer, om ikke avdelingens formann eller varaformann har bestemt at saken skal behandles av et utvalg på fem medlemmer. Avgjørelse om at klagen ikke tas opp til behandling, kan treffes av formannen eller varaformannen alene, hvis denne finner avgjørelsen utvilsom.</article> <article class="defaultP" margin-top="true">2. I lov 3. mars 1961 nr. 4 om varemerker gjøres følgende endringer:</article> <article class="defaultP" margin-top="true">§ 17 første ledd tredje punktum og nytt fjerde punktum skal lyde:</article><article class="legalP" id="kapittel-11-paragraf-2-ledd-2">For øvrig skal søknaden tilfredsstille de krav som er fastsatt i forskrift. Det skal betales fastsatt avgift.</article> <article class="defaultP" margin-top="true">§ 19 tredje ledd skal lyde:</article><article class="legalP" id="kapittel-11-paragraf-2-ledd-3">Unnlater søkeren innen fristens utløp å uttale seg eller rette mangelen, skal søknaden henlegges. Behandlingen av søknaden gjenopptas dersom søkeren innen to måneder etter utløpet av fristen uttaler seg eller retter mangelen. Det skal betales fastsatt avgift. Gjenopptagelse gis bare én gang under behandlingen av søknaden.</article> <article class="defaultP" margin-top="true">§ 22 a første ledd annet punktum skal lyde:</article><article class="legalP" id="kapittel-11-paragraf-2-ledd-4">Det skal betales fastsatt avgift.</article> <article class="defaultP" margin-top="true">§ 23 a annet ledd skal lyde:</article><article class="legalP" id="kapittel-11-paragraf-2-ledd-5">Begjæring om fornyelse inngis skriftlig til Patentstyret tidligst ett år før og senest seks måneder etter registreringsperiodens utløp. Det skal betales fastsatt avgift. Blir begjæringen inngitt etter utløpet av registreringsperioden, må det dessuten betales en tilleggsavgift.</article> <article class="defaultP" margin-top="true">§ 33 første ledd skal lyde:</article><article class="legalP" id="kapittel-11-paragraf-2-ledd-6">Overdragelse av et registrert varemerke skal etter krav fra den nye innehaveren anmerkes i varemerkeregisteret og kunngjøres. §§ 28 og 31 får tilsvarende anvendelse.</article> <article class="defaultP" margin-top="true">§ 34 tredje ledd første punktum skal lyde:</article><article class="legalP" id="kapittel-11-paragraf-2-ledd-7">Både merkehaveren og lisenshaveren kan kreve at en lisens for et registrert varemerke blir anmerket i varemerkeregisteret og kunngjort.</article> <article class="defaultP" margin-top="true">§ 47 annet punktum og nytt tredje punktum skal lyde:</article><article class="legalP" id="kapittel-11-paragraf-2-ledd-8">For øvrig skal søknaden tilfredsstille de krav som er fastsatt i forskrift. Det skal betales fastsatt avgift.</article> <article class="defaultP" margin-top="true">§ 50 tredje ledd skal lyde:</article><article class="legalP" id="kapittel-11-paragraf-2-ledd-9">Bestemmelsene i §§ 19 og 60 gjelder tilsvarende.</article> <article class="defaultP" margin-top="true">§ 60 første ledd tredje punktum og nytt fjerde punktum skal lyde:</article><article class="legalP" id="kapittel-11-paragraf-2-ledd-10">Innen samme tid skal den unnlatte handling være foretatt. Det skal betales fastsatt avgift.</article> <article class="defaultP" margin-top="true">§ 61 skal lyde:</article><article class="legalP" id="kapittel-11-paragraf-2-ledd-11">Enhver har rett til å få se varemerkeregisteret og få bekreftet utskrift av det, eller kopi av varemerkesøknad med bilag som er tilgjengelig for enhver i henhold til § 17 a. For slike utskrifter og kopier skal det betales fastsatt avgift.</article> <article class="defaultP" margin-top="true">3. I lov 15. desember 1967 nr. 9 om patenter gjøres følgende endringer:</article> <article class="defaultP" margin-top="true">§ 8 fjerde ledd skal lyde:</article><article class="legalP" id="kapittel-11-paragraf-2-ledd-12">I søknaden skal oppfinnerens navn angis. Søkes patent av en annen enn oppfinneren, skal søknaden inneholde en erklæring fra søkeren om at vedkommende har rett til oppfinnelsen. Hvis Patentstyret finner grunn til å tvile på at søkeren har rett til oppfinnelsen, kan retten kreves dokumentert.</article> <article class="defaultP" margin-top="true">§ 15 tredje ledd skal lyde:</article><article class="legalP" id="kapittel-11-paragraf-2-ledd-13">Behandlingen av søknaden gjenopptas likevel hvis søkeren innen fire måneder fra utløpet av den nevnte frist innkommer med uttalelsen eller foretar handling for rettelse. Det skal betales fastsatt avgift.</article> <article class="defaultP" margin-top="true">§ 27 første ledd annet punktum skal lyde:</article><article class="legalP" id="kapittel-11-paragraf-2-ledd-14">Det skal betales fastsatt avgift.</article> <article class="defaultP" margin-top="true">§ 31 første ledd annet punktum skal lyde:</article><article class="legalP" id="kapittel-11-paragraf-2-ledd-15">Søkeren skal betale fastsatt avgift til Patentstyret.</article> <article class="defaultP" margin-top="true">§ 72 første ledd tredje punktum og nytt fjerde punktum skal lyde:</article><article class="legalP" id="kapittel-11-paragraf-2-ledd-16">Innen samme tid skal den unnlatte handling være foretatt. Det skal betales fastsatt avgift.</article> <article class="defaultP" margin-top="true">4. I lov 17. april 1970 nr. 21 om retten til oppfinnelser som er gjort av arbeidstakere skal § 2 lyde:</article><article class="legalP" id="kapittel-11-paragraf-2-ledd-17">Med de begrensninger som følger av bestemmelsene i § 7 første ledd, § 9 og § 10, kommer loven bare til anvendelse når annet ikke er eller må anses avtalt.</article></article><article class="legalArticle" data-lovdata-URL="LTI/lov/2003-03-14-15/§62" data-name="§62" id="kapittel-11-paragraf-3"><h3 class="legalArticleHeader"><span class="legalArticleValue">§ 62</span>. <span class="legalArticleTitle">Ikraftsettings- og overgangsbestemmelser</span></h3><article class="legalP" id="kapittel-11-paragraf-3-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article><article class="legalP" id="kapittel-11-paragraf-3-ledd-2">Designloven gjelder også for design som er registrert eller søkt registrert før loven trådte i kraft, med de unntakene som følger av paragrafen her.</article><article class="legalP" id="kapittel-11-paragraf-3-ledd-3">For søknader som er innlevert før loven trådte i kraft, gjelder de tidligere bestemmelsene om innholdet i søknader, saksbehandling, innsyn, klage og domstolprøving av klageavgjørelser.</article><article class="legalP" id="kapittel-11-paragraf-3-ledd-4">Bestemmelsene i §§ 4 og 8 gjelder ikke for design som er registrert eller søkt registrert før loven trådte i kraft. Overprøving for Patentstyret eller domstolene av en registrering som er gjort på grunnlag av de tidligere bestemmelsene, skjer på grunnlag av disse bestemmelsene.</article><article class="legalP" id="kapittel-11-paragraf-3-ledd-5">Hvis noen før loven trådte i kraft utnyttet en design på en måte som ikke krevde samtykke fra designhaveren etter de tidligere bestemmelsene, men som krever slikt samtykke etter loven her, kan vedkommende fortsette utnyttelsen uten hinder av de nye bestemmelsene. Samme rett har den som hadde gjort vesentlige forberedelser til å utnytte designen.</article></article></section></main></body></html>