<!DOCTYPE html><html lang="no"><head><title>Forskrift om kondensert melk og melkepulver.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-07-08-930</dd><dt class="dokid">DokumentID</dt><dd class="dokid">LTI/forskrift/2003-07-08-930</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 10 s 1689</dd><dt class="dateInForce">I kraft fra</dt><dd class="dateInForce">2003-07-17</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-12-20-1376</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1932-06-17-6/§2</li><li>lov/1932-06-17-6/§3</li></ul></dd><dt class="dateOfPublication">Kunngjort</dt><dd class="dateOfPublication">2003-07-11</dd><dt class="lastupdated">Rettet</dt><dd class="lastupdated">2003-09-10 (§ 4 og vedlegg 1)</dd><dt class="journalNumber">Journalnummer</dt><dd class="journalNumber">2003-0804</dd><dt class="titleShort">Korttittel</dt><dd class="titleShort">Forskrift om kondensert melk og melkepulver</dd><dt class="title">Tittel</dt><dd class="title">Forskrift om kondensert melk og melkepulver.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 8. juli 2003 med hjemmel i lov av 17. juni 1932 nr. 6 om kvalitetskontroll med landbruksvarer m.v. § 2 og § 3. Jf. EØS-avtalen vedlegg II kap. XII nr. 54zs (direktiv 2001/114/EF).</dd><dt class="refid">RefID</dt><dd class="refid">forskrift/2003-07-08-930</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kondensert melk og melkepulver.<ul class="tocSubUl"><li>§ 1. Omfang</li><li>§ 2. Generelt</li><li>§ 3. Varebetegnelser</li><li>§ 4. Merking</li><li>§ 5. Tilsyn og vedtak</li><li>§ 6. Dispensasjon</li><li>§ 7. Straff</li><li>§ 8. Overgangsbestemmelser</li><li>§ 9. Ikrafttredelse</li><li>Vedlegg 1. Varebetegnelser og produktdefinisjoner</li></ul></li></ul></dd></dl></header><main class="documentBody" data-lovdata-URL="LTI/forskrift/2003-07-08-930" id="dokument"><h1>Forskrift om kondensert melk og melkepulver.</h1><article class="legalArticle" data-lovdata-URL="LTI/forskrift/2003-07-08-930/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Omfang</span></h2><article class="legalP" id="paragraf-1-ledd-1">Denne forskriften omfatter bestemmelser om produktspesifikasjoner og merking av kondensert melk og melkepulver som skal frambys.</article><article class="legalP" id="paragraf-1-ledd-2">Forskriften gjelder ikke for produkter som omfattes av gjeldende forskrift om morsmelkerstatning og tilskuddsblandinger.</article></article><article class="legalArticle" data-lovdata-URL="LTI/forskrift/2003-07-08-930/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Generelt</span></h2><article class="legalP" id="paragraf-2-ledd-1">Produktene som omfattes av denne forskriften skal oppfylle produktdefinisjonene i vedlegg 1 og skal frambys med de varebetegnelsene som er angitt i vedlegget.</article></article><article class="legalArticle" data-lovdata-URL="LTI/forskrift/2003-07-08-930/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Varebetegnelser</span></h2><article class="legalP" id="paragraf-3-ledd-1">Varebetegnelsene i vedlegg 1 er forbeholdt produktene som er definert der.</article></article><article class="legalArticle" data-lovdata-URL="LTI/forskrift/2003-07-08-930/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Merking</span></h2><article class="legalP" id="paragraf-4-ledd-1">Produktene som omfattes av denne forskriften skal ved frambud være merket etter gjeldende forskrifter om merking mv. av næringsmidler, identifikasjonsmerking av næringsmiddelpartier og deklarasjon av næringsinnhold, med de tillegg og unntak som følger av denne forskriften.</article><article class="legalP" id="paragraf-4-ledd-2">Disse tilleggene og unntakene er:<ul class="defaultList"><li data-li-identifier="1)" data-name="1)"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">I merkingen skal melkefettinnholdet angis i vektprosent av det ferdige produktet. Dette gjelder ikke for produktene som er definert i vedlegg 1 nr. 1 bokstav d, g, og nr. 2 bokstav d. Det prosentvise innhold fettfritt melketørrstoff skal angis for produktene som er definert i vedlegg 1 nr. 1. Angivelsen skal gis i samme synsfelt som varebetegnelsen.</article></article></li><li data-li-identifier="2)" data-name="2)"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">For produktene som er definert i vedlegg 1 nr. 2 skal merkingen inneholde bruksanvisning for oppløsnings- eller rekonstitueringsmåten. Fettinnholdet i det oppløste eller rekonstituerte produktet skal angis.</article></article></li><li data-li-identifier="3)" data-name="3)"><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">Produkter som veier under 20 g pr. enhet kan merkes med bare varebetegnelsen hvis de pakkes i en felles ytteremballasje som er merket i samsvar med denne forskriften.</article></article></li><li data-li-identifier="4)" data-name="4)"><article class="listArticle" id="paragraf-4-ledd-2-punkt-4"><article class="legalP" id="paragraf-4-ledd-2-punkt-4-ledd-1">For produktene som er definert i vedlegg 1 nr. 2 skal det angis i merkingen at «produktet ikke er beregnet som næringsmiddel for barn under 12 måneder».</article></article></li><li data-li-identifier="0" data-name="0"><article class="listArticle" data-text-size="small" id="paragraf-4-ledd-2-punkt-5"><article class="legalP" id="paragraf-4-ledd-2-punkt-5-ledd-1">Endret ved rettelse 10. september 2003, se Lovtidend 13/2003.</article></article></li></ul></article></article><article class="legalArticle" data-lovdata-URL="LTI/forskrift/2003-07-08-930/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilsyn og vedtak</span></h2><article class="legalP" id="paragraf-5-ledd-1">Det kommunale eller interkommunale næringsmiddeltilsyn fører tilsyn med at bestemmelsene i denne forskriften overholdes og fatter de nødvendige vedtak for gjennomføring av bestemmelsene.</article><article class="legalP" id="paragraf-5-ledd-2">Klageinstans for disse vedtak er Statens næringsmiddeltilsyn.</article></article><article class="legalArticle" data-lovdata-URL="LTI/forskrift/2003-07-08-930/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Dispensasjon</span></h2><article class="legalP" id="paragraf-6-ledd-1">I særskilte tilfeller og forutsatt at det ikke vil stride mot internasjonale avtaler som Norge har inngått, kan Statens næringsmiddeltilsyn dispensere fra denne forskriften.</article></article><article class="legalArticle" data-lovdata-URL="LTI/forskrift/2003-07-08-930/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Straff</span></h2><article class="legalP" id="paragraf-7-ledd-1">Bestemmelsene om straff i lov av 17. juni 1932 nr. 6 om kvalitetskontroll med landbruksvarer m.v. kommer til anvendelse ved overtredelse av denne forskriften.</article></article><article class="legalArticle" data-lovdata-URL="LTI/forskrift/2003-07-08-930/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Overgangsbestemmelser</span></h2><article class="legalP" id="paragraf-8-ledd-1">Frambud av produktene som omfattes av forskriften, og som er merket innen 17. juli 2004 i samsvar med forskrift av 20. desember 1993 nr. 1376 om konservert helt eller delvis dehydrert melk, er tillatt inntil lagrene er brukt opp.</article></article><article class="legalArticle" data-lovdata-URL="LTI/forskrift/2003-07-08-930/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Denne forskriften trer i kraft 17. juli 2003. Samtidig oppheves forskrift av 20. desember 1993 nr. 1376 om konservert helt eller delvis dehydrert melk.</article></article><section class="section" data-name="vedlegg1" id="kapittel-1" data-lovdata-URL="LTI/forskrift/2003-07-08-930/KAPITTEL_1"><h2>Vedlegg 1. Varebetegnelser og produktdefinisjoner</h2><article class="defaultP">1) <i>Kondensert melk</i></article><article class="legalP" id="kapittel-1-ledd-1">Kondensert melk er det flytende produktet, søtet eller usøtet, som framkommer ved delvis fjerning av vann fra melk. Melkeråvaren kan være helmelk, helt eller delvis skummet melk, eller en blanding av forannevnte. Melkeråvaren kan tilsettes fløte og/eller melkepulver. I det ferdige produktet skal andelen av melkepulver utgjøre maksimum 25% av produktets totale tørrstoffinnhold.<p class="leddfortsettelse">– Ulike typer usøtet kondensert melk:</p><ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">Usøtet kondensert melk med høyt fettinnhold</article><article class="legalP" id="kapittel-1-ledd-1-punkt-1-ledd-2">Kondensert melk med minimum 15 vektprosent fett og minimum 26,5 vektprosent melketørrstoff totalt.</article></article></li><li data-li-identifier="b)" data-name="b)"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">Usøtet kondensert melk</article><article class="legalP" id="kapittel-1-ledd-1-punkt-2-ledd-2">Kondensert melk med minimum 7,5 vektprosent fett og minimum 25 vektprosent melketørrstoff totalt.</article></article></li><li data-li-identifier="c)" data-name="c)"><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">Usøtet kondensert delvis skummet melk</article><article class="legalP" id="kapittel-1-ledd-1-punkt-3-ledd-2">Kondensert melk med minimum 1 og mindre enn 7,5 vektprosent fett, og minimum 20 vektprosent melketørrstoff totalt.</article></article></li><li data-li-identifier="d)" data-name="d)"><article class="listArticle" id="kapittel-1-ledd-1-punkt-4"><article class="legalP" id="kapittel-1-ledd-1-punkt-4-ledd-1">Usøtet kondensert skummet melk</article><article class="legalP" id="kapittel-1-ledd-1-punkt-4-ledd-2">Kondensert melk med maksimum 1 vektprosent fett og minimum 20 vektprosent melketørrstoff totalt.</article></article></li></ul><p class="leddfortsettelse">– Ulike typer søtet kondensert melk:</p><ul class="defaultList"><li data-li-identifier="e)" data-name="e)"><article class="listArticle" id="kapittel-1-ledd-1-punkt-5"><article class="legalP" id="kapittel-1-ledd-1-punkt-5-ledd-1">Søtet kondensert melk</article><article class="legalP" id="kapittel-1-ledd-1-punkt-5-ledd-2">Kondensert melk tilsatt sukrose (halvhvitt sukker, hvitt sukker eller raffinert hvitt sukker), med minimum 8 vektprosent fett og minimum 28 vektprosent melketørrstoff totalt.</article></article></li><li data-li-identifier="f)" data-name="f)"><article class="listArticle" id="kapittel-1-ledd-1-punkt-6"><article class="legalP" id="kapittel-1-ledd-1-punkt-6-ledd-1">Søtet kondensert delvis skummet melk</article><article class="legalP" id="kapittel-1-ledd-1-punkt-6-ledd-2">Kondensert melk tilsatt sukrose (halvhvitt sukker, hvitt sukker eller raffinert hvitt sukker), med minimum 1 og mindre enn 8 vektprosent fett og minimum 24 vektprosent melketørrstoff totalt.</article></article></li><li data-li-identifier="g)" data-name="g)"><article class="listArticle" id="kapittel-1-ledd-1-punkt-7"><article class="legalP" id="kapittel-1-ledd-1-punkt-7-ledd-1">Søtet kondensert skummet melk</article><article class="legalP" id="kapittel-1-ledd-1-punkt-7-ledd-2">Kondensert melk tilsatt sukrose (halvhvitt sukker, hvitt sukker eller raffinert hvitt sukker), med maksimum 1 vektprosent fett og minimum 24 vektprosent melketørrstoff totalt.</article></article></li><li data-li-identifier="0" data-name="0"><article class="listArticle" data-text-size="small" id="kapittel-1-ledd-1-punkt-8"><article class="legalP" id="kapittel-1-ledd-1-punkt-8-ledd-1">Endret ved rettelse 10. september 2003, se Lovtidend 13/2003.</article></article></li></ul></article> <article class="defaultP" margin-top="true">2) <i>Melkepulver</i></article><article class="legalP" id="kapittel-1-ledd-2">Melkepulver er det produktet i pulverform som framkommer ved fjerning av vann fra melk til det gjenstår maksimum 5 vektprosent vann. Melkeråvaren kan være helmelk, helt eller delvis skummet melk, fløte eller en blanding av forannevnte.<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Melkepulver med høyt fettinnhold</article><article class="legalP" id="kapittel-1-ledd-2-punkt-1-ledd-2">Melkepulver med minimum 42 vektprosent fett.</article></article></li><li data-li-identifier="b)" data-name="b)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Melkepulver av helmelk</article><article class="legalP" id="kapittel-1-ledd-2-punkt-2-ledd-2">Melkepulver med minimum 26 og mindre enn 42 vektprosent fett.</article></article></li><li data-li-identifier="c)" data-name="c)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">Melkepulver av delvis skummet melk</article><article class="legalP" id="kapittel-1-ledd-2-punkt-3-ledd-2">Melkepulver med mer enn 1,5 og mindre enn 26 vektprosent fett.</article></article></li><li data-li-identifier="d)" data-name="d)"><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">Melkepulver av skummet melk</article><article class="legalP" id="kapittel-1-ledd-2-punkt-4-ledd-2">Melkepulver med maksimum 1,5 vektprosent fett.</article></article></li></ul></article> <article class="defaultP" margin-top="true">3) <i>Framstilling</i><ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">Ved framstilling av produktene som er definert i vedlegg 1 nr. 1 bokstav e, f og g, er det tillatt å tilsette laktose i en mengde på maksimum 0,03 vektprosent av det ferdige produktet.</article></article></li><li data-li-identifier="b)" data-name="b)"><article class="listArticle" id="kapittel-1-ledd-2-punkt-6"><article class="legalP" id="kapittel-1-ledd-2-punkt-6-ledd-1">Med forbehold for bestemmelsene i gjeldende forskrift om produksjon og frambud av rå melk, varmebehandlet melk og melkebaserte produkter mv., konserveres produktene i nr. 1 og 2 på følgende måter: <ul class="defaultList"><li data-li-identifier="-" data-name="-"><article class="listArticle" id="kapittel-1-ledd-2-punkt-6-ledd-1-punkt-1"><article class="legalP" id="kapittel-1-ledd-2-punkt-6-ledd-1-punkt-1-ledd-1">ved varmebehandling (sterilisering, UHT osv.) for produktene i vedlegg 1 nr. 1 bokstav a, b, c og d,</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-6-ledd-1-punkt-2"><article class="legalP" id="kapittel-1-ledd-2-punkt-6-ledd-1-punkt-2-ledd-1">ved tilsetning av sukrose for produktene i vedlegg 1 nr. 1 bokstav e, f og g,</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-6-ledd-1-punkt-3"><article class="legalP" id="kapittel-1-ledd-2-punkt-6-ledd-1-punkt-3-ledd-1">ved fjerning av vann for produktene i vedlegg 1 nr. 2.</article></article></li></ul></article></article></li></ul></article></section></main></body></html>