<!DOCTYPE html><html lang="no"><head><title>Forskrift om opptak til studier ved Norges teknisk-naturvitenskapelige universitet (NTNU).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-04-01-428</dd><dt class="dokid">DokumentID</dt><dd class="dokid">LTI/forskrift/2003-04-01-428</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 5 s 821</dd><dt class="dateInForce">I kraft fra</dt><dd class="dateInForce">2003-04-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§37</li><li>lov/1995-05-12-22/§38</li><li>lov/1995-05-12-22/§39</li></ul></dd><dt class="dateOfPublication">Kunngjort</dt><dd class="dateOfPublication">2003-04-08</dd><dt class="journalNumber">Journalnummer</dt><dd class="journalNumber">2003-0380</dd><dt class="titleShort">Korttittel</dt><dd class="titleShort">Forskrift om opptak til studier ved NTNU</dd><dt class="title">Tittel</dt><dd class="title">Forskrift om opptak til studier ved Norges teknisk-naturvitenskapelige universitet (NTNU).</dd><dt class="miscInformation">Annet om dokumentet</dt><dd class="miscInformation">Fastsatt av NTNUs styre 1. april 2003 med hjemmel i lov av 12. mai 1995 nr. 22 om universiteter og høgskoler § 37, § 38 og § 39.</dd><dt class="refid">RefID</dt><dd class="refid">forskrift/2003-04-01-428</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak til studier ved Norges teknisk-naturvitenskapelige universitet (NTNU).<ul class="tocSubUl"><li>Kapittel I – Alminnelige bestemmelser<ul class="tocSubUl"><li>§ 1. Virkeområde</li><li>§ 2. Grunnlag for opptak</li><li>§ 3. Organisering av opptaket ved NTNU</li><li>§ 4. Opptakskomiteer</li><li>§ 5. Vedtak om adgangsregulering</li><li>§ 6. Kvoter</li><li>§ 7. Rangering basert på karakterer</li><li>§ 8. Søknadsfrister</li><li>§ 9. Dokumentasjon og ettersendingsfrist</li><li>§ 10. Opptaksprøver</li><li>§ 11. Opptak på bakgrunn av realkompetanse</li><li>§ 12. Dispensasjon fra krav om generell studiekompetanse</li><li>§ 13. Utsatt studiestart</li></ul></li><li>Kapittel II – Opptak regulert av departementets forskrift om opptakskrav til grunnutdanninger<ul class="tocSubUl"><li>§ 14. Opptakskrav til grunnutdanninger</li></ul></li><li>Kapittel III – Opptak der NTNU selv fastsetter opptakskrav og rangering<ul class="tocSubUl"><li>§ 15. Informasjon om opptakskrav</li><li>§ 16. Kvoter ved opptak til adgangsregulerte emner</li><li>§ 17. Rangering ved opptak til adgangsregulerte emner</li><li>§ 18. Opptak til studieretninger</li><li>§ 19. Opptakskrav til masterprogram som bygger på fullført lavere grad</li><li>§ 20. Kvote ved opptak til masterprogram som bygger på fullført lavere grad</li><li>§ 21. Rangering til adgangsregulerte masterprogram som bygger på fullført lavere grad</li><li>§ 22. Opptak til internasjonale masterprogram</li><li>§ 23. Opptak av søkere til grunnutdanning i musikkvitenskap, utøvende musikk og bildekunst</li><li>§ 24. Opptak av søkere til grunnutdanning i folkedans</li><li>§ 25. Opptak av søkere til praktisk-pedagogisk utdanning</li><li>§ 26. Opptak til profesjonsstudiet i psykologi</li><li>§ 27. Opptak til trinndelte kurs i norsk for utlendinger ved NTNU</li><li>§ 28. Opptak til yrkesrelaterte videreutdanninger i teknologi og arkitektur</li><li>§ 29. Opptak til spesialutdanning i teknologi og arkitektur</li></ul></li><li>Kapittel IV – Overgang til andre studieprogram for allerede opptatte studenter<ul class="tocSubUl"><li>§ 30. Overgang til et åpent studieprogram</li><li>§ 31. Overgang til et adgangsregulert studieprogram</li></ul></li><li>Kapittel V – Ikrafttredelse<ul class="tocSubUl"><li>§ 32. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2003-04-01-428" id="dokument"><h1>Forskrift om opptak til studier ved Norges teknisk-naturvitenskapelige universitet (NTNU).</h1><section class="section" data-name="kapI" id="kapittel-1" data-lovdata-URL="LTI/forskrift/2003-04-01-428/KAPITTEL_1"><h2>Kapittel I – Alminnelige bestemmelser</h2><article class="legalArticle" data-lovdata-URL="LTI/forskrift/2003-04-01-428/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder for opptak til åpne og adgangsregulerte studier ved NTNU:<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">studieprogram som er grunnutdanninger, dvs. som bygger på videregående opplæring og ikke har krav om at annen høgre utdanning skal være gjennomført</article></article></li><li data-li-identifier="-" data-name="-"><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">masterprogram som bygger på fullført lavere grad</article></article></li><li data-li-identifier="-" data-name="-"><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1">videregående studieprogram og andre utdanninger som bygger på ett eller flere emner i høgre utdanning</article></article></li><li data-li-identifier="-" data-name="-"><article class="listArticle" id="kapittel-1-paragraf-1-ledd-1-punkt-4"><article class="legalP" id="kapittel-1-paragraf-1-ledd-1-punkt-4-ledd-1">studieretninger</article></article></li><li data-li-identifier="-" data-name="-"><article class="listArticle" id="kapittel-1-paragraf-1-ledd-1-punkt-5"><article class="legalP" id="kapittel-1-paragraf-1-ledd-1-punkt-5-ledd-1">enkeltemner.</article></article></li></ul></article><article class="legalP" id="kapittel-1-paragraf-1-ledd-2">Regler for opptak til doktorgradsstudier er gitt i egen forskrift for graden Philosophiae Doctor ved NTNU.</article></article><article class="legalArticle" data-lovdata-URL="LTI/forskrift/2003-04-01-428/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Grunnlag for opptak</span></h3><article class="legalP" id="kapittel-1-paragraf-2-ledd-1">Overordnete bestemmelser om opptak til høgre utdanning er gitt gjennom<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">Lov av 12. mai 1995 nr. 22 om universiteter og høgskoler § 37, § 38 og § 39 – universitetsloven.</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">Forskrift av 14. desember 1999 nr. 1505 om rangering av søkere ved opptak til grunnutdanninger ved universiteter og høgskoler – departementets rangeringsforskrift.</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1">Forskrift av 14. november 2002 nr. 1286 om opptakskrav til grunnutdanningar ved universitet og høgskolar – departementets opptakskravforskrift.</article></article></li></ul></article><article class="legalP" id="kapittel-1-paragraf-2-ledd-2">Alle opptak til NTNU er basert på generell studiekompetanse, med de tilleggskravene og unntakene som er spesifisert i opptakskravforskriften. Krav for opptak til utdanninger som ikke er dekket av forskrift av 14. november 2002 nr. 1286, går fram av NTNUs egen opptaksforskrift.</article></article><article class="legalArticle" data-lovdata-URL="LTI/forskrift/2003-04-01-428/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Organisering av opptaket ved NTNU</span></h3><article class="legalP" id="kapittel-1-paragraf-3-ledd-1">Universitetsdirektøren foretar alle opptak til NTNU, hvis ikke noe annet er fastsatt i overordnete bestemmelser.</article></article><article class="legalArticle" data-lovdata-URL="LTI/forskrift/2003-04-01-428/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Opptakskomiteer</span></h3><article class="legalP" id="kapittel-1-paragraf-4-ledd-1">Rektor kan oppnevne opptakskomité for et studieprogram eller grupper av studieprogram. Opptakskomiteen foretar da opptaket til det eller de studieprogram. Opptakskomiteen skal ha minst ett medlem med faglig kompetanse i det studieprogrammet eller gruppen av studieprogram komiteen tar opp til.</article></article><article class="legalArticle" data-lovdata-URL="LTI/forskrift/2003-04-01-428/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Vedtak om adgangsregulering</span></h3><article class="legalP" id="kapittel-1-paragraf-5-ledd-1">NTNUs styre kan regulere adgangen til studieprogram eller enkeltemner ved å fastsette et maksimalt antall studieplasser for opptak når det er nødvendig av kapasitetshensyn eller ressurshensyn, jf. universitetsloven § 39 nr. 1. Vedtaket gjelder til og med det kommende studieåret.</article></article><article class="legalArticle" data-lovdata-URL="LTI/forskrift/2003-04-01-428/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Kvoter</span></h3><article class="legalP" id="kapittel-1-paragraf-6-ledd-1">I et opptak kan NTNUs styre sette av kvoter for kvalifiserte søkere med spesiell bakgrunn når det vedtar adgangsregulering til emnet eller studieprogrammet. En kvote er et bestemt antall studieplasser eller en bestemt andel av studieplassene i opptaket, reservert for søkere som tilfredsstiller nærmere bestemte krav.</article><article class="legalP" id="kapittel-1-paragraf-6-ledd-2">Hvis kvoter blir brukt, skal det gjøres kjent for søkerne hva som er kriteriene for å tilhøre kvotene og størrelsen på kvoten(e). Hvis ikke alle studieplassene i en kvote blir fylt, overføres resten av studieplassene til søkere som ikke oppfyller kvotekriteriet.</article></article><article class="legalArticle" data-lovdata-URL="LTI/forskrift/2003-04-01-428/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Rangering basert på karakterer</span></h3><article class="legalP" id="kapittel-1-paragraf-7-ledd-1">Når et lokalt opptak ved NTNU bruker gjennomsnittet av bokstavkarakterene for to eller flere emner som rangeringskriterium, skal det regnes ut slik § 40 i studieforskriften angir. Dersom det er nødvendig for å skille søkerne til opptaket, kan utregnet tallekvivalent med én desimal brukes som rangeringskriterium.</article></article><article class="legalArticle" data-lovdata-URL="LTI/forskrift/2003-04-01-428/§8" data-name="§8" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Søknadsfrister</span></h3><article class="legalP" id="kapittel-1-paragraf-8-ledd-1">For søknad til studier der opptaket er organisert gjennom Samordna Opptak, gjelder de nasjonale fristene fastsatt av departementet.</article><article class="legalP" id="kapittel-1-paragraf-8-ledd-2">Til opptak som NTNU behandler lokalt, er søknadsfristen kunngjort samtidig med utlysing av opptaket. Universitetsdirektøren fastsetter søknadsfristen.</article></article><article class="legalArticle" data-lovdata-URL="LTI/forskrift/2003-04-01-428/§9" data-name="§9" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Dokumentasjon og ettersendingsfrist</span></h3><article class="legalP" id="kapittel-1-paragraf-9-ledd-1">Søknad om opptak skal sendes på fastsatt søknadsskjema.</article><article class="legalP" id="kapittel-1-paragraf-9-ledd-2">Alle opplysninger som er relevante for søknaden, skal dokumenteres. Søkeren plikter å orientere seg om hvilken dokumentasjon som er nødvendig for at søknaden skal kunne behandles. Dokumentasjonen er attesterte kopier av originaldokumenter.</article><article class="legalP" id="kapittel-1-paragraf-9-ledd-3">Dokumentasjon som ikke er mulig å legge ved innen søknadsfristen, kan ettersendes. I søknaden må søkeren angi hvilken dokumentasjon som eventuelt blir ettersendt. For lokale opptak ved NTNU fastsetter Universitetsdirektøren ettersendingsfristen. Den kunngjøres samtidig med utlysing av opptaket.</article></article><article class="legalArticle" data-lovdata-URL="LTI/forskrift/2003-04-01-428/§10" data-name="§10" id="kapittel-1-paragraf-10"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Opptaksprøver</span></h3><article class="legalP" id="kapittel-1-paragraf-10-ledd-1">Når opptaksprøve brukes, er den enten kvalifiseringsgrunnlag alene eller et tillegg til øvrige opptakskrav. En opptaksprøve kan brukes som rangeringsgrunnlag for opptaket.</article><article class="legalP" id="kapittel-1-paragraf-10-ledd-2">Opptaksprøven skal være faglig og metodisk relevant for studiet. De søkerne som består opptaksprøven, skal rangeres i det endelige opptaket. I utlysingen av opptaket skal det informeres om at opptaksprøve brukes.</article></article><article class="legalArticle" data-lovdata-URL="LTI/forskrift/2003-04-01-428/§11" data-name="§11" id="kapittel-1-paragraf-11"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Opptak på bakgrunn av realkompetanse</span></h3><article class="legalP" id="kapittel-1-paragraf-11-ledd-1">Universitetsdirektøren kan gi søkere som ikke kan dokumentere generell studiekompetanse og som er 25 år eller eldre i opptaksåret, opptak til studieprogram eller enkeltemner dersom de på bakgrunn av faglig realkompetansevurdering på fakultetet har nødvendige kvalifikasjoner for studiet de har søkt opptak til. Universitetsdirektøren kan innenfor de retningslinjene departementet har satt, fastsette retningslinjer for å dokumentere realkompetansen og for å behandle søknadene. Når opptaket er basert på realkompetanse, skal eventuelle tilleggskrav ut over generell studiekompetanse være inkludert i realkompetansevurderingen.</article><article class="legalP" id="kapittel-1-paragraf-11-ledd-2">Når studenter tatt opp etter realkompetansevurdering har fullført og bestått emner på til sammen minst 60 studiepoeng i det studiet de er tatt opp til, oppnår de generell studiekompetanse.</article></article><article class="legalArticle" data-lovdata-URL="LTI/forskrift/2003-04-01-428/§12" data-name="§12" id="kapittel-1-paragraf-12"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Dispensasjon fra krav om generell studiekompetanse</span></h3><article class="legalP" id="kapittel-1-paragraf-12-ledd-1">Universitetsdirektøren kan i spesielle tilfeller gjøre unntak fra kravet om generell studiekompetanse for søkere under 25 år dersom søkeren kan dokumentere at det ikke har vært mulig å oppnå generell studiekompetanse på grunn av varig sykdom, funksjonshemming e.l. I slike tilfeller skal fakultetet vurdere kvalifikasjonene i forhold til den utdanningen søkeren ønsker å bli tatt opp til. Søkeren må ha de nødvendige faglige forutsetningene for å gjennomføre det aktuelle studiet uten å ha generell studiekompetanse. Universitetsdirektøren fastsetter retningslinjer for slike vurderinger.</article></article><article class="legalArticle" data-lovdata-URL="LTI/forskrift/2003-04-01-428/§13" data-name="§13" id="kapittel-1-paragraf-13"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Utsatt studiestart</span></h3><article class="legalP" id="kapittel-1-paragraf-13-ledd-1">Den som foretar opptaket, kan etter søknad gi en student utsettelse på å starte studiet på en tildelt studieplass dersom studenten har svart bekreftende på tilbudet om studieplass. Søknaden kan innvilges dersom studenten er innkalt til førstegangs militær- eller siviltjeneste, er alvorlig syk eller er gravid. Andre tungtveiende grunner kan også gi grunnlag for å innvilge søknaden. De som får innvilget søknad om utsatt studiestart, får reservert studieplassen til neste gang studieprogrammet har ordinær studiestart.</article><article class="legalP" id="kapittel-1-paragraf-13-ledd-2">Innen søknadsfristen for neste opptak til studieprogrammet må de som har fått utsatt studiestart, bekrefte bruk av den reserverte studieplassen ved å søke på nytt om opptak. Eventuelle andre prosedyrer er angitt i innvilgelsesbrevet. Den som gir slik bekreftelse, er garantert å få tilbud om studieplass, uansett opptakskrav. For å beholde den tildelte studieplassen må de som bekrefter, likevel følge de samme rutinene som de ordinære søkerne i opptaket, ved å svare at de tar imot studieplassen og møte ved studiestart. De som ikke følger disse rutinene, mister den reserverte studieplassen.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2003-04-01-428/KAPITTEL_2"><h2>Kapittel II – Opptak regulert av departementets forskrift om opptakskrav til grunnutdanninger</h2><article class="legalArticle" data-lovdata-URL="LTI/forskrift/2003-04-01-428/§14" data-name="§14" id="kapittel-2-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Opptakskrav til grunnutdanninger</span></h3><article class="legalP" id="kapittel-2-paragraf-1-ledd-1">Til grunnutdanningene ved NTNU er det krav om generell studiekompetanse. Unntak fra generell studiekompetanse og tilleggskrav ut over generell studiekompetanse for opptak til de enkelte grunnutdanningene, går fram av departementets opptakskravforskrift.</article><article class="legalP" id="kapittel-2-paragraf-1-ledd-2">Fakultetet fastsetter de spesielle faglige kravene for søkere som er unntatt fra kravet om generell studiekompetanse for opptak til de kunstfaglige grunnutdanningene bildekunst, utøvende musikk og folkedans, jf. departementets opptakskravforskrift § 7.</article><article class="legalP" id="kapittel-2-paragraf-1-ledd-3">Fakultetet fastsetter kravene i opptaksprøvene for søkerne til bildekunst, utøvende musikk og musikkvitenskap, jf. departementets opptakskravforskrift § 8.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2003-04-01-428/KAPITTEL_3"><h2>Kapittel III – Opptak der NTNU selv fastsetter opptakskrav og rangering</h2><article class="legalArticle" data-lovdata-URL="LTI/forskrift/2003-04-01-428/§15" data-name="§15" id="kapittel-3-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Informasjon om opptakskrav</span></h3><article class="legalP" id="kapittel-3-paragraf-1-ledd-1">Opptakskrav for studieprogram er spesifisert i studieprogrammets studieplan. Opptakskrav for enkeltemner er spesifisert i emnebeskrivelsen.</article></article><article class="legalArticle" data-lovdata-URL="LTI/forskrift/2003-04-01-428/§16" data-name="§16" id="kapittel-3-paragraf-2"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Kvoter ved opptak til adgangsregulerte emner</span></h3><article class="legalP" id="kapittel-3-paragraf-2-ledd-1">NTNUs styre fastsetter hvor mange plasser på adgangsregulerte emner som skal tilbys nye studenter og studenter som allerede er tatt opp til studier ved NTNU.</article><article class="legalP" id="kapittel-3-paragraf-2-ledd-2">Ved opptak til adgangsregulerte emner deles søkerne inn i disse kvotene i rangert rekkefølge:<ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-2-ledd-2-punkt-1"><article class="legalP" id="kapittel-3-paragraf-2-ledd-2-punkt-1-ledd-1">De som har emnet som obligatorisk del av studieprogrammet. Alle i denne kvoten skal automatisk få plass ut fra utdanningsplanen uten å søke om opptak.</article></article></li><li data-li-identifier="2." data-name="2."><article class="listArticle" id="kapittel-3-paragraf-2-ledd-2-punkt-2"><article class="legalP" id="kapittel-3-paragraf-2-ledd-2-punkt-2-ledd-1">De som har emnet som valgfri del av sitt studieprogram. Disse studentene må selv søke gjennom å sette opp emnet i sin utdanningsplan.</article></article></li><li data-li-identifier="3." data-name="3."><article class="listArticle" id="kapittel-3-paragraf-2-ledd-2-punkt-3"><article class="legalP" id="kapittel-3-paragraf-2-ledd-2-punkt-3-ledd-1">Alle andre studenter som har søkt om opptak til emnet.</article></article></li></ul></article></article><article class="legalArticle" data-lovdata-URL="LTI/forskrift/2003-04-01-428/§17" data-name="§17" id="kapittel-3-paragraf-3"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Rangering ved opptak til adgangsregulerte emner</span></h3><article class="legalP" id="kapittel-3-paragraf-3-ledd-1">Studenter som allerede er tatt opp til studier ved NTNU, rangeres for opptak til adgangsregulerte emner etter disse rangeringsreglene i prioritert rekkefølge:<ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">Total studieansiennitet målt i antall studiepoeng i emner vurdert ved NTNU og ekstern utdanning godkjent av NTNU.</article></article></li><li data-li-identifier="2." data-name="2."><article class="listArticle" id="kapittel-3-paragraf-3-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1">Gjennomsnittskarakteren for alle emner avlagt ved NTNU.</article></article></li><li data-li-identifier="3." data-name="3."><article class="listArticle" id="kapittel-3-paragraf-3-ledd-1-punkt-3"><article class="legalP" id="kapittel-3-paragraf-3-ledd-1-punkt-3-ledd-1">Alder, med den eldste først, spesifisert etter fødselsdato.</article></article></li></ul></article></article><article class="legalArticle" data-lovdata-URL="LTI/forskrift/2003-04-01-428/§18" data-name="§18" id="kapittel-3-paragraf-4"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Opptak til studieretninger</span></h3><article class="legalP" id="kapittel-3-paragraf-4-ledd-1">Fakultetet selv kan fastsette fordeling av opptakstall mellom de enkelte studieretningene i et studieprogram. Fakultetet selv kan fastsette rangeringsregler for opptak til studieretninger i et studieprogram. Rangeringsregler for opptak til studieretninger inngår i studieprogrammets studieplan.</article></article><article class="legalArticle" data-lovdata-URL="LTI/forskrift/2003-04-01-428/§19" data-name="§19" id="kapittel-3-paragraf-5"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Opptakskrav til masterprogram som bygger på fullført lavere grad</span></h3><article class="legalP" id="kapittel-3-paragraf-5-ledd-1">For å bli tatt opp til et masterprogram som bygger på en lavere grad, må følgende krav være oppfylt:<ul class="defaultList"><li data-li-identifier="-" data-name="-"><article class="listArticle" id="kapittel-3-paragraf-5-ledd-1-punkt-1"><article class="legalP" id="kapittel-3-paragraf-5-ledd-1-punkt-1-ledd-1">oppnådd bachelorgrad eller tilsvarende</article></article></li><li data-li-identifier="-" data-name="-"><article class="listArticle" id="kapittel-3-paragraf-5-ledd-1-punkt-2"><article class="legalP" id="kapittel-3-paragraf-5-ledd-1-punkt-2-ledd-1">bestått vurderinger i minst 80 studiepoeng i fagområdet til den aktuelle mastergraden, spesifisert i studieplanen for det aktuelle masterprogrammet</article></article></li><li data-li-identifier="-" data-name="-"><article class="listArticle" id="kapittel-3-paragraf-5-ledd-1-punkt-3"><article class="legalP" id="kapittel-3-paragraf-5-ledd-1-punkt-3-ledd-1">oppfylt øvrige opptakskrav fastsatt i studieplanen for masterprogrammet.</article></article></li></ul></article><article class="legalP" id="kapittel-3-paragraf-5-ledd-2">Fakultetet kan fastsette særlige faglige minstekrav for opptak til enkelte masterprogram. Der det er opprettet et overfakultært styre for en gruppe studieprogram, kan dette styret fastsette slike faglige minstekrav. Slike krav skal stå i studieplanen.</article><article class="legalP" id="kapittel-3-paragraf-5-ledd-3">De som tas opp til et 2-årig masterprogram i teknologi basert på 3-årig ingeniørutdanning, må ha bestått matematikk- og statistikkemner i ingeniørutdanningen med et omfang på minst 27 studiepoeng eller ha tilsvarende utdanning.</article></article><article class="legalArticle" data-lovdata-URL="LTI/forskrift/2003-04-01-428/§20" data-name="§20" id="kapittel-3-paragraf-6"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Kvote ved opptak til masterprogram som bygger på fullført lavere grad</span></h3><article class="legalP" id="kapittel-3-paragraf-6-ledd-1">Ved opptak til masterprogram som bygger på fullført lavere grad, skal det for søkere med spesiell bakgrunn være en kvote på inntil 20% av de studieplassene det tas opp til. Kvoten gjelder for søkere som har sitt opptaksgrunnlag i en utdanning som gjør det umulig å rangere dem etter de ordinære rangeringsreglene, f.eks. søkere med utenlandsk utdanning.</article></article><article class="legalArticle" data-lovdata-URL="LTI/forskrift/2003-04-01-428/§21" data-name="§21" id="kapittel-3-paragraf-7"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Rangering til adgangsregulerte masterprogram som bygger på fullført lavere grad</span></h3><article class="legalP" id="kapittel-3-paragraf-7-ledd-1">De kvalifiserte søkerne rangeres etter følgende kriterier:<ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-7-ledd-1-punkt-1"><article class="legalP" id="kapittel-3-paragraf-7-ledd-1-punkt-1-ledd-1">Gjennomsnittskarakteren for emnene som utgjør hovedprofilen i bachelorgraden, eventuelt i cand.mag.-graden, og som er det faglige grunnlaget for opptak til masterprogrammet.</article></article></li><li data-li-identifier="2." data-name="2."><article class="listArticle" id="kapittel-3-paragraf-7-ledd-1-punkt-2"><article class="legalP" id="kapittel-3-paragraf-7-ledd-1-punkt-2-ledd-1">Studieansiennitet målt i antall studiepoeng.</article></article></li><li data-li-identifier="3." data-name="3."><article class="listArticle" id="kapittel-3-paragraf-7-ledd-1-punkt-3"><article class="legalP" id="kapittel-3-paragraf-7-ledd-1-punkt-3-ledd-1">Alder, der eldste rangeres først, basert på fødselsdato.</article></article></li></ul></article><article class="legalP" id="kapittel-3-paragraf-7-ledd-2">Kvalifiserte søkere til 2-årige masterprogram i teknologi rangeres etter følgende kriterier:<ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-7-ledd-2-punkt-1"><article class="legalP" id="kapittel-3-paragraf-7-ledd-2-punkt-1-ledd-1">Gjennomsnittskarakter for alle karakterene på vitnemålet for ingeniørutdanningen, der alle karakterer i matematikk- og statistikkemner gis dobbel vekt.</article></article></li><li data-li-identifier="2." data-name="2."><article class="listArticle" id="kapittel-3-paragraf-7-ledd-2-punkt-2"><article class="legalP" id="kapittel-3-paragraf-7-ledd-2-punkt-2-ledd-1">Alder, der eldste rangeres først, basert på fødselsdato.</article></article></li></ul></article><article class="legalP" id="kapittel-3-paragraf-7-ledd-3">Rektor kan fastsette andre rangeringsregler for opptak til enkelte masterprogram etter forslag fra fakultetet.</article></article><article class="legalArticle" data-lovdata-URL="LTI/forskrift/2003-04-01-428/§22" data-name="§22" id="kapittel-3-paragraf-8"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Opptak til internasjonale masterprogram</span></h3><article class="legalP" id="kapittel-3-paragraf-8-ledd-1">NTNUs styre setter av, etter forslag fra fakultetet, kvoter for søkere med opptaksgrunnlag fra utenlandske utdanningsinstitusjoner. NTNUs styre kan, etter forslag fra fakultetet, sette av kvoter for søkere fra bestemte nasjoner og søkere som har garantert studiefinansiering. NTNUs styre kan fastsette at det til bestemte internasjonale masterprogram ikke kan tas opp studenter over en viss alder.</article><article class="legalP" id="kapittel-3-paragraf-8-ledd-2">Universitetsdirektøren rangerer søkerne i samråd med fakultetet.</article></article><article class="legalArticle" data-lovdata-URL="LTI/forskrift/2003-04-01-428/§23" data-name="§23" id="kapittel-3-paragraf-9"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Opptak av søkere til grunnutdanning i musikkvitenskap, utøvende musikk og bildekunst</span></h3><article class="legalP" id="kapittel-3-paragraf-9-ledd-1">Rektor oppnevner, etter forslag fra fakultetet, en opptakskomité for hver av grunnutdanningene i musikkvitenskap, utøvende musikk og bildekunst.</article><article class="legalP" id="kapittel-3-paragraf-9-ledd-2">Opptakskomiteene for utøvende musikk og bildekunst avgjør om søkere som ikke fyller kravet om generell studiekompetanse, fyller de spesielle faglige kravene som gjør dem kompetent for opptaksvurdering, jf. departementets opptakskravforskrift § 7 første ledd bokstav d nr. 3 og nr. 5.</article><article class="legalP" id="kapittel-3-paragraf-9-ledd-3">Hver opptakskomité kan opprette kommisjoner for å bedømme søkernes prestasjoner i opptaksprøven. Det skal være minst én student i hver kommisjon. Fakultetet fastsetter regler for opptaksprosessen. For å bli rangert for opptak må søkeren bestå alle delprøver i opptaksprøven. Opptakskomiteen rangerer alle som består hele opptaksprøven, eventuelt med utgangspunkt i de vurderingene kommisjonene har gjort av faglige kvalifikasjoner og prestasjoner søkerne viste gjennom opptaksprøven, jf. departementets opptakskravforskrift § 8 tredje ledd bokstav i nr. 4, nr. 5 og nr. 6.</article></article><article class="legalArticle" data-lovdata-URL="LTI/forskrift/2003-04-01-428/§24" data-name="§24" id="kapittel-3-paragraf-10"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Opptak av søkere til grunnutdanning i folkedans</span></h3><article class="legalP" id="kapittel-3-paragraf-10-ledd-1">Fakultetet avgjør om søkere som ikke fyller kravet om generell studiekompetanse, fyller de spesielle faglige kravene som gjør dem kompetent for opptaksvurdering, jf. departementets opptakskravforskrift § 7 første ledd bokstav d nr. 6.</article></article><article class="legalArticle" data-lovdata-URL="LTI/forskrift/2003-04-01-428/§25" data-name="§25" id="kapittel-3-paragraf-11"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Opptak av søkere til praktisk-pedagogisk utdanning</span></h3><article class="legalP" id="kapittel-3-paragraf-11-ledd-1">Regler for opptaket til praktisk-pedagogisk utdanning fastsettes av NTNUs styre.</article></article><article class="legalArticle" data-lovdata-URL="LTI/forskrift/2003-04-01-428/§26" data-name="§26" id="kapittel-3-paragraf-12"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Opptak til profesjonsstudiet i psykologi</span></h3><article class="legalP" id="kapittel-3-paragraf-12-ledd-1">Opptaket til profesjonsstudiet i psykologi følger reglene vedtatt av Kollegiet 14. november 2001, med unntak av § 3, som oppheves. Universitetsdirektøren foretar opptaket.</article></article><article class="legalArticle" data-lovdata-URL="LTI/forskrift/2003-04-01-428/§27" data-name="§27" id="kapittel-3-paragraf-13"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Opptak til trinndelte kurs i norsk for utlendinger ved NTNU</span></h3><article class="legalP" id="kapittel-3-paragraf-13-ledd-1">Søkerne fordeles i to kvoter:<ul class="defaultList"><li data-li-identifier="A)" data-name="A)"><article class="listArticle" id="kapittel-3-paragraf-13-ledd-1-punkt-1"><article class="legalP" id="kapittel-3-paragraf-13-ledd-1-punkt-1-ledd-1">Søkere med NTNU-tilknytning</article></article></li><li data-li-identifier="B)" data-name="B)"><article class="listArticle" id="kapittel-3-paragraf-13-ledd-1-punkt-2"><article class="legalP" id="kapittel-3-paragraf-13-ledd-1-punkt-2-ledd-1">Flyktninger og innvandrere med fast oppholdstillatelse.</article></article></li></ul><p class="leddfortsettelse">NTNUs styre fastsetter fordelingen mellom de to kvotene.</p></article><article class="legalP" id="kapittel-3-paragraf-13-ledd-2">I kvote A rangeres søkerne etter følgende kriterier:<ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-13-ledd-2-punkt-1"><article class="legalP" id="kapittel-3-paragraf-13-ledd-2-punkt-1-ledd-1">Vitenskapelige ansatte ved NTNU som er pålagt å gjennomføre norskkurs til og med trinn 3 i løpet av tre år.</article></article></li><li data-li-identifier="2." data-name="2."><article class="listArticle" id="kapittel-3-paragraf-13-ledd-2-punkt-2"><article class="legalP" id="kapittel-3-paragraf-13-ledd-2-punkt-2-ledd-1">Doktorgradsstudenter som kan dokumentere at norskkunnskaper er nødvendige i deres undervisning/forskning.</article></article></li><li data-li-identifier="3." data-name="3."><article class="listArticle" id="kapittel-3-paragraf-13-ledd-2-punkt-3"><article class="legalP" id="kapittel-3-paragraf-13-ledd-2-punkt-3-ledd-1">Utvekslingsstudenter på opptil ett års studieopphold som ikke tidligere har fått tilbud om norskkurs. Dersom det er konkurranse om plassene, prioriteres de med dokumentert behov for norskkurs.</article></article></li><li data-li-identifier="4." data-name="4."><article class="listArticle" id="kapittel-3-paragraf-13-ledd-2-punkt-4"><article class="legalP" id="kapittel-3-paragraf-13-ledd-2-punkt-4-ledd-1">Øvrige utvekslingsstudenter, unntatt studenter på engelskspråklige masterprogram.</article></article></li><li data-li-identifier="5." data-name="5."><article class="listArticle" id="kapittel-3-paragraf-13-ledd-2-punkt-5"><article class="legalP" id="kapittel-3-paragraf-13-ledd-2-punkt-5-ledd-1">Ansatte med tidsavgrenset opphold.</article></article></li><li data-li-identifier="6." data-name="6."><article class="listArticle" id="kapittel-3-paragraf-13-ledd-2-punkt-6"><article class="legalP" id="kapittel-3-paragraf-13-ledd-2-punkt-6-ledd-1">Administrativt/teknisk ansatte.</article></article></li><li data-li-identifier="7." data-name="7."><article class="listArticle" id="kapittel-3-paragraf-13-ledd-2-punkt-7"><article class="legalP" id="kapittel-3-paragraf-13-ledd-2-punkt-7-ledd-1">Ektefeller til ansatte.</article></article></li><li data-li-identifier="8." data-name="8."><article class="listArticle" id="kapittel-3-paragraf-13-ledd-2-punkt-8"><article class="legalP" id="kapittel-3-paragraf-13-ledd-2-punkt-8-ledd-1">Ektefeller til studenter i gruppe 2 – 4.</article></article></li><li data-li-identifier="9." data-name="9."><article class="listArticle" id="kapittel-3-paragraf-13-ledd-2-punkt-9"><article class="legalP" id="kapittel-3-paragraf-13-ledd-2-punkt-9-ledd-1">Masterstudenter for øvrig.</article></article></li><li data-li-identifier="10." data-name="10."><article class="listArticle" id="kapittel-3-paragraf-13-ledd-2-punkt-10"><article class="legalP" id="kapittel-3-paragraf-13-ledd-2-punkt-10-ledd-1">Ektefeller til masterstudentene i gruppe 9.</article></article></li></ul></article><article class="legalP" id="kapittel-3-paragraf-13-ledd-3">I kvote B rangeres søkerne etter følgende kriterier:<ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-13-ledd-3-punkt-1"><article class="legalP" id="kapittel-3-paragraf-13-ledd-3-punkt-1-ledd-1">Flyktninger og innvandrere med fast oppholdstillatelse som er bosatt i Midt-Norge (Nord- og Sør-Trøndelag, Nordland, Møre og Romsdal) ved søknadsfristens utløp. Internt i denne gruppen rangeres søkerne etter antall fullførte år med utdanning ut over immatrikuleringsgrunnlaget, med lengst utdanning rangert først.</article></article></li><li data-li-identifier="2." data-name="2."><article class="listArticle" id="kapittel-3-paragraf-13-ledd-3-punkt-2"><article class="legalP" id="kapittel-3-paragraf-13-ledd-3-punkt-2-ledd-1">Flyktninger og innvandrere med fast oppholdstillatelse som ikke er bosatt i Midt-Norge ved søknadsfristens utløp. Internt i denne gruppen rangeres søkerne etter studieansiennitet; dvs. omfanget av tidligere utdanning utover immatrikuleringsgrunnlaget.</article></article></li></ul></article><article class="legalP" id="kapittel-3-paragraf-13-ledd-4">Søkere til trinn 4 i kurs i norsk for utlendinger rangeres etter resultatet fra trinn 3, slik at de med best resultat fra trinn 3 rangeres først. Søkere med direkte innplassering til trinn 4 på bakgrunn av enten Norsk språktest eller alternativ fagplan i norsk fra videregående skole, rangeres etter resultat. Dersom det er søkere i begge grupper, deles de inn i kvoter i forhold til søkertallet.</article></article><article class="legalArticle" data-lovdata-URL="LTI/forskrift/2003-04-01-428/§28" data-name="§28" id="kapittel-3-paragraf-14"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Opptak til yrkesrelaterte videreutdanninger i teknologi og arkitektur</span></h3><article class="legalP" id="kapittel-3-paragraf-14-ledd-1">Universitetsdirektøren kan ta opp søkere til enkeltemner i masterstudiene i teknologi og arkitektur, med unntak av masteroppgaven, når disse emnene supplerer og ajourfører kunnskaper og ferdigheter i tilknytning til søkerens yrke og interesser. Det gis studierett for inntil 30 studiepoeng per studieår.</article><article class="legalP" id="kapittel-3-paragraf-14-ledd-2">Universitetsdirektøren kan i dette opptaket ta opp søkere til adgangsregulerte emner i samråd med fakultetet.</article></article><article class="legalArticle" data-lovdata-URL="LTI/forskrift/2003-04-01-428/§29" data-name="§29" id="kapittel-3-paragraf-15"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Opptak til spesialutdanning i teknologi og arkitektur</span></h3><article class="legalP" id="kapittel-3-paragraf-15-ledd-1">Universitetsdirektøren kan ta opp søkere til yrkesrelaterte videreutdanninger organisert som spesialutdanning, når søkeren har satt opp plan for utdanningen, planen er godkjent av den som fakultetet har satt som faglig ansvarlig og søkeren fyller opptakskravet fakultetet har satt for den aktuelle spesialutdanningen.</article><article class="legalP" id="kapittel-3-paragraf-15-ledd-2">Søkerne må enten ha høgre grads utdanning, sivilingeniør- eller sivilarkitektutdanning eller en kombinasjon av høgre utdanning og relevant yrkespraksis etter regler fastsatt av Universitetsdirektøren. Det kan også søkes med bakgrunn i minst fem års relevant yrkespraksis. Universitetsdirektøren avgjør, i samråd med faglig ansvarlig, om søkerens yrkespraksis er relevant.</article><article class="legalP" id="kapittel-3-paragraf-15-ledd-3">Studieretten for en spesialutdanning gis for inntil 6 år.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2003-04-01-428/KAPITTEL_4"><h2>Kapittel IV – Overgang til andre studieprogram for allerede opptatte studenter</h2><article class="legalArticle" data-lovdata-URL="LTI/forskrift/2003-04-01-428/§30" data-name="§30" id="kapittel-4-paragraf-1"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Overgang til et åpent studieprogram</span></h3><article class="legalP" id="kapittel-4-paragraf-1-ledd-1">De som er tatt opp til et åpent studieprogram ved NTNU, kan få overgang til et annet studieprogram dersom:<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">studenten har fått studierett ved NTNU gjennom ordinært opptak, møtt til studiestart og registrert seg på det studieprogrammet han/hun ble tatt opp til</article></article></li><li data-li-identifier="-" data-name="-"><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1">studieprogrammet studenten søker overgang til, ikke er adgangsregulert</article></article></li><li data-li-identifier="-" data-name="-"><article class="listArticle" id="kapittel-4-paragraf-1-ledd-1-punkt-3"><article class="legalP" id="kapittel-4-paragraf-1-ledd-1-punkt-3-ledd-1">studenten fyller opptakskravet til studieprogrammet.</article></article></li></ul></article><article class="legalP" id="kapittel-4-paragraf-1-ledd-2">Fakultetet kan ut fra faglige hensyn bestemme at det bare er fram til et visst nivå i studieprogrammet det er anledning å komme inn i studieløpet fra et annet studieprogram.</article><article class="legalP" id="kapittel-4-paragraf-1-ledd-3">Studenten søker Studieavdelingen om overgang innen registeringsfristen. Den som blir innvilget overgang, mister studieretten på det gamle studieprogrammet og får tildelt studierett på det nye.</article></article><article class="legalArticle" data-lovdata-URL="LTI/forskrift/2003-04-01-428/§31" data-name="§31" id="kapittel-4-paragraf-2"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Overgang til et adgangsregulert studieprogram</span></h3><article class="legalP" id="kapittel-4-paragraf-2-ledd-1">Universitetsdirektøren fastsetter, i samråd med fakultetene, hvilke adgangsregulerte studieprogram det skal kunne søkes overgang til for studenter som er tildelt studierett til et studieprogram ved NTNU. Studenter som søker overgang til flere adgangsregulerte studieprogram, må prioritere søknadene. Universitetsdirektøren kan innvilge søknaden dersom<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">studenten har fått studierett ved NTNU gjennom ordinært opptak, har møtt til studiestart og registrert seg på det studieprogrammet han/hun ble tatt opp til</article></article></li><li data-li-identifier="-" data-name="-"><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1">det er kapasitet til å ta opp flere til studieprogrammet totalt, eventuelt avgrenset til det årskurset studenten har søkt overgang til</article></article></li><li data-li-identifier="-" data-name="-"><article class="listArticle" id="kapittel-4-paragraf-2-ledd-1-punkt-3"><article class="legalP" id="kapittel-4-paragraf-2-ledd-1-punkt-3-ledd-1">studenten fyller opptakskravet til studieprogrammet.</article></article></li></ul></article><article class="legalP" id="kapittel-4-paragraf-2-ledd-2">Universitetsdirektøren fastsetter frist for å søke om overgang. Fakultetet kan ut fra faglige hensyn bestemme at det bare er fram til et visst nivå i studieprogrammet det er anledning å komme inn i studieløpet fra et annet studieprogram.</article><article class="legalP" id="kapittel-4-paragraf-2-ledd-3">Er det flere som søker overgang til et studieprogram enn programmet har kapasitet til, rangeres søkerne etter<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-2-ledd-3-punkt-1"><article class="legalP" id="kapittel-4-paragraf-2-ledd-3-punkt-1-ledd-1">sine konkurransepoeng fra det ordinære opptaket dersom overgangen skjer i det første studieåret i studieløpet</article></article></li><li data-li-identifier="-" data-name="-"><article class="listArticle" id="kapittel-4-paragraf-2-ledd-3-punkt-2"><article class="legalP" id="kapittel-4-paragraf-2-ledd-3-punkt-2-ledd-1">reglene i § 17 dersom overgangen skjer fra og med det andre studieåret i studieløpet.</article></article></li></ul></article><article class="legalP" id="kapittel-4-paragraf-2-ledd-4">Den som blir innvilget overgang, mister studieretten på det gamle studieprogrammet og får tildelt studierett på det nye.</article><article class="legalP" id="kapittel-4-paragraf-2-ledd-5">Studenter som ønsker overgang til et studieprogram som ikke dekkes av denne overgangsordningen, må søke opptak gjennom de ordinære opptaksordningene.</article></article></section><section class="section" data-name="kapV" id="kapittel-5" data-lovdata-URL="LTI/forskrift/2003-04-01-428/KAPITTEL_5"><h2>Kapittel V – Ikrafttredelse</h2><article class="legalArticle" data-lovdata-URL="LTI/forskrift/2003-04-01-428/§32" data-name="§32" id="kapittel-5-paragraf-1"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-1-ledd-1">Forskriften trer i kraft 1. april 2003.</article></article></section></main></body></html>