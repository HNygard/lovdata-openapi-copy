<!DOCTYPE html><html lang="no"><head><title>Forskrift om internasjonal person- og godstransport, samt kabotasje.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-03-26-402</dd><dt class="dokid">DokumentID</dt><dd class="dokid">LTI/forskrift/2003-03-26-402</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 4 s 578</dd><dt class="dateInForce">I kraft fra</dt><dd class="dateInForce">2003-04-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-06-29-658</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2002-06-21-45/§10</li><li>lov/2002-06-21-45/§35</li></ul></dd><dt class="dateOfPublication">Kunngjort</dt><dd class="dateOfPublication">2003-04-01</dd><dt class="journalNumber">Journalnummer</dt><dd class="journalNumber">2003-0336</dd><dt class="titleShort">Korttittel</dt><dd class="titleShort">Forskrift om internasjonal transport mv.</dd><dt class="title">Tittel</dt><dd class="title">Forskrift om internasjonal person- og godstransport, samt kabotasje.</dd><dt class="miscInformation">Annet om dokumentet</dt><dd class="miscInformation">Fastsatt av Samferdselsdepartementet 26. mars 2003 med hjemmel i lov av 21. juni 2002 nr. 45 om yrkestransport med motorvogn eller fartøy (yrkestransportlova) § 10 og § 35. Jf. EØS-avtalen vedlegg XIII nr. 26a (forordning (EØF) nr. 881/92), nr. 26b (forordning (EØF) nr. 3916/90), nr. 26c (forordning (EØF) nr. 3118/93), nr. 26d (forordning (EF) nr. 792/94), nr. 27 (forordning (EØF) nr. 4058/89), nr. 32 (forordning (EØF) nr. 684/92), nr. 33 (forordning (EØF) nr. 1839/92), nr. 33b (forordning (EF) nr. 12/98) og nr. 33c (forordning (EF) nr. 2121/98).</dd><dt class="refid">RefID</dt><dd class="refid">forskrift/2003-03-26-402</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om internasjonal person- og godstransport, samt kabotasje.<ul class="tocSubUl"><li>§ 1. Utstedelsesmyndighet av tillatelser, attester mv.</li><li>§ 2. Godstransport innenfor rammen av EØS-avtalen</li><li>§ 3. Godstransport utenfor rammen av EØS-avtalen</li><li>§ 4. Persontransport innenfor rammen av EØS-avtalen</li><li>§ 5. Persontransport utenfor rammen av EØS-avtalen</li><li>§ 6. Behandlingsgebyr</li><li>§ 7. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/2003-03-26-402" id="dokument"><h1>Forskrift om internasjonal person- og godstransport, samt kabotasje.</h1><article class="legalArticle" data-lovdata-URL="LTI/forskrift/2003-03-26-402/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Utstedelsesmyndighet av tillatelser, attester mv.</span></h2><article class="legalP" id="paragraf-1-ledd-1">Vegdirektoratet er utstedelsesmyndighet for de tillatelser, bekreftede kopier av tildelte tillatelser, attester og kontrolldokumenter som følger av § 2, første og annet ledd og § 4.</article><article class="legalP" id="paragraf-1-ledd-2">For de frie transportformene etter EØS-avtalen, kan Vegdirektoratet delegere utstedelsesmyndighet av kontrolldokumenter.</article><article class="legalP" id="paragraf-1-ledd-3">Vegdirektoratet er utstedelsesmyndighet for tillatelser og kontrolldokumenter utenfor rammen av EØS-avtalen. For kontrolldokumenter kan Vegdirektoratet delegere sin utstedelsesmyndighet.</article></article><article class="legalArticle" data-lovdata-URL="LTI/forskrift/2003-03-26-402/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Godstransport innenfor rammen av EØS-avtalen</span></h2><article class="legalP" id="paragraf-2-ledd-1">Forordning (EØF) nr. 881/92 av 26. mars 1992 om markedsadgang i Fellesskapet for godstransport på vei som utføres fra eller til en medlemsstats territorium eller krysser en eller flere medlemsstaters territorium med de tilpasninger som følger av EØS-komiteens beslutning 7/94 og forordning (EF) nr. 3298/94 av 21. desember 1994, jf. forordning (EF) nr. 1524/96 av 30. juni 1996, forordning (EF) nr. 609/2000 av 21. mars 2000, forordning (EF) nr. 2012/2000 av 21. september 2000 og forordning (EF) nr. 484/2002 av 1. mars 2002 med de tilpasninger som følger av EØS-komiteens beslutning 15/1999, 68/2000, 75/2001 og 169/2002, gjelder som forskrift.</article><article class="legalP" id="paragraf-2-ledd-2">Forordning (EØF) nr. 3118/93 av 25. oktober 1993 om fastsettelse av vilkårene for transportørers adgang til å utføre innenlands godstransport på vei i en medlemsstat der de ikke er hjemmehørende med de tilpasninger som følger av vedlegg 11 til EØS-komiteens beslutning nr. 7/94 og med de endringer som følger av forordning (EF) nr. 3315/94 av 22. desember 1994, gjelder som forskrift.</article><article class="legalP" id="paragraf-2-ledd-3">Forordning (EF) nr. 792/94 av 8. april 1994 om nærmere regler for anvendelse av forordning (EØF) nr. 3118/93 for foretak som utfører godstransport på vei for egen regning, med de tilpasninger som følger av EØS-komiteens beslutning nr. 20/94 av 28. oktober 1994 om endring av EØS-avtalens vedlegg XIII (Transport) og med de endringer som følger av forordning (EF) nr. 3315/94 av 22. desember 1994, gjelder som forskrift.</article><article class="legalP" id="paragraf-2-ledd-4">Forordning (EØF) nr. 3916/90 av 21. desember 1990 om tiltak som skal treffes ved en krise i markedet for godstransport på vei med de tilpasninger som følger av vedlegg 11 til EØS-komiteens beslutning nr. 7/94, gjelder som forskrift.</article><article class="legalP" id="paragraf-2-ledd-5">Forordning (EØF) nr. 4058/89 av 21. desember 1989 om prisdannelse for godstransport på vei mellom medlemsstater, gjelder som forskrift. Konkurransetilsynet håndhever rådsforordningens art. 3.</article></article><article class="legalArticle" data-lovdata-URL="LTI/forskrift/2003-03-26-402/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Godstransport utenfor rammen av EØS-avtalen</span></h2><article class="legalP" id="paragraf-3-ledd-1">For godstransport samt kabotasje utenfor rammen av EØS-avtalen kreves tillatelser i samsvar med internasjonale avtaler Norge har inngått eller på nærmere angitte vilkår fastsatt i medhold av yrkestransportlova § 10.</article></article><article class="legalArticle" data-lovdata-URL="LTI/forskrift/2003-03-26-402/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Persontransport innenfor rammen av EØS-avtalen</span></h2><article class="legalP" id="paragraf-4-ledd-1">Forordning (EØF) nr. 684/92 av 16. mars 1992, jf. EØS-komiteens beslutning nr. 7/94 og forordning (EF) nr. 11/98 av 11. desember 1997, jf. EØS-komiteens beslutning nr. 121/98 om innføring av felles regler for internasjonal persontransport med turvogn og buss, gjelder som forskrift.</article><article class="legalP" id="paragraf-4-ledd-2">Forordning (EF) nr. 2121/98 av 2. desember 1998, jf. EØS-komiteens beslutning nr. 56/99 om nærmere regler om gjennomføringen av forordning (EØF) nr. 684/92 av 16. mars 1992, jf. EØS-komiteens beslutning 7/94 og forordning (EF) nr. 11/98 av 11. desember 1997, jf. EØS-komiteens beslutning 121/98 og forordning (EF) nr. 12/98 av 11. desember 1997, jf. EØS-komiteens beslutning 121/98, gjelder som forskrift.</article><article class="legalP" id="paragraf-4-ledd-3">Forordning (EF) nr. 12/98 av 11. desember 1997, jf. EØS-komiteens beslutning nr. 121/98 om fastsetting av vilkår for at transportører skal kunne utføre innenlands persontransport på veg i en medlemsstat der de ikke hører hjemme, gjelder som forskrift.</article></article><article class="legalArticle" data-lovdata-URL="LTI/forskrift/2003-03-26-402/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Persontransport utenfor rammen av EØS-avtalen</span></h2><article class="legalP" id="paragraf-5-ledd-1">For persontransport utenfor rammen av EØS-avtalen kreves tillatelser i samsvar med internasjonale avtaler Norge har inngått eller på nærmere angitte vilkår fastsatt i medhold av yrkestransportlova § 10.</article></article><article class="legalArticle" data-lovdata-URL="LTI/forskrift/2003-03-26-402/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Behandlingsgebyr</span></h2><article class="legalP" id="paragraf-6-ledd-1">Ved utstedelse av felleskapstillatelser for godstransport og fellesskapslisenser for persontransport skal søkeren betale 4 ganger rettsgebyret til den løyvemyndighet som utsteder dokumentet. Beløpet avrundes nedad til nærmeste hundre kroner.</article><article class="legalP" id="paragraf-6-ledd-2">For attesterte kopier av fellesskapstillatelser/fellesskapslisenser (vognlisenser) skal søkeren betale et behandlingsgebyr på 1 gang rettsgebyret.</article><article class="legalP" id="paragraf-6-ledd-3">Vegdirektoratet kan fastsette behandlingsgebyr for utstedelse av de øvrige tillatelser og kontrolldokumenter for internasjonal transport, herunder kabotasje.</article><article class="legalP" id="paragraf-6-ledd-4">I særlige tilfeller kan Samferdselsdepartementet dispensere fra gebyrkravene.</article></article><article class="legalArticle" data-lovdata-URL="LTI/forskrift/2003-03-26-402/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttreden</span></h2><article class="legalP" id="paragraf-7-ledd-1">Forskriften trer i kraft 1. april 2003.</article><article class="legalP" id="paragraf-7-ledd-2">Samtidig oppheves Samferdselsdepartementets forskrift av 29. juni 1994 nr. 658 om internasjonal person- og godstransport, samt kabotasje.</article><article class="legalP" id="paragraf-7-ledd-3">Vedtak truffet i medhold av tidligere forskrift, gjelder også etter denne forskriftens ikrafttreden.</article></article></main></body></html>