<!DOCTYPE html><html lang="no"><head><title>Forskrift om endring i forskrift om godkjenning av foretak for ansvarsrett.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-06-24-750</dd><dt class="dokid">DokumentID</dt><dd class="dokid">LTI/forskrift/2003-06-24-750</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 9 s 1475</dd><dt class="dateInForce">I kraft fra</dt><dd class="dateInForce">2003-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-01-22-35</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§6</li></ul></dd><dt class="dateOfPublication">Kunngjort</dt><dd class="dateOfPublication">2003-06-26</dd><dt class="journalNumber">Journalnummer</dt><dd class="journalNumber">2003-0681</dd><dt class="titleShort">Korttittel</dt><dd class="titleShort">Endr. i forskr. om godkjenning av ansvarsrett</dd><dt class="title">Tittel</dt><dd class="title">Forskrift om endring i forskrift om godkjenning av foretak for ansvarsrett.</dd><dt class="miscInformation">Annet om dokumentet</dt><dd class="miscInformation">Fastsatt av Kommunal- og regionaldepartementet 24. juni 2003 med hjemmel i plan- og bygningslov av 14. juni 1985 nr. 77 § 6.</dd><dt class="refid">RefID</dt><dd class="refid">forskrift/2003-06-24-750</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om godkjenning av foretak for ansvarsrett.<ul class="tocSubUl"><li>I<ul class="tocSubUl"><li>§ 17. Personlig ansvarsrett. Selvbygger</li><li>§ 20. Tilbaketrekking av lokal godkjenning for ansvarsrett</li><li>§ 21. Klage – lokal godkjenning for ansvarsrett</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-06-24-750" id="dokument"><h1>Forskrift om endring i forskrift om godkjenning av foretak for ansvarsrett.</h1><section class="section" data-name="kapI" id="kapittel-1" data-lovdata-URL="LTI/forskrift/2003-06-24-750/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 22. januar 1997 nr. 35 om godkjenning av foretak for ansvarsrett gjøres følgende endringer:</article> <article class="defaultP" margin-top="true">§ 2 nr. 4 skal lyde:<ul class="defaultList"><li data-li-identifier="4." data-name="4."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">Krav om godkjenning av foretak kommer ikke til anvendelse på meldepliktige tiltak etter pbl § 81, § 85, § 86a eller § 86b, jf. saksbehandlingsforskriften kap. III, eller tiltak som er unntatt fra byggesaksbehandling etter saksbehandlingsforskriften § 5.</article></article></li></ul></article> <article class="defaultP" margin-top="true">§ 3 ny nr. 5 skal lyde:<ul class="defaultList"><li data-li-identifier="5." data-name="5."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">Med ansvarsrett menes at foretak eller andre <ul class="defaultList"><li data-li-identifier="-" data-name="-"><article class="listArticle" id="kapittel-1-ledd-1-punkt-2-ledd-1-punkt-1"><article class="legalP" id="kapittel-1-ledd-1-punkt-2-ledd-1-punkt-1-ledd-1">er godkjent av kommunen til å forestå funksjonen som ansvarlig søker, ansvarlig prosjekterende, ansvarlig utførende eller ansvarlig kontrollerende etter reglene i pbl kap. XVI og denne forskrift,</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-2-ledd-1-punkt-2"><article class="legalP" id="kapittel-1-ledd-1-punkt-2-ledd-1-punkt-2-ledd-1">har påtatt seg å ivareta de krav som gjelder for tiltaket etter reglene i plan- og bygningslovgivningen, og</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-2-ledd-1-punkt-3"><article class="legalP" id="kapittel-1-ledd-1-punkt-2-ledd-1-punkt-3-ledd-1">er adressat for pålegg og andre sanksjoner gitt av bygningsmyndigheten i medhold av pbl kap. XIX.</article></article></li></ul></article></article></li></ul></article> <article class="defaultP" margin-top="true">§ 3 nåværende nr. 5 blir ny nr. 6.</article> <article class="defaultP" margin-top="true">§ 5 nr. 2 bokstav c oppheves.</article> <article class="defaultP" margin-top="true">§ 5 nr. 2 nåværende bokstav d og e blir bokstav c og d.</article> <article class="defaultP" margin-top="true">§ 6 første ledd bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">organisasjonsplan, som viser ansvars- og oppgavefordeling, prosjektorganisering og fordeling av kvalifikasjonene blant foretakets faglige ledere samt hvordan foretaket sikrer at oppgaveløsning skjer på kvalifisert måte. Det skal fremgå i hvilken grad foretaket må benytte tilknytning av andre kvalifiserte foretak eller personer og hvordan disse skal styres.</article></article></li></ul></article> <article class="defaultP" margin-top="true">§ 8 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-1-punkt-4"><article class="legalP" id="kapittel-1-ledd-1-punkt-4-ledd-1">Ansvarlig søker skal ha system for: <ul class="defaultList"><li data-li-identifier="a." data-name="a."><article class="listArticle" id="kapittel-1-ledd-1-punkt-4-ledd-1-punkt-1"><article class="legalP" id="kapittel-1-ledd-1-punkt-4-ledd-1-punkt-1-ledd-1">samordning av oppgaver innen prosjektering og tilrettelegging for prosjekteringskontroll</article></article></li><li data-li-identifier="b." data-name="b."><article class="listArticle" id="kapittel-1-ledd-1-punkt-4-ledd-1-punkt-2"><article class="legalP" id="kapittel-1-ledd-1-punkt-4-ledd-1-punkt-2-ledd-1">å sikre at søknad inneholder alle opplysninger som er nødvendig for å vise at tiltak oppfyller krav i plan- og bygningslovgivningen, herunder kontrollplan for prosjekteringen</article></article></li><li data-li-identifier="c." data-name="c."><article class="listArticle" id="kapittel-1-ledd-1-punkt-4-ledd-1-punkt-3"><article class="legalP" id="kapittel-1-ledd-1-punkt-4-ledd-1-punkt-3-ledd-1">samordning av oppgaver innen utførelse og tilrettelegging for kontroll av utførelsen</article></article></li><li data-li-identifier="d." data-name="d."><article class="listArticle" id="kapittel-1-ledd-1-punkt-4-ledd-1-punkt-4"><article class="legalP" id="kapittel-1-ledd-1-punkt-4-ledd-1-punkt-4-ledd-1">å sikre at krav til tiltak som er spesifisert i grunnlagsmaterialet for igangsettingstillatelse blir ivaretatt i de enkelte utførelsesoppgaver.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-1-ledd-1-punkt-5"><article class="legalP" id="kapittel-1-ledd-1-punkt-5-ledd-1">Ansvarlig prosjekterende skal ha system for: <ul class="defaultList"><li data-li-identifier="a." data-name="a."><article class="listArticle" id="kapittel-1-ledd-1-punkt-5-ledd-1-punkt-1"><article class="legalP" id="kapittel-1-ledd-1-punkt-5-ledd-1-punkt-1-ledd-1">at de relevante krav og vilkår i plan- og bygningslovgivningen defineres, synliggjøres og oppfylles i prosjekteringen</article></article></li><li data-li-identifier="b." data-name="b."><article class="listArticle" id="kapittel-1-ledd-1-punkt-5-ledd-1-punkt-2"><article class="legalP" id="kapittel-1-ledd-1-punkt-5-ledd-1-punkt-2-ledd-1">at prosjektering i avgrensningen mot annen ansvarlig prosjekterende ivaretas.</article></article></li></ul></article></article></li><li data-li-identifier="3." data-name="3."><article class="listArticle" id="kapittel-1-ledd-1-punkt-6"><article class="legalP" id="kapittel-1-ledd-1-punkt-6-ledd-1">Ansvarlig utførende skal ha system for: <ul class="defaultList"><li data-li-identifier="a." data-name="a."><article class="listArticle" id="kapittel-1-ledd-1-punkt-6-ledd-1-punkt-1"><article class="legalP" id="kapittel-1-ledd-1-punkt-6-ledd-1-punkt-1-ledd-1">at utførelsen oppfyller gjeldende krav innen godkjenningsområdet, i prosjektspesifikasjoner, tillatelse og andre krav i plan- og bygningslovgivningen</article></article></li><li data-li-identifier="b." data-name="b."><article class="listArticle" id="kapittel-1-ledd-1-punkt-6-ledd-1-punkt-2"><article class="legalP" id="kapittel-1-ledd-1-punkt-6-ledd-1-punkt-2-ledd-1">identifisering og rapportering i tilfelle der spesifikasjonene er åpenbart mangelfulle, motstridende eller feilaktige.</article></article></li></ul></article></article></li><li data-li-identifier="4." data-name="4."><article class="listArticle" id="kapittel-1-ledd-1-punkt-7"><article class="legalP" id="kapittel-1-ledd-1-punkt-7-ledd-1">Ansvarlig kontrollerende skal ha system for: <ul class="defaultList"><li data-li-identifier="a." data-name="a."><article class="listArticle" id="kapittel-1-ledd-1-punkt-7-ledd-1-punkt-1"><article class="legalP" id="kapittel-1-ledd-1-punkt-7-ledd-1-punkt-1-ledd-1">planlegging, gjennomføring, dokumentasjon, overvåking og rapportering av kontroll innenfor godkjenningsområdet, enten som egenkontroll eller uavhengig kontroll</article></article></li><li data-li-identifier="b." data-name="b."><article class="listArticle" id="kapittel-1-ledd-1-punkt-7-ledd-1-punkt-2"><article class="legalP" id="kapittel-1-ledd-1-punkt-7-ledd-1-punkt-2-ledd-1">regelmessig gjennomgang av kontrollsystemet.</article></article></li></ul></article></article></li></ul></article> <article class="defaultP" margin-top="true">§ 11 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-1-punkt-8"><article class="legalP" id="kapittel-1-ledd-1-punkt-8-ledd-1">Foretakets faglige ledelse skal oppfylle krav til relevant utdanning og praksis inndelt etter foretaksklasse og funksjon etter tabellen nedenfor. <table><thead><tr><th data-text-align="left" data-vertical-align="top"><i>Kvalifiserer i (tiltaksklasse/foretaksklasse)</i></th><th data-text-align="left" data-vertical-align="top"><i>Funksjon som ansvarlig i henhold til § 5 nr. 2</i></th><th data-text-align="left" data-vertical-align="top"><i>Utdanning i henhold til nivå i § 10</i></th><th data-text-align="left" data-vertical-align="top"><i>Arbeidspraksis (antall år)</i></th></tr></thead><tbody><tr><td data-text-align="center" data-vertical-align="top">1</td><td data-text-align="left" data-vertical-align="top">Søker</td><td data-text-align="center" data-vertical-align="bottom">b</td><td data-text-align="center" data-vertical-align="bottom">4</td></tr><tr><td data-text-align="center" data-vertical-align="top">1</td><td data-text-align="left" data-vertical-align="top">Prosjekterende</td><td data-text-align="center" data-vertical-align="bottom">b</td><td data-text-align="center" data-vertical-align="bottom">4</td></tr><tr><td data-text-align="center" data-vertical-align="top">1</td><td data-text-align="left" data-vertical-align="top">Kontrollerende for prosjekteringen</td><td data-text-align="center" data-vertical-align="bottom">b</td><td data-text-align="center" data-vertical-align="bottom">4</td></tr><tr><td data-text-align="center" data-vertical-align="top">1</td><td data-text-align="left" data-vertical-align="top">Utførende</td><td data-text-align="center" data-vertical-align="bottom">a</td><td data-text-align="center" data-vertical-align="bottom">2</td></tr><tr><td data-text-align="center" data-vertical-align="top">1</td><td data-text-align="left" data-vertical-align="top">Kontrollerende for utførelsen</td><td data-text-align="center" data-vertical-align="bottom">a</td><td data-text-align="center" data-vertical-align="bottom">2</td></tr><tr><td data-text-align="center" data-vertical-align="top">2</td><td data-text-align="left" data-vertical-align="top">Søker</td><td data-text-align="center" data-vertical-align="bottom">b</td><td data-text-align="center" data-vertical-align="bottom">6</td></tr><tr><td data-text-align="center" data-vertical-align="top">2</td><td data-text-align="left" data-vertical-align="top">Prosjekterende</td><td data-text-align="center" data-vertical-align="bottom">c</td><td data-text-align="center" data-vertical-align="bottom">6</td></tr><tr><td data-text-align="center" data-vertical-align="top">2</td><td data-text-align="left" data-vertical-align="top">Kontrollerende for prosjekteringen</td><td data-text-align="center" data-vertical-align="bottom">c</td><td data-text-align="center" data-vertical-align="bottom">6</td></tr><tr><td data-text-align="center" data-vertical-align="top">2</td><td data-text-align="left" data-vertical-align="top">Utførende</td><td data-text-align="center" data-vertical-align="bottom">b</td><td data-text-align="center" data-vertical-align="bottom">3</td></tr><tr><td data-text-align="center" data-vertical-align="top">2</td><td data-text-align="left" data-vertical-align="top">Kontrollerende for utførelsen</td><td data-text-align="center" data-vertical-align="bottom">b</td><td data-text-align="center" data-vertical-align="bottom">3</td></tr><tr><td data-text-align="center" data-vertical-align="top">3</td><td data-text-align="left" data-vertical-align="top">Søker</td><td data-text-align="center" data-vertical-align="bottom">d</td><td data-text-align="center" data-vertical-align="bottom">8</td></tr><tr><td data-text-align="center" data-vertical-align="top">3</td><td data-text-align="left" data-vertical-align="top">Prosjekterende</td><td data-text-align="center" data-vertical-align="bottom">d</td><td data-text-align="center" data-vertical-align="bottom">8</td></tr><tr><td data-text-align="center" data-vertical-align="top">3</td><td data-text-align="left" data-vertical-align="top">Kontrollerende for prosjekteringen</td><td data-text-align="center" data-vertical-align="bottom">d</td><td data-text-align="center" data-vertical-align="bottom">8</td></tr><tr><td data-text-align="center" data-vertical-align="top">3</td><td data-text-align="left" data-vertical-align="top">Utførende</td><td data-text-align="center" data-vertical-align="bottom">c</td><td data-text-align="center" data-vertical-align="bottom">5</td></tr><tr><td data-text-align="center" data-vertical-align="top">3</td><td data-text-align="left" data-vertical-align="top">Kontrollerende for utførelsen</td><td data-text-align="center" data-vertical-align="bottom">c</td><td data-text-align="center" data-vertical-align="bottom">5</td></tr></tbody></table><ul class="defaultList"><li data-li-identifier="a." data-name="a."><article class="listArticle" id="kapittel-1-ledd-1-punkt-8-ledd-1-punkt-1"><article class="legalP" id="kapittel-1-ledd-1-punkt-8-ledd-1-punkt-1-ledd-1">For ansvarlig søker i tiltaksklasse 1 og 2 kreves erfaring fra utførelse, prosjektering eller kontroll, og praksis fra utforming av søknad med underlag for tiltak i samme eller høyere klasse. For ansvarlig søker i tiltaksklasse 3 kreves prosjekteringspraksis og praksis fra utforming av søknad med underlag for tiltak i samme klasse. Der det anses forsvarlig, kan prosjekteringslederpraksis helt eller delvis erstatte prosjekteringspraksis.</article><article class="legalP" id="kapittel-1-ledd-1-punkt-8-ledd-1-punkt-1-ledd-2">For oppgaver som gjelder samordning i utførelsen kreves det i tillegg til praksis som utførende også praksis fra prosjektledelse, byggeledelse, byggeplassledelse, anleggsledelse eller samordning fra tiltak i samme eller høyere klasse. Der det anses forsvarlig, kan erfaring fra ledelsesoppgaver som nevnt erstatte kravet til utførelseserfaring.</article></article></li><li data-li-identifier="b." data-name="b."><article class="listArticle" id="kapittel-1-ledd-1-punkt-8-ledd-1-punkt-2"><article class="legalP" id="kapittel-1-ledd-1-punkt-8-ledd-1-punkt-2-ledd-1">For ansvarlig kontrollerende for prosjekteringen eller utførelsen kreves samme utdanning og praksis som henholdsvis prosjekterende eller utførende i samme eller høyere klasse. I tillegg til praksis som prosjekterende eller utførende kreves praksis fra henholdsvis prosjekterings- eller utførelseskontroll. Der det anses forsvarlig, kan omfattende kontrollerfaring erstatte kravet til prosjekterings- eller utførelseserfaring.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-1-ledd-1-punkt-9"><article class="legalP" id="kapittel-1-ledd-1-punkt-9-ledd-1">Ved økt relevant utdanning, eller særlig kvalifiserende praksis, kan kravene til praksislengde reduseres. Tilsvarende kan kravene til utdanning reduseres ved særlig kvalifiserende praksis eller ved praksis av lengre varighet enn det som ellers kreves. For ansvarlig søker og ansvarlig prosjekterende i foretaksklasse 1 kan krav til praksis helt falle bort ved relevant utdanning av lengre varighet eller høyere grad.</article></article></li><li data-li-identifier="3." data-name="3."><article class="listArticle" id="kapittel-1-ledd-1-punkt-10"><article class="legalP" id="kapittel-1-ledd-1-punkt-10-ledd-1">Ved vurdering av relevant praksis skal det legges vekt på hvor oppdatert praksisen er, praksisens varighet, tilknytning til godkjenningsområdet og om den har vært gjennomført i samsvar med tillatelser og bestemmelser gitt i eller i medhold av plan- og bygningsloven.</article></article></li><li data-li-identifier="4." data-name="4."><article class="listArticle" id="kapittel-1-ledd-1-punkt-11"><article class="legalP" id="kapittel-1-ledd-1-punkt-11-ledd-1">Foretak skal dokumentere kvalifikasjonene hos sine faglige ledere ved bekreftet kopi av eksamensvitnemål, fagbrev e.l.</article></article></li><li data-li-identifier="5." data-name="5."><article class="listArticle" id="kapittel-1-ledd-1-punkt-12"><article class="legalP" id="kapittel-1-ledd-1-punkt-12-ledd-1">Arbeidspraksis kan dokumenteres ved referanseprosjekter, bekreftet kopi av attest e.l. fra arbeidsgiver eller på annen måte.</article></article></li><li data-li-identifier="6." data-name="6."><article class="listArticle" id="kapittel-1-ledd-1-punkt-13"><article class="legalP" id="kapittel-1-ledd-1-punkt-13-ledd-1">For faglig leder fra annen EØS-stat med utdanning på nivå som angitt i § 10 bokstav a og b skal dokumentasjon godkjennes i henhold til direktiv 64/427/EØF innen generelle byggfag.</article></article></li></ul></article> <article class="defaultP" margin-top="true">§ 16 nr. 1 oppheves.</article> <article class="defaultP" margin-top="true">§ 16 nr. 2 – 7 blir nr. 1 – 6.</article> <article class="defaultP" margin-top="true">§ 17 skal lyde:</article><article class="futureLegalArticle" data-name="§17" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Personlig ansvarsrett. Selvbygger</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-punkt-1"><article class="legalP" id="kapittel-1-foreslåttparagraf-1-punkt-1-ledd-1">I særlige tilfelle kan kommunen etter søknad gi personlig ansvarsrett til faglig kvalifisert person. Ved personlig ansvarsrett skal det legges vekt på langvarig og relevant erfaring, og eventuell utdanning. Kravene til dokumentasjon i kap. II og III gjelder tilsvarende.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-punkt-2"><article class="legalP" id="kapittel-1-foreslåttparagraf-1-punkt-2-ledd-1">Kommunen kan godkjenne person for ansvarsrett til bolig- eller fritidsbygning til eget bruk, uten hensyn til kravene i kap. II og kap. III i denne forskrift, forutsatt at personen sannsynliggjør at arbeidet vil bli utført i samsvar med plan- og bygningslovgivningen.</article></article></li></ul></article> <article class="defaultP" margin-top="true">§ 19 skal lyde:</article><article class="legalP" id="kapittel-1-ledd-2">Foretak og andre med ansvarsrett plikter, inntil byggesaken er avsluttet, å melde fra til kommunen dersom de ikke lenger oppfyller forutsetningene for godkjenningen.</article> <article class="defaultP" margin-top="true">§ 20 overskriften og nr. 1 skal lyde:</article><article class="futureLegalArticle" data-name="§20" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">Tilbaketrekking av lokal godkjenning for ansvarsrett</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-punkt-1"><article class="legalP" id="kapittel-1-foreslåttparagraf-2-punkt-1-ledd-1">Kommunen kan trekke tilbake ansvarsretten når det ansvarlige foretak i vesentlig grad har unnlatt å ivareta søkerfunksjonen, prosjektering, utførelse eller kontroll i samsvar med plan- og bygningsloven, eller har unnlatt å følge pålegg fra kommunen om å rette avvik. Godkjenning for ansvarsrett kan også trekkes tilbake på grunn av manglende oppfyllelse av forutsetningene for ansvarsretten.</article></article></li></ul></article> <article class="defaultP" margin-top="true">§ 21 overskriften skal lyde:</article><article class="futureLegalArticle" data-name="§21" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 21</span>. <span class="legalArticleTitle">Klage – lokal godkjenning for ansvarsrett</span></span></article> <article class="defaultP" margin-top="true">§ 27 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-3-punkt-1"><article class="legalP" id="kapittel-1-foreslåttparagraf-3-punkt-1-ledd-1">Sentral godkjenning skal trekkes tilbake ved alvorlige eller gjentatte overtredelser av plan- og bygningslovgivningen, dersom foretaket ikke lenger oppfyller de nødvendige kvalifikasjonskrav for godkjenning eller foretaket på annen måte ikke oppfyller kravene for godkjenning, eller det gjennom sin praksis har vist at det ikke oppfyller de krav til pålitelighet eller dugelighet som må stilles til foretaket.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-3-punkt-2"><article class="legalP" id="kapittel-1-foreslåttparagraf-3-punkt-2-ledd-1">Tilbaketrekking av sentral godkjenning gjelder inntil foretaket ved ny søknad kan dokumentere at det forhold som forårsaket tilbaketrekking er rettet og vilkårene for godkjenning for øvrig er til stede.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-3-punkt-3"><article class="legalP" id="kapittel-1-foreslåttparagraf-3-punkt-3-ledd-1">Godkjenningen faller bort dersom gebyr ikke er innbetalt i rett tid. Før dette skjer skal foretaket gis varsel med frist til å betale.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-3-punkt-4"><article class="legalP" id="kapittel-1-foreslåttparagraf-3-punkt-4-ledd-1">Før det treffes vedtak om tilbaketrekking, skal foretaket gis varsel med frist til å uttale seg. Det skal vurderes hvor alvorlig årsaken til tilbaketrekkingen er i forhold til virkningen av tilbaketrekking. Det kan bl.a. legges vekt på om lokal godkjenning er trukket tilbake, og om det er gitt tidligere advarsler. For foretak med flere forretningssteder eller prosjekter er det adgang til å foreta delvis tilbaketrekking.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2003-06-24-750/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juli 2003.</article></section></main></body></html>