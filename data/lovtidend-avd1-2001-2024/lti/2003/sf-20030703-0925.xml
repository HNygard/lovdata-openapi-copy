<!DOCTYPE html><html lang="no"><head><title>Forskrift om endring i forskrift om nytildeling av konsesjoner som ikke ble tildelt under tildelingsrunden høsten 2002.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-07-03-925</dd><dt class="dokid">DokumentID</dt><dd class="dokid">LTI/forskrift/2003-07-03-925</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 10 s 1687</dd><dt class="dateInForce">I kraft fra</dt><dd class="dateInForce">2003-07-03</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-04-07-454</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-14-68/§3</li><li>lov/1985-06-14-68/§4</li><li>lov/1985-06-14-68/§5</li><li>lov/1985-06-14-68/§6</li><li>lov/1985-06-14-68/§13</li></ul></dd><dt class="dateOfPublication">Kunngjort</dt><dd class="dateOfPublication">2003-07-11</dd><dt class="journalNumber">Journalnummer</dt><dd class="journalNumber">2003-0779</dd><dt class="titleShort">Korttittel</dt><dd class="titleShort">Endr. i forskrift om nytildeling av konsesjoner</dd><dt class="title">Tittel</dt><dd class="title">Forskrift om endring i forskrift om nytildeling av konsesjoner som ikke ble tildelt under tildelingsrunden høsten 2002.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 3. juli 2003 med hjemmel i lov av 14. juni 1985 nr. 68 om oppdrett av fisk, skalldyr m.v. § 3, § 4, § 5 og § 6, jf. § 13.</dd><dt class="refid">RefID</dt><dd class="refid">forskrift/2003-07-03-925</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om nytildeling av konsesjoner som ikke ble tildelt under tildelingsrunden høsten 2002.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-07-03-925" id="dokument"><h1>Forskrift om endring i forskrift om nytildeling av konsesjoner som ikke ble tildelt under tildelingsrunden høsten 2002.</h1><section class="section" data-name="kapI" id="kapittel-1" data-lovdata-URL="LTI/forskrift/2003-07-03-925/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 7. april 2003 nr. 454 om nytildeling av konsesjoner som ikke ble tildelt under tildelingsrunden høsten 2002 gjøres følgende endring:</article> <article class="defaultP" margin-top="true">§ 2 skal lyde:</article><article class="legalP" id="kapittel-1-ledd-2">Tildeling av konsesjoner etter denne forskrift skal foretas på de vilkår og etter den fremgangsmåte som angis i forskrift av 21. juni 2002 nr. 686 om tildeling av konsesjoner for matfiskoppdrett av laks og ørret i sjøvann med unntak av bestemmelsene i § 3, § 4 bokstav d og § 7 annet og tredje ledd.</article><article class="legalP" id="kapittel-1-ledd-3">Søker som har fått tilsagn om konsesjon må senest innen 3 – tre – uker etter at tilsagn er mottatt gi tilbakemelding til Fiskeridirektoratet om tilsagnet aksepteres. Vederlag for konsesjon forfaller ved påkrav. Slikt påkrav vil bli sendt ut etter at fiskerimyndighetene har sluttbehandlet eventuelle klager fra andre søkere til samme konsesjon og forutsatt at fiskerimyndighetene i klageomgangen ikke finner å måtte omgjøre det opprinnelige tilsagnet. Konsesjonsdokument vil bli utstedt når vederlaget er betalt og omsøkte lokaliteter er klarert.</article><article class="legalP" id="kapittel-1-ledd-4">Vederlaget refunderes ikke ved eventuell senere inndragning av konsesjon på grunn av forhold som nevnt i oppdrettsloven § 11 og § 24. Det samme gjelder dersom andre forhold gjør at konsesjonen taper sin verdi.</article></section><section class="section" data-name="kapII" id="kapittel-2" data-lovdata-URL="LTI/forskrift/2003-07-03-925/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft straks.</article> <article class="defaultP" margin-top="true"><i>Merknader til forskrift om endring av forskrift om nytildeling av konsesjoner som ikke ble tildelt under tildelingsrunden høsten 2002</i></article><article class="legalP" id="kapittel-2-ledd-2">De endringer som gjøres i forskriften innebærer at konsesjonsvederlaget ikke skal betales inn før forvaltningen har avgjort eventuelle klager. Ved forrige tildelingsrunde ble tilbakebetaling av 3 konsesjonsvederlag etter omgjøring av tilsagn i forbindelse med klagebehandling vanskeliggjort ved at det måtte vedtas en egen kgl.res. om overskridelse av gitte bevilgninger innenfor budsjetterminen. Dette unngås nå ved at søker først – med bindende virkning – aksepterer tilsagn om konsesjon, og at konsesjonsvederlaget forfaller ved påkrav som sendes ut etter at eventuelle klager fra andre søkere er avgjort. Dermed unngår man samtidig at oppdrettere som har lånefinansiert konsesjonsvederlagene belastes med finanskostnader i perioden hvor eventuelle klager behandles av Fiskeridirektoratet.</article></section></main></body></html>