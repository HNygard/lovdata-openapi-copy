<!DOCTYPE html><html lang="no"><head><title>Forskrift om statlig regional barnevernmyndighets rett til å kreve refusjon fra kommunen for opphold i institusjon.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-11-26-1397</dd><dt class="dokid">DokumentID</dt><dd class="dokid">LTI/forskrift/2003-11-26-1397</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 16 s 2568</dd><dt class="dateInForce">I kraft fra</dt><dd class="dateInForce">2004-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1992-12-21-1247</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-07-17-100/§9-5</li></ul></dd><dt class="dateOfPublication">Kunngjort</dt><dd class="dateOfPublication">2003-12-02</dd><dt class="journalNumber">Journalnummer</dt><dd class="journalNumber">2003-1160</dd><dt class="titleShort">Korttittel</dt><dd class="titleShort">Forskrift om refusjon for opphold i institusjon</dd><dt class="title">Tittel</dt><dd class="title">Forskrift om statlig regional barnevernmyndighets rett til å kreve refusjon fra kommunen for opphold i institusjon.</dd><dt class="miscInformation">Annet om dokumentet</dt><dd class="miscInformation">Fastsatt av Barne- og familiedepartementet 26. november 2003 med hjemmel i lov av 17. juli 1992 nr. 100 om barneverntjenester § 9-5.</dd><dt class="refid">RefID</dt><dd class="refid">forskrift/2003-11-26-1397</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om statlig regional barnevernmyndighets rett til å kreve refusjon fra kommunen for opphold i institusjon.<ul class="tocSubUl"><li>§ 1. Virkeområde</li><li>§ 2. Refusjonsadgang</li><li>§ 3. Hva refusjonen dekker</li><li>§ 4. Refusjonenes størrelse og reguleringsmåten</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2003-11-26-1397" id="dokument"><h1>Forskrift om statlig regional barnevernmyndighets rett til å kreve refusjon fra kommunen for opphold i institusjon.</h1><article class="legalArticle" data-lovdata-URL="LTI/forskrift/2003-11-26-1397/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskrift gjelder refusjon for opphold i institusjon, jf. barnevernloven § 5-1 og § 5-8.</article></article><article class="legalArticle" data-lovdata-URL="LTI/forskrift/2003-11-26-1397/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Refusjonsadgang</span></h2><article class="legalP" id="paragraf-2-ledd-1">Statlig regional barnevernmyndighet kan kreve refusjon fra kommunen for opphold i institusjoner som nevnt i § 1.</article></article><article class="legalArticle" data-lovdata-URL="LTI/forskrift/2003-11-26-1397/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Hva refusjonen dekker</span></h2><article class="legalP" id="paragraf-3-ledd-1">Refusjonen gjelder delvis dekning av oppholdsutgiftene. Oppholdsutgiftene omfatter kost, losji, klær, lommepenger, fritidskostnader, ferieturer, hjemreiser og lignende.</article></article><article class="legalArticle" data-lovdata-URL="LTI/forskrift/2003-11-26-1397/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Refusjonenes størrelse og reguleringsmåten</span></h2><article class="legalP" id="paragraf-4-ledd-1">Refusjonssatsene fastsettes og reguleres i forbindelse med behandlingen av statsbudsjettet.</article><article class="legalP" id="paragraf-4-ledd-2">Kommunen refunderer én sats for hvert barn som er plassert i institusjon.</article><article class="legalP" id="paragraf-4-ledd-3">Ved plassering av én foresatt og ett barn i institusjon refunderer kommunen én sats. Ved plassering av to foresatte og ett barn refunderer kommunen én og en halv sats. For hvert av øvrige barn refunderer kommunen halv sats.</article><article class="legalP" id="paragraf-4-ledd-4">Hvis klienten fører egen husholdning i institusjonen eller er under tilbakeføring til kommunen, kan det fastsettes særlige satser.</article><article class="legalP" id="paragraf-4-ledd-5">Det kan også fastsettes særlige satser for flyktningebarn og asylsøkende barn, jf. barnevernloven § 9-8.</article><article class="legalP" id="paragraf-4-ledd-6">Refusjonsplikten løper fra innskrivningsdato til utskrivningsdato, med kvartalsvise terminer som innbetales etterskuddsvis. Statlig regional barnevernmyndighet kan delegere innkrevingen til institusjonen.</article></article><article class="legalArticle" data-lovdata-URL="LTI/forskrift/2003-11-26-1397/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Denne forskriften trer i kraft 1. januar 2004.</article><article class="legalP" id="paragraf-5-ledd-2">Fra samme tidspunkt oppheves forskrift av 21. desember 1992 nr. 1247 om fylkeskommunens rett til å kreve refusjon fra kommunen for opphold i institusjon.</article></article></main></body></html>