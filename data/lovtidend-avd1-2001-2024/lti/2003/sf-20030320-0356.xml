<!DOCTYPE html><html lang="no"><head><title>Forskrift om organisasjonsplan og flygesjef i luftfartsforetak (BSL D 2-8).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-03-20-356</dd><dt class="dokid">DokumentID</dt><dd class="dokid">LTI/forskrift/2003-03-20-356</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 4 s 548</dd><dt class="dateInForce">I kraft fra</dt><dd class="dateInForce">2003-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-04-20-312</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§9-1</li><li>lov/1993-06-11-101/§15-4</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2003-03-25</dd><dt class="journalNumber">Journalnummer</dt><dd class="journalNumber">2003-0323</dd><dt class="titleShort">Korttittel</dt><dd class="titleShort">Forskrift om organisasjon av luftfartsforetak</dd><dt class="title">Tittel</dt><dd class="title">Forskrift om organisasjonsplan og flygesjef i luftfartsforetak (BSL D 2-8).</dd><dt class="miscInformation">Annet om dokumentet</dt><dd class="miscInformation">Fastsatt av Luftfartstilsynet 20. mars 2003 med hjemmel i lov av 11. juni 1993 nr. 101 om luftfart § 9-1 og § 15-4, jf. delegeringsvedtak av 10. desember 1999 nr. 1273.</dd><dt class="refid">RefID</dt><dd class="refid">forskrift/2003-03-20-356</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om organisasjonsplan og flygesjef i luftfartsforetak (BSL D 2-8).<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Krav til organisasjonsplan</li><li>§ 4. Flygesjefens plassering i organisasjonen, stedfortreder og stillingsinstruks</li><li>§ 5. Godkjenning av flygesjef</li><li>§ 6. Generelle krav til flygesjefen</li><li>§ 7. Tilleggskrav til flygesjef i luftfartsforetak som drives i samsvar med visuelle flygeregler</li><li>§ 8. Tilleggskrav til flygesjef i luftfartsforetak som drives i samsvar med instrumentflygereglene</li><li>§ 9. Flygesjefens ansvarsområde</li><li>§ 10. Søknad</li><li>§ 11. Tilbakekalling av godkjenning som flygesjef</li><li>§ 12. Dispensasjon</li><li>§ 13. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2003-03-20-356" id="dokument"><h1>Forskrift om organisasjonsplan og flygesjef i luftfartsforetak (BSL D 2-8).</h1><article class="legalArticle" data-lovdata-URL="LTI/forskrift/2003-03-20-356/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskriften er å fastsette krav til et luftfartsforetaks organisasjonsplan og flygesjef for dermed å sikre at flygevirksomheten drives i samsvar med luftfartsloven og tilhørende forskrifter.</article></article><article class="legalArticle" data-lovdata-URL="LTI/forskrift/2003-03-20-356/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften omhandler luftfartsforetak som i henhold til BSL/JAR-OPS 1 kapittel C pkt. 1.175, BSL D 2-1 pkt. 4.2 og BSL D 2-2 pkt. 3.1 skal etablere og opprettholde et tilsynssystem for sin flygevirksomhet.</article></article><article class="legalArticle" data-lovdata-URL="LTI/forskrift/2003-03-20-356/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til organisasjonsplan</span></h2><article class="legalP" id="paragraf-3-ledd-1">Et luftfartsforetak skal ha en organisasjonsplan med klare linjer for ansvarsforholdet i luftfartsforetaket. Funksjonene som planen omfatter kan variere etter luftfartsforetakets størrelse. Organisasjonsplanen skal forelegges Luftfartstilsynet for godkjenning før virksomheten igangsettes.</article></article><article class="legalArticle" data-lovdata-URL="LTI/forskrift/2003-03-20-356/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Flygesjefens plassering i organisasjonen, stedfortreder og stillingsinstruks</span></h2><article class="numberedLegalP" data-numerator="1" id="paragraf-4-nummer-1">(1) Flygesjefens ansvarsområde skal gå frem av luftfartsforetakets organisasjonsplan og være i samsvar med § 6 i denne forskrift.</article><article class="numberedLegalP" data-numerator="2" id="paragraf-4-nummer-2">(2) Flygesjefen (nominated postholder flight operations) skal være direkte underlagt luftfartsforetakets ansvarlige leder (accountable manager).</article><article class="numberedLegalP" data-numerator="3" id="paragraf-4-nummer-3">(3) Luftfartsforetaket skal oppnevne en stedfortreder for flygesjefen som er tilgjengelig under flygesjefens fravær.</article><article class="numberedLegalP" data-numerator="4" id="paragraf-4-nummer-4">(4) Luftfartsforetaket skal utarbeide stillingsinstruks for flygesjefen i samsvar med bestemmelsene i § 6 i denne forskrift.</article></article><article class="legalArticle" data-lovdata-URL="LTI/forskrift/2003-03-20-356/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Godkjenning av flygesjef</span></h2><article class="legalP" id="paragraf-5-ledd-1">Et luftfartsforetaks tilsynssystem for flygevirksomhet skal ledes av en flygesjef godkjent av Luftfartstilsynet.</article></article><article class="legalArticle" data-lovdata-URL="LTI/forskrift/2003-03-20-356/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Generelle krav til flygesjefen</span></h2><article class="numberedLegalP" data-numerator="1" id="paragraf-6-nummer-1">(1) For å bli godkjent som flygesjef må vedkommende:<ul class="defaultList"><li data-li-identifier="a)" data-name="a)"><article class="listArticle" id="paragraf-6-nummer-1-punkt-1"><article class="legalP" id="paragraf-6-nummer-1-punkt-1-ledd-1">være heltidsansatt i luftfartsforetaket med minimum 3 måneders gjensidig oppsigelsesfrist i ansettelseskontrakten</article></article></li><li data-li-identifier="b)" data-name="b)"><article class="listArticle" id="paragraf-6-nummer-1-punkt-2"><article class="legalP" id="paragraf-6-nummer-1-punkt-2-ledd-1">dokumentere fagutdanning relatert til vedkommendes flygerutdanning</article></article></li><li data-li-identifier="c)" data-name="c)"><article class="listArticle" id="paragraf-6-nummer-1-punkt-3"><article class="legalP" id="paragraf-6-nummer-1-punkt-3-ledd-1">dokumentere faglig flyoperativ utdanning og erfaring samt administrative kunnskaper vedlagt aktuelle attester og referanser</article></article></li><li data-li-identifier="d)" data-name="d)"><article class="listArticle" id="paragraf-6-nummer-1-punkt-4"><article class="legalP" id="paragraf-6-nummer-1-punkt-4-ledd-1">ved politiattest som ikke er eldre enn tre måneder kunne dokumentere tilfredsstillende vandel</article></article></li><li data-li-identifier="e)" data-name="e)"><article class="listArticle" id="paragraf-6-nummer-1-punkt-5"><article class="legalP" id="paragraf-6-nummer-1-punkt-5-ledd-1">gjennomgå og bestå en skriftlig/muntlig flygesjefsprøve for Luftfartstilsynet. Vedkommende skal gjennom prøven godtgjøre at han innehar kunnskap om luftfartsloven med tilhørende forskrifter og informasjonssirkulærer (AIP og AIC), samt kunnskap til luftfartsforetakets driftshåndboksystem og flygehåndbøker for luftfartsforetakets luftfartøyer.</article></article></li></ul></article><article class="numberedLegalP" data-numerator="2" id="paragraf-6-nummer-2">(2) Luftfartstilsynets godkjenning av flygesjef baseres på en samlet vurdering av vedkommendes faglige kvalifikasjoner, tidligere praksis og personlige egenskaper, herunder tidligere utvist forståelse og respekt for luftfartsloven med tilhørende forskrifter. Vurderingen foretas på bakgrunn av luftfartsforetakets operasjonsområde. Dersom flygesjefen i et større luftfartsforetak ikke kan dekke alle operasjonsområder og må basere seg på støtte fra en operativ organisasjon, må flygesjefens kvalifikasjoner vurderes i lys av dette.</article><article class="numberedLegalP" data-numerator="3" id="paragraf-6-nummer-3">(3) Luftfartstilsynets godkjenning av flygesjef gjelder bare for stilling i det luftfartsforetaket søknaden omfatter. Dersom luftfartsforetaket utvider eller endrer sin virksomhet, kan Luftfartstilsynet kreve ny godkjenning av flygesjef dersom flygesjefens kvalifikasjoner ikke lenger er dekkende for luftfartsforetakets operasjonsområde.</article></article><article class="legalArticle" data-lovdata-URL="LTI/forskrift/2003-03-20-356/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tilleggskrav til flygesjef i luftfartsforetak som drives i samsvar med visuelle flygeregler</span></h2><article class="legalP" id="paragraf-7-ledd-1">For å bli godkjent som flygesjef i luftfartsforetak som drives i samsvar med visuelle flygeregler (VFR) må vedkommende i tillegg til vilkårene i § 6:<ul class="defaultList"><li data-li-identifier="a)" data-name="a)"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">ha fløyet minst 1200 timer totalt, og</article></article></li><li data-li-identifier="b)" data-name="b)"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">ha relevant utdanning og erfaring som flyger fra et luftfartsforetak med samme type operasjoner og ha vært ansatt i minst 12 måneder som flyger i et luftfartsforetak med sammenlignbart operasjonsområde, herunder ha fløyet minst 500 timer som fartøysjef.</article></article></li></ul></article></article><article class="legalArticle" data-lovdata-URL="LTI/forskrift/2003-03-20-356/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilleggskrav til flygesjef i luftfartsforetak som drives i samsvar med instrumentflygereglene</span></h2><article class="legalP" id="paragraf-8-ledd-1">For å bli godkjent som flygesjef i luftfartsforetak som drives i samsvar med instrumentflygereglene (IFR) må vedkommende i tillegg til vilkårene i § 6:<ul class="defaultList"><li data-li-identifier="a)" data-name="a)"><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1">ha fløyet minst 1200 timer som fartøysjef</article></article></li><li data-li-identifier="b)" data-name="b)"><article class="listArticle" id="paragraf-8-ledd-1-punkt-2"><article class="legalP" id="paragraf-8-ledd-1-punkt-2-ledd-1">ha relevant utdanning og erfaring som flyger fra et luftfartsforetak med samme type operasjoner og ha vært ansatt i minst 24 måneder som flyger i et luftfartsforetak med sammenlignbart operasjonsområde, herunder ha fløyet minst 800 timer som fartøysjef.</article></article></li></ul></article></article><article class="legalArticle" data-lovdata-URL="LTI/forskrift/2003-03-20-356/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Flygesjefens ansvarsområde</span></h2><article class="legalP" id="paragraf-9-ledd-1">Flygesjefen er ansvarlig for:<ul class="defaultList"><li data-li-identifier="a)" data-name="a)"><article class="listArticle" id="paragraf-9-ledd-1-punkt-1"><article class="legalP" id="paragraf-9-ledd-1-punkt-1-ledd-1">styring og overvåking av luftfartsforetakets flyoperative virksomhet og at denne driften foregår i samsvar med luftfartsloven, forskrifter, tillatelser og godkjennelser.</article></article></li><li data-li-identifier="b)" data-name="b)"><article class="listArticle" id="paragraf-9-ledd-1-punkt-2"><article class="legalP" id="paragraf-9-ledd-1-punkt-2-ledd-1">at luftfartsforetakets godkjente driftsarter er beskrevet i luftfartsforetakets driftshåndbok og er innenfor rammen av luftfartsloven med tilhørende forskrifter</article></article></li><li data-li-identifier="c)" data-name="c)"><article class="listArticle" id="paragraf-9-ledd-1-punkt-3"><article class="legalP" id="paragraf-9-ledd-1-punkt-3-ledd-1">utarbeidelse og kontroll av stillingsinstrukser for alt personell tilknyttet flyoperativ virksomhet</article></article></li><li data-li-identifier="d)" data-name="d)"><article class="listArticle" id="paragraf-9-ledd-1-punkt-4"><article class="legalP" id="paragraf-9-ledd-1-punkt-4-ledd-1">utarbeidelse og kontroll av driftsdokumentasjon, herunder håndbøker, sirkulærer, instruksjoner og informasjoner</article></article></li><li data-li-identifier="e)" data-name="e)"><article class="listArticle" id="paragraf-9-ledd-1-punkt-5"><article class="legalP" id="paragraf-9-ledd-1-punkt-5-ledd-1">å opprette et revisjonssystem for driftsdokumentasjon nevnt i bokstav d</article></article></li><li data-li-identifier="f)" data-name="f)"><article class="listArticle" id="paragraf-9-ledd-1-punkt-6"><article class="legalP" id="paragraf-9-ledd-1-punkt-6-ledd-1">at alle luftfartøy er dokumentert luftdyktige, utstyrt og brukes i henhold til gjeldende myndighetsgodkjente driftshåndbok, herunder flygehåndbok/-bøker</article></article></li><li data-li-identifier="g)" data-name="g)"><article class="listArticle" id="paragraf-9-ledd-1-punkt-7"><article class="legalP" id="paragraf-9-ledd-1-punkt-7-ledd-1">at alle besetningsmedlemmer er sertifisert i samsvar med JAR FCL/BSL C</article></article></li><li data-li-identifier="h)" data-name="h)"><article class="listArticle" id="paragraf-9-ledd-1-punkt-8"><article class="legalP" id="paragraf-9-ledd-1-punkt-8-ledd-1">at alle besetningsmedlemmer har en tilstrekkelig grunnutdanning, opplæring, trening og periodisk trening i henhold til gjeldende forskrifter og luftfartsforetakets driftsområder samt at besetningsmedlemmene er teoretisk og praktisk skikket til å gjennomføre de oppdrag de er pålagt</article></article></li><li data-li-identifier="i)" data-name="i)"><article class="listArticle" id="paragraf-9-ledd-1-punkt-9"><article class="legalP" id="paragraf-9-ledd-1-punkt-9-ledd-1">å opprettholde et tilfredsstillende kunnskapsnivå i nasjonalt og internasjonalt regelverk innen luftfart</article></article></li><li data-li-identifier="j)" data-name="j)"><article class="listArticle" id="paragraf-9-ledd-1-punkt-10"><article class="legalP" id="paragraf-9-ledd-1-punkt-10-ledd-1">å føre et nært og åpent samarbeid med Luftfartstilsynet, herunder sørge for at rapporter og statistikker oversendes i samsvar med gjeldende forskrifter</article></article></li><li data-li-identifier="k)" data-name="k)"><article class="listArticle" id="paragraf-9-ledd-1-punkt-11"><article class="legalP" id="paragraf-9-ledd-1-punkt-11-ledd-1">at Luftfartstilsynets tjenestemenn i tjenesteøyemed har tilgang til luftfartsforetakets lokaliteter, håndboksystemer og materiell.</article></article></li></ul></article></article><article class="legalArticle" data-lovdata-URL="LTI/forskrift/2003-03-20-356/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Søknad</span></h2><article class="legalP" id="paragraf-10-ledd-1">Godkjenning som flygesjef gis av Luftfartstilsynet etter søknad når kandidaten oppfyller de vilkårene som er fastsatt i denne forskrift. Søknad sendes Luftfartstilsynet av vedkommende luftfartsforetak undertegnet av luftfartsforetakets ansvarlige leder. Kandidatens villighetserklæring skal vedlegges søknaden.</article></article><article class="legalArticle" data-lovdata-URL="LTI/forskrift/2003-03-20-356/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Tilbakekalling av godkjenning som flygesjef</span></h2><article class="legalP" id="paragraf-11-ledd-1">Dersom flygesjefen ikke overholder bestemmelsene i denne forskrift eller i godkjenningen gitt i medhold av denne forskrift, kan Luftfartstilsynet tilbakekalle godkjenningen som flygesjef.</article><article class="legalP" id="paragraf-11-ledd-2">Dersom godkjenningen som flygesjef tilbakekalles, kan Luftfartstilsynet treffe vedtak om tilbakesending av godkjenningsdokumentet til Luftfartstilsynet.</article></article><article class="legalArticle" data-lovdata-URL="LTI/forskrift/2003-03-20-356/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Dispensasjon</span></h2><article class="legalP" id="paragraf-12-ledd-1">Luftfartstilsynet kan, når særlige grunner tilsier det, dispensere fra bestemmelsene i denne forskrift.</article></article><article class="legalArticle" data-lovdata-URL="LTI/forskrift/2003-03-20-356/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h2><article class="legalP" id="paragraf-13-ledd-1">Denne forskrift gjelder fra 1. juli 2003. Fra samme tidspunkt oppheves forskrift av 20. april 1994 nr. 312 om flygesjef.</article></article></main></body></html>