<!DOCTYPE html><html lang="no"><head><title>Lov om endringer i straffeprosessloven mv. (erstatning etter strafforfølgning).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2003-01-10-3</dd><dt class="dokid">DokumentID</dt><dd class="dokid">LTI/lov/2003-01-10-3</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 1 s 10</dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1915-08-13-6</li><li>lov/1980-06-13-35</li><li>lov/1981-05-22-25</li><li>lov/2001-06-15-63</li></ul></dd><dt class="dateOfPublication">Kunngjort</dt><dd class="dateOfPublication">2003-01-10</dd><dt class="journalNumber">Journalnummer</dt><dd class="journalNumber">2002-1258</dd><dt class="titleShort">Korttittel</dt><dd class="titleShort">Endringslov til straffeprosessloven mv.</dd><dt class="title">Tittel</dt><dd class="title">Lov om endringer i straffeprosessloven mv. (erstatning etter strafforfølgning).</dd><dt class="miscInformation">Annet om dokumentet</dt><dd class="miscInformation">Ot.prp.nr.77 (2001–2002), Innst.O.nr.21 (2002–2003) og Besl.O.nr.38 (2002–2003). Odels- og lagtingsvedtak hhv. 9. og 12. desember 2002. Fremmet av Justis- og politidepartementet.</dd><dt class="refid">RefID</dt><dd class="refid">lov/2003-01-10-3</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i straffeprosessloven mv. (erstatning etter strafforfølgning).<ul class="tocSubUl"><li>I</li><li>II</li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/lov/2003-01-10-3" id="dokument"><h1>Lov om endringer i straffeprosessloven mv. (erstatning etter strafforfølgning).</h1><article class="defaultP" data-text-size="small">Endringer i følgende andre lover:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov av 13. august 1915 nr. 6 om rettergangsmåten for tvistemål (tvistemålsloven).</article></article></li><li data-li-identifier="2." data-name="2."><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov av 13. juni 1980 nr. 35 om fri rettshjelp.</article></article></li><li data-li-identifier="3." data-name="3."><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov av 15. juni 2001 nr. 63 om endringer i straffeprosessloven mv. (gjenopptakelse).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2003-01-10-3/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 22. mai 1981 nr. 25 om rettergangsmåten i straffesaker (straffeprosessloven) gjøres følgende endringer:</article> <article class="defaultP" margin-top="true">§ 61 c endres slik:</article> <article class="defaultP" margin-top="true">I nr. 7 utgår «og».</article> <article class="defaultP" margin-top="true">Nr. 8 avsluttes slik: «riksadvokaten, og».</article> <article class="defaultP" margin-top="true">Nytt nr. 10 skal lyde:<ul class="defaultList"><li data-li-identifier="10)" data-name="10)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">at opplysningen brukes i sak om erstatning etter strafforfølgning etter straffeprosessloven kapittel 31.</article></article></li></ul></article> <article class="defaultP" margin-top="true">§ 438 annet og tredje ledd skal lyde:</article><article class="legalP" id="kapittel-1-ledd-2">Også siktedes nødvendige reiseutgifter dekkes.</article><article class="legalP" id="kapittel-1-ledd-3">Dersom en sak som har blitt gjenopptatt ender med frifinnelse, og særlige grunner gjør det rimelig, kan retten helt eller delvis tilkjenne andre enn siktede dekning av omkostninger som knytter seg til tiltak som har hatt vesentlig betydning for at saken ble gjenopptatt.</article> <article class="defaultP" margin-top="true">§ 444 skal lyde:</article><article class="legalP" id="kapittel-1-ledd-4">Med mindre noe annet følger av § 446, har en siktet rett til erstatning av staten for økonomisk tap som forfølgningen har påført ham<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">dersom han blir frifunnet,</article></article></li><li data-li-identifier="b)" data-name="b)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">dersom forfølgningen mot ham blir innstilt, eller</article></article></li><li data-li-identifier="c)" data-name="c)"><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">for så vidt han har vært pågrepet eller fengslet i strid med Den europeiske menneskerettskonvensjon artikkel 5 eller FNs konvensjon om sivile og politiske rettigheter artikkel 9.</article></article></li></ul></article><article class="legalP" id="kapittel-1-ledd-5">En domfelt har også rett til erstatning for økonomisk tap som skyldes fullbyrdet straff som overstiger den straff som idømmes etter gjenopptakelse.</article> <article class="defaultP" margin-top="true">§ 445 skal lyde:</article><article class="legalP" id="kapittel-1-ledd-6">Selv om vilkårene for erstatning etter § 444 ikke er oppfylt, skal siktede såfremt det fremstår som rimelig tilkjennes erstatning for økonomisk tap som følge av særlig eller uforholdsmessig skade som forfølgningen har påført ham.</article> <article class="defaultP" margin-top="true">§ 446 skal lyde:</article><article class="legalP" id="kapittel-1-ledd-7">Erstatningen etter §§ 444 til 445 skal settes ned eller falle bort dersom siktede uten rimelig grunn<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">har benyttet sin rett til å nekte å forklare seg eller har motvirket opplysning av saken,</article></article></li><li data-li-identifier="b)" data-name="b)"><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">har gitt foranledning til etterforskningstiltak eller den fellende dommen, eller</article></article></li><li data-li-identifier="c)" data-name="c)"><article class="listArticle" id="kapittel-1-ledd-7-punkt-3"><article class="legalP" id="kapittel-1-ledd-7-punkt-3-ledd-1">har latt være etter evne å begrense skaden av forfølgningen eller dommen.</article></article></li></ul></article><article class="legalP" id="kapittel-1-ledd-8">Erstatningen kan ikke settes ned eller falle bort med den begrunnelse at det er mistanke om at siktede har utvist straffeskyld.</article> <article class="defaultP" margin-top="true">§ 447 skal lyde:</article><article class="legalP" id="kapittel-1-ledd-9">En siktet har rett til oppreisning etter satser fastsatt av Kongen for krenkelse eller annen skade av ikke-økonomisk art som følge av pågripelse eller varetektsfengsling, dersom han blir frifunnet eller forfølgningen mot ham blir innstilt.</article><article class="legalP" id="kapittel-1-ledd-10">Når det fremstår som rimelig, skal siktede tilkjennes et passende beløp i oppreisning selv om vilkårene i første ledd ikke er oppfylt. Kongen kan gi forskrift med retningslinjer om når slik oppreisning må anses som rimelig, samt for hva som normalt vil være et passende beløp.</article><article class="legalP" id="kapittel-1-ledd-11">Den som blir frifunnet etter fullbyrdet frihetsstraff, har rett til oppreisning for krenkelse eller annen skade av ikke-økonomisk art. Beløpet fastsettes etter forholdene i den enkelte sak.</article><article class="legalP" id="kapittel-1-ledd-12">Oppreisningen kan settes ned eller falle bort av de grunner som nevnt i § 446.</article> <article class="defaultP" margin-top="true">§ 448 skal lyde:</article><article class="legalP" id="kapittel-1-ledd-13">For skade eller annen ulempe som andre enn siktede er påført ved granskning, ransaking, beslag, kommunikasjonskontroll etter kapittel 16 a eller annen forføyning under saken, kan det tilkjennes erstatning når dette fremstår som rimelig.</article> <article class="defaultP" margin-top="true">§ 449 skal lyde:</article><article class="legalP" id="kapittel-1-ledd-14">Krav om erstatning eller oppreisning etter strafforfølgning skal settes frem for det politidistrikt som har etterforsket saken. Påtalemyndigheten skal uttale seg om kravet. Uttalelsen skal sendes sammen med sakens dokumenter til departementet, som avgjør kravet. Departementets avgjørelse er ikke enkeltvedtak etter forvaltningsloven.</article><article class="legalP" id="kapittel-1-ledd-15">Krav som er avgjort etter første ledd, kan bringes inn for retten. Saken reises ved stevning i den rettskrets hvor saksøkeren bor eller har opphold, eller for Oslo tingrett. Saken behandles etter reglene i tvistemålsloven.</article><article class="legalP" id="kapittel-1-ledd-16">En dommer som har deltatt ved avgjørelsen av straffesaken mot siktede, skal ikke delta ved behandlingen av siktedes krav om erstatning eller oppreisning etter strafforfølgning.</article> <article class="defaultP" margin-top="true">§ 450 skal lyde:</article><article class="legalP" id="kapittel-1-ledd-17">I sak om erstatning eller oppreisning etter strafforfølgning har siktede rett til fritt rettsråd uten behovsprøving etter reglene i rettshjelploven § 13.</article><article class="legalP" id="kapittel-1-ledd-18">Om sakskostnader ved behandling for retten gjelder reglene i tvistemålsloven kapittel 13, likevel slik at saksøkeren kan pålegges å erstatte statens sakskostnader bare dersom søksmålet var grunnløst.</article><article class="legalP" id="kapittel-1-ledd-19">Reglene om forskuddsbetaling i tvistemålsloven § 170 gjelder ikke for erstatningssøkeren.</article> <article class="defaultP" margin-top="true">§ 451 skal lyde:</article><article class="legalP" id="kapittel-1-ledd-20">Departementet kan kreve tilbakebetalt erstatning som er utbetalt siktede etter reglene i dette kapitlet, dersom forfølgningen mot siktede senere gjenopptas og siktede domfelles, og det følger av dommens innhold at erstatning ikke skulle vært utbetalt.</article><article class="legalP" id="kapittel-1-ledd-21">Vedtak etter første ledd er tvangsgrunnlag for utlegg. Ved klage eller søksmål om utlegget etter reglene i tvangsfullbyrdelsesloven kan retten prøve tilbakebetalingskravets størrelse fullt ut.</article></section><section class="section" data-name="kapII" id="kapittel-2" data-lovdata-URL="LTI/lov/2003-01-10-3/KAPITTEL_2"><h2 data-text-align="center">II</h2><article class="defaultP">1. I lov 13. august 1915 nr. 6 om rettergangsmåten for tvistemål (tvistemålsloven) skal § 273 nr. 3 lyde:<ul class="defaultList"><li data-li-identifier="3." data-name="3."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">i saker som skal behandles etter denne lov kapittel 30, eller i saker mot staten om erstatning etter strafforfølgning etter straffeprosessloven kapittel 31;</article></article></li></ul></article> <article class="defaultP" margin-top="true">2. I lov 13. juni 1980 nr. 35 om fri rettshjelp skal § 13 første ledd nytt annet punktum lyde:</article><article class="legalP" id="kapittel-2-ledd-1">I saker om erstatning etter strafforfølgning etter straffeprosessloven kapittel 31 har siktede rett til fritt rettsråd uten behovsprøving.</article></section><section class="section" data-name="kapIII" id="kapittel-3" data-lovdata-URL="LTI/lov/2003-01-10-3/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 15. juni 2001 nr. 63 om endringer i straffeprosessloven mv. (gjenopptakelse) oppheves endringen i lov 22. mai 1981 nr. 25 om rettergangsmåten i straffesaker § 438 annet ledd.</article></section><section class="section" data-name="kapIV" id="kapittel-4" data-lovdata-URL="LTI/lov/2003-01-10-3/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Loven trer i kraft når Kongen bestemmer. De forskjellige bestemmelser kan settes i kraft til forskjellig tid.</article><article class="legalP" id="kapittel-4-ledd-2">Loven gjelder for krav om erstatning etter strafforfølgning som fremsettes etter at loven trer i kraft. Kongen kan bestemme at loven helt eller delvis også skal gjelde for krav som er satt frem innen en viss tid før loven trer i kraft.</article></section></main></body></html>