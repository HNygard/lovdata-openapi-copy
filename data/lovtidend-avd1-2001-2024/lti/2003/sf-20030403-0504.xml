<!DOCTYPE html><html lang="no"><head><title>Forskrift til rammeplan for allmennlærerutdanningen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-04-03-504</dd><dt class="dokid">DokumentID</dt><dd class="dokid">LTI/forskrift/2003-04-03-504</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 6 s 994</dd><dt class="dateInForce">I kraft fra</dt><dd class="dateInForce">2003-08-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§46</li></ul></dd><dt class="dateOfPublication">Kunngjort</dt><dd class="dateOfPublication">2003-05-06</dd><dt class="journalNumber">Journalnummer</dt><dd class="journalNumber">2003-0431</dd><dt class="titleShort">Korttittel</dt><dd class="titleShort">Forskrift til rammeplan for allmennlærerutdanning</dd><dt class="title">Tittel</dt><dd class="title">Forskrift til rammeplan for allmennlærerutdanningen.</dd><dt class="miscInformation">Annet om dokumentet</dt><dd class="miscInformation">Fastsatt av Utdannings- og forskningsdepartementet 3. april 2003 med hjemmel i lov av 12. mai 1995 nr. 22 om universiteter og høgskoler § 46 nr. 4.</dd><dt class="refid">RefID</dt><dd class="refid">forskrift/2003-04-03-504</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift til rammeplan for allmennlærerutdanningen.<ul class="tocSubUl"><li>§ 1. Organisering og innhold</li><li>§ 2. Fastsetting av fagplan</li><li>§ 3. Praksisopplæring</li><li>§ 4. Skikkethetsvurdering</li><li>§ 5. Eksamensbestemmelser</li><li>§ 6. Vitnemål</li><li>§ 7. Fritak fra eksamen eller prøve</li><li>§ 8. Ikrafttredelse og overgangsregler</li></ul></li></ul></dd></dl></header><main class="documentBody" data-lovdata-URL="LTI/forskrift/2003-04-03-504" id="dokument"><h1>Forskrift til rammeplan for allmennlærerutdanningen.</h1><article class="legalArticle" data-lovdata-URL="LTI/forskrift/2003-04-03-504/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Organisering og innhold</span></h2><article class="legalP" id="paragraf-1-ledd-1">Allmennlærerutdanning er en fireårig yrkesutdanning (240 studiepoeng). Utdanningen omfatter en obligatorisk del på 120 studiepoeng og en valgbar del på 120 studiepoeng.</article><article class="legalP" id="paragraf-1-ledd-2">Utdanningens obligatoriske del består av <table><tbody><tr><td data-text-align="left" data-vertical-align="top" /><td data-text-align="left" data-vertical-align="top">pedagogikk</td><td data-text-align="left" data-vertical-align="top">30 studiepoeng</td></tr><tr><td data-text-align="left" data-vertical-align="top" /><td data-text-align="left" data-vertical-align="top">kristendoms-, religions- og livssynskunnskap</td><td data-text-align="left" data-vertical-align="top">20 studiepoeng</td></tr><tr><td data-text-align="left" data-vertical-align="top" /><td data-text-align="left" data-vertical-align="top">matematikk</td><td data-text-align="left" data-vertical-align="top">30 studiepoeng</td></tr><tr><td data-text-align="left" data-vertical-align="top" /><td data-text-align="left" data-vertical-align="top">norsk</td><td data-text-align="left" data-vertical-align="top">30 studiepoeng</td></tr><tr><td data-text-align="left" data-vertical-align="top" /><td data-text-align="left" data-vertical-align="top">grunnleggende lese-, skrive- og matematikkopplæring</td><td data-text-align="left" data-vertical-align="top">10 studiepoeng</td></tr><tr><td data-text-align="left" data-vertical-align="top" /><td data-text-align="left" data-vertical-align="top">praksisopplæring som en integrert del av studieenhetene</td><td data-text-align="left" data-vertical-align="top">20 – 22 uker</td></tr></tbody></table></article><article class="legalP" id="paragraf-1-ledd-3">Utdanningens valgbare del består av <table><tbody><tr><td data-text-align="left" data-vertical-align="top" /><td data-text-align="left" data-vertical-align="top">valg mellom skolerelevante fag</td><td data-text-align="left" data-vertical-align="top">120 studiepoeng<sup class="footnotereference" data-footnotereferencevalue="*" data-unique-footnote-counter="1">*</sup></td></tr></tbody></table></article><article class="legalP" id="paragraf-1-ledd-4">Avhengig av de fagvalg som er gjort i de tre første årene og universitetenes og høgskolenes tilbud og opptaksreglement til masterstudiet, kan det fjerde året innpasses som en del av et masterstudium.</article><footer class="footnotes"><article class="footnote" data-name="*" data-unique-footnote-counter="1"><span class="footnoteLabel">*</span> Disse skal omfatte minst 60 studiepoeng i fag som tilsvarer fag i grunnskolen. Fagene kan være påbygging av fag i obligatorisk del eller nye fag med minst 30 studiepoengs omfang og skal omfatte fagdidaktikk og til vanlig praksisopplæring. Inntil 60 studiepoeng kan være andre skolerelevante studier av ulikt omfang. Institusjonen avgjør om studiene er relevante for arbeid i grunnskolen.</article></footer></article><article class="legalArticle" data-lovdata-URL="LTI/forskrift/2003-04-03-504/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fastsetting av fagplan</span></h2><article class="legalP" id="paragraf-2-ledd-1">Bestemmelser om faglig innhold, praksisopplæring, organisering, arbeidsformer og vurderingsordninger utover det som følger av rammeplanen, fastsettes av høgskolens styre og tas inn i en fagplan.</article></article><article class="legalArticle" data-lovdata-URL="LTI/forskrift/2003-04-03-504/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Praksisopplæring</span></h2><ul class="defaultList"><li data-li-identifier="a)" data-name="a)"><article class="listArticle" id="paragraf-3-punkt-1"><article class="legalP" id="paragraf-3-punkt-1-ledd-1">Utdanningen må omfatte veiledet praksisopplæring i 20 – 22 uker som en integrert del av de ulike studieenhetene. Institusjonen fastsetter lengden på hver praksisperiode.</article></article></li><li data-li-identifier="b)" data-name="b)"><article class="listArticle" id="paragraf-3-punkt-2"><article class="legalP" id="paragraf-3-punkt-2-ledd-1">Studenten skal få en formell vurdering etter hver praksisperiode uttrykt med karakteren bestått/ikke bestått. Dersom studenten ikke består en praksisperiode, kan samme periode bare gjennomføres en gang til. Etter avsluttet praksis gis det en avsluttende vurdering uttrykt med karakteren bestått/ikke bestått.</article></article></li></ul></article><article class="legalArticle" data-lovdata-URL="LTI/forskrift/2003-04-03-504/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Skikkethetsvurdering</span></h2><article class="legalP" id="paragraf-4-ledd-1">Høgskolen skal vurdere om en student er skikket for læreryrket, jf. universitets- og høgskoleloven § 42b og forskrift gitt av departementet.</article></article><article class="legalArticle" data-lovdata-URL="LTI/forskrift/2003-04-03-504/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Eksamensbestemmelser</span></h2><article class="legalP" id="paragraf-5-ledd-1">Eksamen organiseres og gjennomføres etter den eksamensforskrift som er fastsatt av høgskolen. I faget norsk skal studentene prøves i begge målformer.</article></article><article class="legalArticle" data-lovdata-URL="LTI/forskrift/2003-04-03-504/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Vitnemål</span></h2><article class="legalP" id="paragraf-6-ledd-1">Det utstedes et vitnemål for fireårig allmennlærerutdanning. Dette skal omfatte alle studieenheter som inngår i studiet, og påføres de karakterer som er oppnådd. På vitnemålet skal det framgå at i fireårig allmennlærerutdanning inngår en treårig bachelorgrad.</article></article><article class="legalArticle" data-lovdata-URL="LTI/forskrift/2003-04-03-504/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Fritak fra eksamen eller prøve</span></h2><article class="legalP" id="paragraf-7-ledd-1">Eksamen eller prøve som ikke er basert på rammeplan for allmennlærerutdanning, kan gi grunnlag for fritak, jf. § 49 i universitets- og høgskoleloven. Utdanning som skal gi grunnlag for fritak i den obligatoriske delen, må i hovedtrekk samsvare med rammeplanen for tilsvarende studieenhet i allmennlærerutdanningen, inkludert fagdidaktikk.</article><article class="legalP" id="paragraf-7-ledd-2">Utdanning som skal gi grunnlag for fritak i den valgfrie delen, må enten være skolefag eller fag som har relevans for arbeid som lærer i grunnskolen, jf. § 1 og skal til vanlig omfatte fagdidaktikk. Dersom tidligere utdanning av fag tilsvarende grunnskolens fag ikke omfatter fagdidaktikk, kan institusjonen gi fritak under forutsetning av at studenten kan dokumentere didaktisk kunnskap i faget. Institusjonen kan også gi fritak for inntil 3 uker av samlet tid til praksisopplæring ved innpassing av tidligere studier og for studieenheter som blir tatt i utlandet.</article><article class="legalP" id="paragraf-7-ledd-3">Det kan gis fritak fra prøve i en av målformene i norsk for studenter som har samisk, kvensk, norsk tegnspråk eller et annet minoritetsspråk som morsmål og som ikke har vurdering i begge norske målformer fra videregående opplæring. Det samme gjelder for utenlandske studenter som ikke har videregående opplæring fra Norge. Fritaket føres på vitnemålet.</article></article><article class="legalArticle" data-lovdata-URL="LTI/forskrift/2003-04-03-504/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse og overgangsregler</span></h2><article class="legalP" id="paragraf-8-ledd-1">Denne forskriften trer i kraft 1. august 2003. For studenter som startet studiet før høsten 2003, gjelder tidligere rammeplan med tilhørende forskrift.</article></article></main></body></html>