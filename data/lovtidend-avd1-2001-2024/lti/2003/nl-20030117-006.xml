<!DOCTYPE html><html lang="no"><head><title>Lov om endringer i lov om offentlig støtte (nye prosedyrereglar).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2003-01-17-6</dd><dt class="dokid">DokumentID</dt><dd class="dokid">LTI/lov/2003-01-17-6</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 2 s 173</dd><dt class="dateInForce">I kraft fra</dt><dd class="dateInForce">Kongen fastset.</dd><dt class="changesToDocuments">Endrer</dt><dd class="changesToDocuments"><ul><li>lov/1992-11-27-117</li></ul></dd><dt class="dateOfPublication">Kunngjort</dt><dd class="dateOfPublication">2003-01-17</dd><dt class="journalNumber">Journalnummer</dt><dd class="journalNumber">2002-1220</dd><dt class="titleShort">Korttittel</dt><dd class="titleShort">Endringslov til lov om offentlig støtte</dd><dt class="title">Tittel</dt><dd class="title">Lov om endringer i lov om offentlig støtte (nye prosedyrereglar).</dd><dt class="miscInformation">Annet om dokumentet</dt><dd class="miscInformation">Ot.prp.nr.98 (2001–2002), Innst.O.nr.16 (2002–2003) og Besl.O.nr.17 (2002–2003). Odels- og lagtingsvedtak hhv. 28. november og 5. desember 2002. Fremja av Nærings- og handelsdepartementet.</dd><dt class="refid">RefID</dt><dd class="refid">lov/2003-01-17-6</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov om offentlig støtte (nye prosedyrereglar).<ul class="tocSubUl"><li>I<ul class="tocSubUl"><li>§ 3. Kontroll og bevissikring</li><li>§ 4. Beslutning om bevissikring</li><li>§ 5. Tilbakeføring av tildelt støtte</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2003-01-17-6" id="dokument"><h1>Lov om endringer i lov om offentlig støtte (nye prosedyrereglar).</h1><section class="section" data-name="kapI" id="kapittel-1" data-lovdata-URL="LTI/lov/2003-01-17-6/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 27. november 1992 nr. 117 om offentlig støtte blir det gjort desse endringane:</article> <article class="defaultP" margin-top="true">§ 1 tredje ledd skal lyde:</article><article class="legalP" id="kapittel-1-ledd-2">Kongen kan gi forskrifter til gjennomføring og håndheving av denne lov, reglene om offentlig støtte i EØS-avtalen og avtalen mellom EFTA-statene om opprettelse av et overvåkningsorgan og en domstol og andre internasjonale avtaler som Norge er tilsluttet.</article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Kontroll og bevissikring</span></span><article class="legalP" id="kapittel-1-foreslåttparagraf-1-ledd-1">Dersom EFTAs overvåkningsorgan er i alvorlig tvil om hvorvidt vedtak truffet av EFTAs overvåkningsorgan med hensyn til individuell støtte etterkommes, skal norske myndigheter, etter å ha hatt anledning til å framlegge sine merknader, tillate EFTAs overvåkningsorgan å foreta kontroller på stedet.</article><article class="legalP" id="kapittel-1-foreslåttparagraf-1-ledd-2">Overvåkningsorganet kan kreve adgang til eiendom som tilhører det aktuelle foretaket, be om muntlige forklaringer på stedet, kontrollere bøker og andre forretningspapirer samt ta eller be om kopier.</article><article class="legalP" id="kapittel-1-foreslåttparagraf-1-ledd-3">Departementet kan innen de rammer som følger av EØS-avtalen, være til stede ved slik kontroll, og peke ut nasjonale eksperter som deltar ved overvåkningsorganets undersøkelser på stedet.</article></article> <article class="defaultP" margin-top="true">Ny § 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Beslutning om bevissikring</span></span><article class="legalP" id="kapittel-1-foreslåttparagraf-2-ledd-1">Kontroll etter § 3 kan bare foretas hvis retten har truffet beslutning om adgang til bevissikring. Begjæring om slik beslutning fremsettes av Konkurransetilsynet for tingretten på det sted hvor det mest praktisk kan skje. Beslutningen treffes uten at den som avgjørelsen rammer, gis adgang til å uttale seg, og uten at den blir meddelt ham før bevissikringen settes i verk. Kjæremål over beslutningen har ikke oppsettende virkning. Straffeprosessloven §§ 200, 201 første ledd, §§ 117-120 jf. §§ 204, 207, 208, 209, 213 og kap. 26 gis tilsvarende anvendelse.</article><article class="legalP" id="kapittel-1-foreslåttparagraf-2-ledd-2">Konkurransetilsynet kan kreve at politiet bistår EFTAs overvåkningsorgan med å iverksette beslutning om bevissikring.</article><article class="legalP" id="kapittel-1-foreslåttparagraf-2-ledd-3">Kongen kan fastsette nærmere regler for bevissikring og behandling av overskuddsinformasjon.</article></article> <article class="defaultP" margin-top="true">Ny § 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Tilbakeføring av tildelt støtte</span></span><article class="legalP" id="kapittel-1-foreslåttparagraf-3-ledd-1">Dersom meldepliktig støtte i henhold til EØS-avtalens artikkel 61 er tildelt før EFTAs overvåkningsorgan har godkjent meldingen, eller EFTAs overvåkningsorgan finner at støtten er i strid med EØS-avtalens regler om offentlig støtte, kan støtten kreves tilbakeført.</article><article class="legalP" id="kapittel-1-foreslåttparagraf-3-ledd-2">Tildelt støtte kan også kreves tilbakeført dersom departementet finner at støtten er i strid med andre internasjonale avtaler som nevnt i § 1, eller støtten ved en folkerettslig bindende avgjørelse for Norge er funnet å være i strid med avtalene.</article><article class="legalP" id="kapittel-1-foreslåttparagraf-3-ledd-3">Departementet kan bestemme at beløpet som skal føres tilbake, skal inkludere renter. Kongen kan gi nærmere regler om vilkårene for og gjennomføringen av slik tilbakeføring, herunder særregler om foreldelse.</article></article> <article class="defaultP" margin-top="true">Nåværende §§ 4 og 5 blir nye §§ 6 og 7.</article></section><section class="section" data-name="kapII" id="kapittel-2" data-lovdata-URL="LTI/lov/2003-01-17-6/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Lova gjeld frå den tid Kongen fastset.</article></section></main></body></html>