<!DOCTYPE html><html lang="no"><head><title>Forskrift om anvendelsen av lov om strålevern og bruk av stråling på Svalbard og Jan Mayen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-05-09-568</dd><dt class="dokid">DokumentID</dt><dd class="dokid">LTI/forskrift/2003-05-09-568</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 7 s 1121</dd><dt class="dateInForce">I kraft fra</dt><dd class="dateInForce">2004-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2000-05-12-36/§4</li><li>lov/2000-05-12-36/§6</li></ul></dd><dt class="dateOfPublication">Kunngjort</dt><dd class="dateOfPublication">2003-05-13</dd><dt class="journalNumber">Journalnummer</dt><dd class="journalNumber">2003-0488</dd><dt class="titleShort">Korttittel</dt><dd class="titleShort">Forskrift om strålevern på Svalbard mv.</dd><dt class="title">Tittel</dt><dd class="title">Forskrift om anvendelsen av lov om strålevern og bruk av stråling på Svalbard og Jan Mayen.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 9. mai 2003 med hjemmel i lov av 12. mai 2000 nr. 36 om strålevern og bruk av stråling § 4 og § 6. Fremmet av Helsedepartementet.</dd><dt class="refid">RefID</dt><dd class="refid">forskrift/2003-05-09-568</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om anvendelsen av lov om strålevern og bruk av stråling på Svalbard og Jan Mayen.<ul class="tocSubUl"><li>§ 1. Strålevernlovens anvendelse for Svalbard og Jan Mayen</li><li>§ 2. Krav om melding</li><li>§ 3. Delegering av myndighet</li><li>§ 4. Endring av forskriften. Dispensasjon</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2003-05-09-568" id="dokument"><h1>Forskrift om anvendelsen av lov om strålevern og bruk av stråling på Svalbard og Jan Mayen.</h1><article class="legalArticle" data-lovdata-URL="LTI/forskrift/2003-05-09-568/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Strålevernlovens anvendelse for Svalbard og Jan Mayen</span></h2><article class="legalP" id="paragraf-1-ledd-1">Lov av 12. mai 2000 nr. 36 om strålevern og bruk av stråling (strålevernloven) gjøres gjeldende for Svalbard og Jan Mayen med de tilpasninger som følger av forskriften her.</article><article class="legalP" id="paragraf-1-ledd-2">Andre forskrifter fastsatt med hjemmel i strålevernloven gjelder ikke på Svalbard eller Jan Mayen med mindre annet er særskilt fastsatt i forskriftene.</article></article><article class="legalArticle" data-lovdata-URL="LTI/forskrift/2003-05-09-568/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Krav om melding</span></h2><article class="legalP" id="paragraf-2-ledd-1">Enhver som tilvirker, importerer, eksporterer, transporterer, overdrar, besitter, installerer, bruker eller håndterer stoffer eller apparater som avgir ioniserende stråling (røntgenstråling eller stråling fra radioaktivt stoff), skal sende melding om dette til Statens strålevern. Det samme gjelder ved avfallsdisponering av slike kilder og for aktivitet som medfører eksponering for forhøyet naturlig ioniserende stråling fra omgivelsene.</article></article><article class="legalArticle" data-lovdata-URL="LTI/forskrift/2003-05-09-568/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Delegering av myndighet</span></h2><article class="legalP" id="paragraf-3-ledd-1">Departementets myndighet til å treffe enkeltvedtak om planleggingsplikt etter strålevernloven § 15 første og annet ledd delegeres til Statens strålevern.</article></article><article class="legalArticle" data-lovdata-URL="LTI/forskrift/2003-05-09-568/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Endring av forskriften. Dispensasjon</span></h2><article class="legalP" id="paragraf-4-ledd-1">Departementet kan gjøre endringer i denne forskriften.</article><article class="legalP" id="paragraf-4-ledd-2">Statens strålevern kan i særlige tilfeller hvor stedlige forhold tilsier det, ved enkeltvedtak fravike strålevernloven eller forskrifter fastsatt i medhold av denne.</article></article><article class="legalArticle" data-lovdata-URL="LTI/forskrift/2003-05-09-568/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Denne forskriften trer i kraft 1. januar 2004.</article></article></main></body></html>