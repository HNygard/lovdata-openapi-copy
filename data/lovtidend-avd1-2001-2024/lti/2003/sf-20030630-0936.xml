<!DOCTYPE html><html lang="no"><head><title>Forskrift om endring i forskrift om navigasjonshjelpemidler og bro-, styrehus- og radioarrangementer for skip.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-06-30-936</dd><dt class="dokid">DokumentID</dt><dd class="dokid">LTI/forskrift/2003-06-30-936</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 11 s 1744</dd><dt class="dateInForce">I kraft fra</dt><dd class="dateInForce">2003-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1992-09-15-701</li><li>forskrift/1998-01-05-6</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7/§1</li><li>lov/1903-06-09-7/§11</li><li>lov/1903-06-09-7/§41</li><li>lov/1903-06-09-7/§41a</li><li>lov/1903-06-09-7/§50</li><li>lov/1903-06-09-7/§54a</li><li>lov/1903-06-09-7/§100</li><li>forskrift/1962-10-12-5</li><li>forskrift/1963-04-05-9</li><li>forskrift/1978-12-01-1</li></ul></dd><dt class="dateOfPublication">Kunngjort</dt><dd class="dateOfPublication">2003-07-15</dd><dt class="journalNumber">Journalnummer</dt><dd class="journalNumber">2003-0761</dd><dt class="titleShort">Korttittel</dt><dd class="titleShort">Endr. i forskr om navigasjonshjelpemidler</dd><dt class="title">Tittel</dt><dd class="title">Forskrift om endring i forskrift om navigasjonshjelpemidler og bro-, styrehus- og radioarrangementer for skip.</dd><dt class="miscInformation">Annet om dokumentet</dt><dd class="miscInformation">Fastsatt av Sjøfartsdirektoratet 30. juni 2003 med hjemmel i lov av 9. juni 1903 nr. 7 om Statskontrol med Skibes Sjødygtighed m.v. § 1, § 11, § 41, § 41a, § 50, § 54a og § 100, jf. delegeringsvedtak av 12. oktober 1962 nr. 5, delegeringsvedtak av 5. april 1963 nr. 9 og delegeringsvedtak av 1. desember 1978 nr. 1. Jf. EØS-avtalen vedlegg XIII (direktiv 98/35/EF), nr. 56ca (direktiv 1999/35/EF), nr. 56d (direktiv 96/98/EF), nr. 55a (direktiv 2002/59/EF) og vedlegg II kap. XXXII nr. 1 (direktiv 96/98/EF).</dd><dt class="refid">RefID</dt><dd class="refid">forskrift/2003-06-30-936</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om navigasjonshjelpemidler og bro-, styrehus- og radioarrangementer for skip.<ul class="tocSubUl"><li>I<ul class="tocSubUl"><li>§ 19A. Ferdskriver (VDR) på passasjerskip</li><li>§ 19B. Ferdskriver (VDR) på lasteskip</li><li>§ 19C. Standarder til ferdskriver og bruk av opplysninger</li><li>§ 19D. Automatiske identifikasjonssystemer (AIS) på passasjerskip</li><li>§ 19E. Automatiske identifikasjonssystemer (AIS) på lasteskip</li><li>§ 19F. Standarder for automatiske identifikasjonssystemer (AIS) mv.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-06-30-936" id="dokument"><h1>Forskrift om endring i forskrift om navigasjonshjelpemidler og bro-, styrehus- og radioarrangementer for skip.</h1><section class="section" data-name="kapI" id="kapittel-1" data-lovdata-URL="LTI/forskrift/2003-06-30-936/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 15. september 1992 nr. 701 om navigasjonshjelpemidler og bro-, styrehus- og radioarrangementer for skip gjøres følgende endringer:</article> <article class="defaultP" margin-top="true">§ 2 skal lyde:</article><article class="legalP" id="kapittel-1-ledd-2">I denne forskrift betyr:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1"><i>Akseptert:</i> Utstyr akseptert av Sjøfartsdirektoratet på bakgrunn av at det er godkjent eller typegodkjent av: <ul class="defaultList"><li data-li-identifier="a." data-name="a."><article class="listArticle" id="kapittel-1-ledd-2-punkt-1-ledd-1-punkt-1"><article class="legalP" id="kapittel-1-ledd-2-punkt-1-ledd-1-punkt-1-ledd-1">anerkjent klasseinstitusjon,</article></article></li><li data-li-identifier="b." data-name="b."><article class="listArticle" id="kapittel-1-ledd-2-punkt-1-ledd-1-punkt-2"><article class="legalP" id="kapittel-1-ledd-2-punkt-1-ledd-1-punkt-2-ledd-1">teknisk kontrollorgan,</article></article></li><li data-li-identifier="c." data-name="c."><article class="listArticle" id="kapittel-1-ledd-2-punkt-1-ledd-1-punkt-3"><article class="legalP" id="kapittel-1-ledd-2-punkt-1-ledd-1-punkt-3-ledd-1">annen navngitt offentlig/privat institusjon eller</article></article></li><li data-li-identifier="d." data-name="d."><article class="listArticle" id="kapittel-1-ledd-2-punkt-1-ledd-1-punkt-4"><article class="legalP" id="kapittel-1-ledd-2-punkt-1-ledd-1-punkt-4-ledd-1">administrasjonen i et land som har ratifisert Sjøsikkerhetskonvensjonen.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1"><i>Automatisk identifikasjonssystem (AIS):</i> Et system som gjør det mulig å utveksle informasjon om skipets identitet, type, posisjon, kurs, fart, navigasjonsstatus og annen sikkerhetsrelatert informasjon mellom skip som har AIS og mellom skip og AIS-stasjoner på land.</article></article></li><li data-li-identifier="3." data-name="3."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1"><i>Automatisk radar plotteanlegg (ARPA):</i> Anlegg som behandler mottatte data og gir informasjon med sikte på å unngå kollisjoner.</article></article></li><li data-li-identifier="4." data-name="4."><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1"><i>Bemyndiget:</i> Bemyndiget av Sjøfartsdirektoratet. For øvrig gjelder de definisjoner som er inntatt i Sjøsikkerhetskonvensjonen (SOLAS) kapittel I, regel 2. Hvor det i Sjøsikkerhetskonvensjonen er henvist til «administrasjonen», skal dette bety Sjøfartsdirektoratet eller den det har bemyndiget.</article></article></li><li data-li-identifier="5." data-name="5."><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1"><i>Bruttotonnasje:</i> Den tallverdi som er oppgitt som bruttotonnasje i målebrevet. Dersom det i målebrevet er oppgitt sikkerhetstonnasje i anmerkningsrubrikken, gjelder tallverdien for denne som bruttotonnasje.</article></article></li><li data-li-identifier="6." data-name="6."><article class="listArticle" id="kapittel-1-ledd-2-punkt-6"><article class="legalP" id="kapittel-1-ledd-2-punkt-6-ledd-1"><i>Bygget:</i> Betyr at et skip er på et byggetrinn der: <ul class="defaultList"><li data-li-identifier="1." data-name="1."><article class="listArticle" id="kapittel-1-ledd-2-punkt-6-ledd-1-punkt-1"><article class="legalP" id="kapittel-1-ledd-2-punkt-6-ledd-1-punkt-1-ledd-1">kjølen er strukket; eller</article></article></li><li data-li-identifier="2." data-name="2."><article class="listArticle" id="kapittel-1-ledd-2-punkt-6-ledd-1-punkt-2"><article class="legalP" id="kapittel-1-ledd-2-punkt-6-ledd-1-punkt-2-ledd-1">bygging av et bestemt skip kan fastslås å være påbegynt; eller</article></article></li><li data-li-identifier="3." data-name="3."><article class="listArticle" id="kapittel-1-ledd-2-punkt-6-ledd-1-punkt-3"><article class="legalP" id="kapittel-1-ledd-2-punkt-6-ledd-1-punkt-3-ledd-1">det som er satt sammen av skipet, består av minst 50 tonn eller utgjør 1% av den beregnede vekt av alt bygningsmaterialet, dersom dette er mindre.</article></article></li></ul></article></article></li><li data-li-identifier="7." data-name="7."><article class="listArticle" id="kapittel-1-ledd-2-punkt-7"><article class="legalP" id="kapittel-1-ledd-2-punkt-7-ledd-1"><i>Eksisterende skip:</i> Skip som ikke er nytt skip, jf. nr. 22 nedenfor.</article></article></li><li data-li-identifier="8." data-name="8."><article class="listArticle" id="kapittel-1-ledd-2-punkt-8"><article class="legalP" id="kapittel-1-ledd-2-punkt-8-ledd-1"><i>Elektronisk utstyr for posisjonsbestemmelse:</i> Elektronisk utstyr som er innrettet for angivelse av et skips posisjon ved hjelp av signaler fra terrestriske sendere eller satellitt.</article></article></li><li data-li-identifier="9." data-name="9."><article class="listArticle" id="kapittel-1-ledd-2-punkt-9"><article class="legalP" id="kapittel-1-ledd-2-punkt-9-ledd-1"><i>Fartsområder:</i> Fartsområdene er som definert i den til enhver tid gjeldende forskrift om fartsområder.</article></article></li><li data-li-identifier="10." data-name="10."><article class="listArticle" id="kapittel-1-ledd-2-punkt-10"><article class="legalP" id="kapittel-1-ledd-2-punkt-10-ledd-1"><i>Ferdskriver (VDR):</i> Utstyr som kontinuerlig og automatisk tar opp navigasjonsmessig og sikkerhetsrelatert informasjon, primært til bruk ved havarietterforskning.</article></article></li><li data-li-identifier="11." data-name="11."><article class="listArticle" id="kapittel-1-ledd-2-punkt-11"><article class="legalP" id="kapittel-1-ledd-2-punkt-11-ledd-1"><i>Godkjent:</i> <ul class="defaultList"><li data-li-identifier="1." data-name="1."><article class="listArticle" id="kapittel-1-ledd-2-punkt-11-ledd-1-punkt-1"><article class="legalP" id="kapittel-1-ledd-2-punkt-11-ledd-1-punkt-1-ledd-1">For utstyr som omfattes av den til enhver tid gjeldende forskrift om skipsutstyr: Typegodkjent av teknisk kontrollorgan og merket i henhold til nevnte forskrift.</article></article></li><li data-li-identifier="2." data-name="2."><article class="listArticle" id="kapittel-1-ledd-2-punkt-11-ledd-1-punkt-2"><article class="legalP" id="kapittel-1-ledd-2-punkt-11-ledd-1-punkt-2-ledd-1">For annet utstyr: Godkjent av Sjøfartsdirektoratet.</article></article></li><li data-li-identifier="3." data-name="3."><article class="listArticle" id="kapittel-1-ledd-2-punkt-11-ledd-1-punkt-3"><article class="legalP" id="kapittel-1-ledd-2-punkt-11-ledd-1-punkt-3-ledd-1">For tegninger: Godkjent av Sjøfartsdirektoratet.</article></article></li></ul></article></article></li><li data-li-identifier="12." data-name="12."><article class="listArticle" id="kapittel-1-ledd-2-punkt-12"><article class="legalP" id="kapittel-1-ledd-2-punkt-12-ledd-1"><i>Hurtigbåt:</i> Fartøy som bygges i henhold til revidert IMO resolusjon A.373 (X) «Code of safety for dynamically supported craft».</article></article></li><li data-li-identifier="13." data-name="13."><article class="listArticle" id="kapittel-1-ledd-2-punkt-13"><article class="legalP" id="kapittel-1-ledd-2-punkt-13-ledd-1"><i>Hurtiggående passasjerfartøy i innenriks fart:</i> Et fartøy som etter sitt sertifikat kan føre mer enn 12 passasjerer og som kan oppnå en maksimumshastighet i meter pr. sekund (m/s) lik eller større 3,7Ñ <sup>0,1667</sup> der Ñ = deplasement tilsvarende konstruksjonsvannlinjen (m<sup>3</sup> ) og som kan oppnå en hastighet på 20 knop eller mer.</article></article></li><li data-li-identifier="14." data-name="14."><article class="listArticle" id="kapittel-1-ledd-2-punkt-14"><article class="legalP" id="kapittel-1-ledd-2-punkt-14-ledd-1"><i>Hurtiggående passasjerfartøy i utenriks fart:</i> Et fartøy som etter sitt sertifikat kan føre mer enn 12 passasjerer og som kan oppnå en maksimumshastighet i meter pr. sekund (m/s) lik eller større 3,7Ñ <sup>0,1667</sup> der Ñ = deplasement tilsvarende konstruksjonsvannlinjen (m<sup>3</sup> ).</article></article></li><li data-li-identifier="15." data-name="15."><article class="listArticle" id="kapittel-1-ledd-2-punkt-15"><article class="legalP" id="kapittel-1-ledd-2-punkt-15-ledd-1"><i>Hurtiggående ro-ro passasjerfartøy:</i> Hurtiggående passasjerfartøy med ro-ro lasterom eller spesiallasterom som definert i Den internasjonale konvensjon om sikkerhet for menneskeliv til sjøs, 1974 (SOLAS 1974), regel II-2/3 med endringer eller hurtiggående passasjerfartøy med innretninger som tillater veitraffikerende kjøretøy eller skinnegående materiell og kjøre om bord og av fartøyet.</article></article></li><li data-li-identifier="16." data-name="16."><article class="listArticle" id="kapittel-1-ledd-2-punkt-16"><article class="legalP" id="kapittel-1-ledd-2-punkt-16-ledd-1"><i>Innenriks fart:</i> Reiser fra en havn i en stat til samme havn eller til en annen havn i den samme staten.</article></article></li><li data-li-identifier="17." data-name="17."><article class="listArticle" id="kapittel-1-ledd-2-punkt-17"><article class="legalP" id="kapittel-1-ledd-2-punkt-17-ledd-1"><i>Lasteskip:</i> Skip som ikke er passasjerskip, fiske- og fangstfartøy eller lekter. (Med fiske- og fangstfartøy forstås fartøy som ervervsmessig benyttes til å fange fisk, hval, sel eller andre levende ressurser i sjøen, herunder tang og tare.)</article></article></li><li data-li-identifier="18." data-name="18."><article class="listArticle" id="kapittel-1-ledd-2-punkt-18"><article class="legalP" id="kapittel-1-ledd-2-punkt-18-ledd-1"><i>Lengde:</i> Største lengde fra forkant av forreste del av skroget til akterkant av akterste del av skroget.</article></article></li><li data-li-identifier="19." data-name="19."><article class="listArticle" id="kapittel-1-ledd-2-punkt-19"><article class="legalP" id="kapittel-1-ledd-2-punkt-19-ledd-1"><i>Navigasjonssystem:</i> Anlegg som behandler mottatte data og gir informasjon om skipets posisjon, kurs til ønsket påkommende plass og som eventuelt også kan holde fartøyet i ro i bestemte posisjoner (dynamisk posisjonering) o.l.</article></article></li><li data-li-identifier="20." data-name="20."><article class="listArticle" id="kapittel-1-ledd-2-punkt-20"><article class="legalP" id="kapittel-1-ledd-2-punkt-20-ledd-1"><i>Nordisk Båtstandard:</i> De til enhver tid gjeldende felles nordiske regler for yrkesfartøy mindre enn 15 meters lengde.</article></article></li><li data-li-identifier="21." data-name="21."><article class="listArticle" id="kapittel-1-ledd-2-punkt-21"><article class="legalP" id="kapittel-1-ledd-2-punkt-21-ledd-1"><i>Nordisk godkjennelse:</i> Godkjennelse som er foretatt av myndighetene i et av de nordiske land, eller av Det Norske Veritas, i henhold til Nordisk Båtstandard for yrkesfartøy.</article></article></li><li data-li-identifier="22." data-name="22."><article class="listArticle" id="kapittel-1-ledd-2-punkt-22"><article class="legalP" id="kapittel-1-ledd-2-punkt-22-ledd-1"><i>Nytt skip:</i> Skip hvis kjøl strekkes, eller som er på et tilsvarende byggetrinn, på eller etter den dag denne forskrift trer i kraft (1. november 1992).</article></article></li><li data-li-identifier="23." data-name="23."><article class="listArticle" id="kapittel-1-ledd-2-punkt-23"><article class="legalP" id="kapittel-1-ledd-2-punkt-23-ledd-1"><i>Passasjerskip:</i> Et skip som i henhold til åttende kapittel i lov av 9. juni 1903 nr. 7 om Statskontrol med Skibes Sjødygtighed m.v. skal ha passasjersertifikat eller sikkerhetssertifikat for passasjerskip.</article></article></li><li data-li-identifier="24." data-name="24."><article class="listArticle" id="kapittel-1-ledd-2-punkt-24"><article class="legalP" id="kapittel-1-ledd-2-punkt-24-ledd-1"><i>Purre- og kalleanlegg:</i> Separat eller integrert purre- og kalleanlegg med broprioritering som gir bro og vaktsenter i maskinrom mulighet for purring, oppkalling og toveis telefonforbindelse med andre vaktsentre, lugarer, messer og oppholdsrom.</article></article></li><li data-li-identifier="25." data-name="25."><article class="listArticle" id="kapittel-1-ledd-2-punkt-25"><article class="legalP" id="kapittel-1-ledd-2-punkt-25-ledd-1"><i>Radioheimingsutstyr:</i> Radioapparat utstyrt for å peile andre stasjoner som sender på nødtelefonifrekvenser.</article></article></li><li data-li-identifier="26." data-name="26."><article class="listArticle" id="kapittel-1-ledd-2-punkt-26"><article class="legalP" id="kapittel-1-ledd-2-punkt-26-ledd-1"><i>Radiopeileapparat:</i> Fastmontert radioapparat utstyrt for å peile andre stasjoner i radionavigasjonsbåndet samt på nødtelegrafifrekvenser.</article></article></li><li data-li-identifier="27." data-name="27."><article class="listArticle" id="kapittel-1-ledd-2-punkt-27"><article class="legalP" id="kapittel-1-ledd-2-punkt-27-ledd-1"><i>Radiostasjon:</i> Forskriftsmessig radiotelefoni-, skipsjordstasjon og/eller telegrafistasjon.</article></article></li><li data-li-identifier="28." data-name="28."><article class="listArticle" id="kapittel-1-ledd-2-punkt-28"><article class="legalP" id="kapittel-1-ledd-2-punkt-28-ledd-1"><i>Ro-ro passasjerskip:</i> Passasjerskip med ro-ro lasterom eller rom av særskilt kategori som definert i Sjøsikkerhetskonvensjonens regel II-2/3 eller passasjerskip med innretninger som tillater vegtrafikkerende kjøretøy eller skinnegående materiell å kjøre om bord og av skipet.</article></article></li><li data-li-identifier="29." data-name="29."><article class="listArticle" id="kapittel-1-ledd-2-punkt-29"><article class="legalP" id="kapittel-1-ledd-2-punkt-29-ledd-1"><i>Rutetrafikk:</i> En rekke seilinger med passasjerskip for å sikre forbindelsen mellom de samme to eller flere havner, eller en rekke seilinger til og fra samme havn uten mellomliggende anløp, enten <ul class="defaultList"><li data-li-identifier="1." data-name="1."><article class="listArticle" id="kapittel-1-ledd-2-punkt-29-ledd-1-punkt-1"><article class="legalP" id="kapittel-1-ledd-2-punkt-29-ledd-1-punkt-1-ledd-1">i henhold til en offentliggjort rutetabell, eller</article></article></li><li data-li-identifier="2." data-name="2."><article class="listArticle" id="kapittel-1-ledd-2-punkt-29-ledd-1-punkt-2"><article class="legalP" id="kapittel-1-ledd-2-punkt-29-ledd-1-punkt-2-ledd-1">med slik regelmessighet eller hyppighet at de fremstår som en systematisk rekke seilinger.</article></article></li></ul></article></article></li><li data-li-identifier="30." data-name="30."><article class="listArticle" id="kapittel-1-ledd-2-punkt-30"><article class="legalP" id="kapittel-1-ledd-2-punkt-30-ledd-1"><i>Selvstyreranlegg:</i> Innretning som består av styreenhet og kompassammenliknerutstyr (kursavvikalarm) som gjør det mulig å holde fartøyet på en innstilt kurs og motta varselsignal dersom fartøyet avviker fra kursen.</article></article></li><li data-li-identifier="31." data-name="31."><article class="listArticle" id="kapittel-1-ledd-2-punkt-31"><article class="legalP" id="kapittel-1-ledd-2-punkt-31-ledd-1"><i>Sjøsikkerhetskonvensjonen (SOLAS):</i> Den internasjonale konvensjon av 1974 om sikkerhet for menneskeliv til sjøs, med senere endringer.</article></article></li><li data-li-identifier="32." data-name="32."><article class="listArticle" id="kapittel-1-ledd-2-punkt-32"><article class="legalP" id="kapittel-1-ledd-2-punkt-32-ledd-1"><i>Sjøveisreglene:</i> Reglene om forebygging av sammenstøt på sjøen slik det fremgår av den til enhver til gjeldende forskrift.</article></article></li><li data-li-identifier="33." data-name="33."><article class="listArticle" id="kapittel-1-ledd-2-punkt-33"><article class="legalP" id="kapittel-1-ledd-2-punkt-33-ledd-1"><i>Tilleggsstyrehus:</i> Et rom utenfor broarrangementet hvorfra skipet kan styres og manøvreres.</article></article></li><li data-li-identifier="34." data-name="34."><article class="listArticle" id="kapittel-1-ledd-2-punkt-34"><article class="legalP" id="kapittel-1-ledd-2-punkt-34-ledd-1"><i>Typegodkjent:</i> <ul class="defaultList"><li data-li-identifier="1." data-name="1."><article class="listArticle" id="kapittel-1-ledd-2-punkt-34-ledd-1-punkt-1"><article class="legalP" id="kapittel-1-ledd-2-punkt-34-ledd-1-punkt-1-ledd-1">For utstyr som omfattes av forskrift av 29. desember 1998 nr. 1455 om skipsutstyr: Typegodkjent av teknisk kontrollorgan og merket i henhold til nevnte forskrift.</article></article></li><li data-li-identifier="2." data-name="2."><article class="listArticle" id="kapittel-1-ledd-2-punkt-34-ledd-1-punkt-2"><article class="legalP" id="kapittel-1-ledd-2-punkt-34-ledd-1-punkt-2-ledd-1">Annet utstyr: Prototype godkjent av Sjøfartsdirektoratet med eller uten stikkprøvekontroll av serieproduksjon.</article></article></li></ul></article></article></li><li data-li-identifier="35." data-name="35."><article class="listArticle" id="kapittel-1-ledd-2-punkt-35"><article class="legalP" id="kapittel-1-ledd-2-punkt-35-ledd-1"><i>Ulykke:</i> En ulykke, jf. definisjonen i IMO-koden for undersøkelse av ulykker eller hendelser til sjøs.</article></article></li><li data-li-identifier="36." data-name="36."><article class="listArticle" id="kapittel-1-ledd-2-punkt-36"><article class="legalP" id="kapittel-1-ledd-2-punkt-36-ledd-1"><i>Utenriks fart:</i> En reise fra en havn i en stat til en havn utenfor vedkommende stat til en havn i en annen stat eller omvendt.</article></article></li></ul></article> <article class="defaultP" margin-top="true">§ 19A skal lyde:</article><article class="futureLegalArticle" data-name="§19A" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 19A</span>. <span class="legalArticleTitle">Ferdskriver (VDR) på passasjerskip</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Passasjerskip bygget før 1. juli 2002 skal ha ferdskriver (VDR) i henhold til følgende frister:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-nummer-1-punkt-1"><article class="legalP" id="kapittel-1-foreslåttparagraf-1-nummer-1-punkt-1-ledd-1">Ro-ro passasjerskip i utenriks fart og ro-ro passasjerskip i innenriks fart innenfor EØS i havområder som er omfattet av klasse A som nevnt i artikkel 4 i direktiv 98/18/EF: På dato for første sertifikatbesiktelse som finner sted 1. juli 2002 eller senere.<sup class="footnotereference" data-footnotereferencevalue="1" data-unique-footnote-counter="1">1</sup></article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-nummer-1-punkt-2"><article class="legalP" id="kapittel-1-foreslåttparagraf-1-nummer-1-punkt-2-ledd-1">Øvrige passasjerskip i utenriks fart samt øvrige passasjerskip i innenriks fart som er omfattet av klasse A som nevnt i artikkel 4 i direktiv 98/18/EF: 1. januar 2004.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Følgende passasjerskip bygget 1. juli 2002 eller senere, skal ha ferdskriver (VDR):<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-nummer-2-punkt-1"><article class="legalP" id="kapittel-1-foreslåttparagraf-1-nummer-2-punkt-1-ledd-1">Alle passasjerskip i utenriks fart.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-nummer-2-punkt-2"><article class="legalP" id="kapittel-1-foreslåttparagraf-1-nummer-2-punkt-2-ledd-1">Passasjerskip i innenriks fart innenfor EØS i havområder som er omfattet av klasse A som nevnt i artikkel 4 i direktiv 98/18/EF.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Hurtiggående passasjerfartøy bygget 1. januar 2001 eller senere, med en bruttotonnasje på 150 og derover, skal være utstyrt med en ferdskriver (VDR).</article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Hurtiggående passasjerfartøy bygget før 1. januar 2001 i rutefart i utenriks fart fra havner innenfor EØS eller i innenriks fart innenfor EØS i havområder som er omfattet av klasse A som nevnt i artikkel 4 i direktiv 98/18/EF, skal være utstyrt med ferdskriver.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Kravene til ro-ro passasjerskip ble gjort gjeldende av IMO på samme dato for skip i utenriks fart. For ro-ro passasjerskip i innenriks fart i klasse A, ble kravene innført ved forskrift av 20. mars 2001 nr. 376, med frist 1. januar 2003 til å tilfredsstille funksjonskravene.</article></footer></article> <article class="defaultP" margin-top="true">Nye § 19B, § 19C, § 19D, § 19E og § 19F skal lyde:</article><article class="futureLegalArticle" data-name="§19B" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 19B</span>. <span class="legalArticleTitle">Ferdskriver (VDR) på lasteskip</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Lasteskip bygget før 1. juli 2002 skal ha ferdskriver (VDR) i henhold til følgende frister:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-nummer-1-punkt-1"><article class="legalP" id="kapittel-1-foreslåttparagraf-2-nummer-1-punkt-1-ledd-1">Alle lasteskip med en bruttotonnasje på 20.000 og derover i utenriks og innenriks fart; 1. januar 2007, med mindre IMO fastsetter en tidligere frist.<sup class="footnotereference" data-footnotereferencevalue="1" data-unique-footnote-counter="1">1</sup></article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-nummer-1-punkt-2"><article class="legalP" id="kapittel-1-foreslåttparagraf-2-nummer-1-punkt-2-ledd-1">Lasteskip med en bruttotonnasje på 3.000 og derover, men under 20.000 i utenriks og innenriks fart: 1. januar 2008, med mindre IMO fastsetter en tidligere frist.<sup class="footnotereference" data-footnotereferencevalue="1" data-unique-footnote-counter="1">1</sup></article></article></li></ul></article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Lasteskip bygget 1. juli 2002 eller senere med en bruttotonnasje på 3.000 og derover i utenriks og innenriks fart, skal ha ferdskriver (VDR).</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> IMO har ikke vedtatt tidligere frist.</article></footer></article><article class="futureLegalArticle" data-name="§19C" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 19C</span>. <span class="legalArticleTitle">Standarder til ferdskriver og bruk av opplysninger</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Ferdskriveren (VDR) skal oppfylle funksjonskravene i IMO resolusjon A.861 (20) og prøvestandardene i IEC (Den internasjonale elektrotekniske kommisjon) standard nr. 61996.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Opplysninger som er samlet inn gjennom ferdskriveren skal stilles til rådighet for berørt myndighet innenfor EØS-området, hvis det foretas havariundersøkelse i forbindelse med ulykke som har funnet sted i dette området. Myndighetene skal sikre at slike opplysninger analyseres og anvendes i undersøkelsen og skal offentliggjøre resultatene så raskt som mulig etter ferdigstillelse.</article></article><article class="futureLegalArticle" data-name="§19D" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 19D</span>. <span class="legalArticleTitle">Automatiske identifikasjonssystemer (AIS) på passasjerskip</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Følgende passasjerskip bygget før 1. juli 2002 skal ha AIS fra 1. juli 2003:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-nummer-1-punkt-1"><article class="legalP" id="kapittel-1-foreslåttparagraf-4-nummer-1-punkt-1-ledd-1">Alle passasjerskip i utenriks fart, herunder hurtiggående passasjerfartøy.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-nummer-1-punkt-2"><article class="legalP" id="kapittel-1-foreslåttparagraf-4-nummer-1-punkt-2-ledd-1">Passasjerskip i innenriks fart med en bruttotonnasje på 300 og derover.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-nummer-1-punkt-3"><article class="legalP" id="kapittel-1-foreslåttparagraf-4-nummer-1-punkt-3-ledd-1">Hurtiggående passasjerfartøy i innenriks fart med en bruttotonnasje på 150 og derover.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Følgende passasjerskip bygget 1. juli 2002 eller senere skal ha AIS:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-nummer-2-punkt-1"><article class="legalP" id="kapittel-1-foreslåttparagraf-4-nummer-2-punkt-1-ledd-1">Alle passasjerskip i utenriks fart, herunder hurtiggående passasjerfartøy.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-nummer-2-punkt-2"><article class="legalP" id="kapittel-1-foreslåttparagraf-4-nummer-2-punkt-2-ledd-1">Passasjerskip i innenriks fart med en bruttotonnasje på 300 og derover.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-nummer-2-punkt-3"><article class="legalP" id="kapittel-1-foreslåttparagraf-4-nummer-2-punkt-3-ledd-1">Hurtiggående passasjerfartøy i innenriks fart med en bruttotonnasje på 150 og derover.</article></article></li></ul></article></article><article class="futureLegalArticle" data-name="§19E" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 19E</span>. <span class="legalArticleTitle">Automatiske identifikasjonssystemer (AIS) på lasteskip</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Lasteskip bygget før 1. juli 2002 skal ha automatisk identifikasjonssystem (AIS) i henhold til følgende frister:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-nummer-1-punkt-1"><article class="legalP" id="kapittel-1-foreslåttparagraf-5-nummer-1-punkt-1-ledd-1">Tankskip med en bruttotonnasje på 300 og derover: Ikke senere enn dato for første besiktelse i henhold til Sikkerhetssertifikat for utstyr<sup class="footnotereference" data-footnotereferencevalue="1" data-unique-footnote-counter="1">1</sup> etter 1. juli 2003.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-nummer-1-punkt-2"><article class="legalP" id="kapittel-1-foreslåttparagraf-5-nummer-1-punkt-2-ledd-1">Øvrige lasteskip i innenriks og utenriks fart med en bruttotonnasje på 50.000 og derover: 1. juli 2004.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-5-nummer-1-punkt-3"><article class="legalP" id="kapittel-1-foreslåttparagraf-5-nummer-1-punkt-3-ledd-1">Øvrige lasteskip i utenriks fart med en bruttotonnasje på 300 og derover, men mindre enn 50.000: Første sertifikatbesiktelse etter 1. juli 2004 og senest 31. desember 2004.<sup class="footnotereference" data-footnotereferencevalue="2" data-unique-footnote-counter="4">2</sup></article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-5-nummer-1-punkt-4"><article class="legalP" id="kapittel-1-foreslåttparagraf-5-nummer-1-punkt-4-ledd-1">Øvrige lasteskip i innenriks fart med en bruttotonnasje på 10.000 og derover, men mindre enn 50.000: 1. juli 2005.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-5-nummer-1-punkt-5"><article class="legalP" id="kapittel-1-foreslåttparagraf-5-nummer-1-punkt-5-ledd-1">Øvrige lasteskip i innenriks fart med en bruttotonnasje på 3.000 og derover, men mindre enn 10.000: 1. juli 2006.</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-5-nummer-1-punkt-6"><article class="legalP" id="kapittel-1-foreslåttparagraf-5-nummer-1-punkt-6-ledd-1">Øvrige lasteskip i innenriks fart med en bruttotonnasje på 300 og derover, men mindre enn 3.000: 1. juli 2007.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Lasteskip i utenriks og innenriks fart med en bruttotonnasje på 300 og derover bygget 1. juli 2002 eller senere, skal ha AIS.</article><footer class="footnotes"><article class="footnote" data-name="1" data-unique-footnote-counter="3"><span class="footnoteLabel">1</span> For tankskip som ikke har Sikkerhetssertifikat for utstyr: Ved første sertifikatbesiktelse etter 1. juli 2003 og senest 1. juli 2004.</article><article class="footnote" data-name="2" data-unique-footnote-counter="4"><span class="footnoteLabel">2</span> Vedtatt på SOLAS Conference 5/32 (2002).</article></footer></article><article class="futureLegalArticle" data-name="§19F" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 19F</span>. <span class="legalArticleTitle">Standarder for automatiske identifikasjonssystemer (AIS) mv.</span></span><article class="numberedLegalP" data-numerator="1" id="kapittel-1-foreslåttparagraf-6-nummer-1">(1) Det automatiske identifikasjonssystemet (AIS) skal tilfredsstille IMO Res. MSC74 (69) og være typegodkjent i henhold til IEC standard 61993-2, og være installert i henhold til SN/Circ.227, og opereres i henhold til IMOs retningslinjer.</article><article class="numberedLegalP" data-numerator="2" id="kapittel-1-foreslåttparagraf-6-nummer-2">(2) På skip som er utstyrt med automatisk identifikasjonssystem (AIS), skal systemet holdes i gang til enhver tid, med mindre internasjonale avtaler, regler eller standarder åpner for beskyttelse av navigasjonsopplysninger.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2003-06-30-936/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juli 2003.</article><article class="legalP" id="kapittel-2-ledd-2">Fra samme tid oppheves § 33 i forskrift av 5. januar 1998 nr. 6 om bygging, utrustning og drift av hurtiggående fartøy som anvendes som passasjerskip eller lasteskip.</article></section></main></body></html>