<!DOCTYPE html><html lang="no"><head><title>Forskrift om endring i forskrift om årsavgift for motorvogn.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-12-12-1535</dd><dt class="dokid">DokumentID</dt><dd class="dokid">LTI/forskrift/2003-12-12-1535</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 17 s 2800</dd><dt class="dateInForce">I kraft fra</dt><dd class="dateInForce">2004-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1986-07-04-1433</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1959-06-19-2</li></ul></dd><dt class="dateOfPublication">Kunngjort</dt><dd class="dateOfPublication">2003-12-18</dd><dt class="journalNumber">Journalnummer</dt><dd class="journalNumber">2003-1303</dd><dt class="titleShort">Korttittel</dt><dd class="titleShort">Endr. i forskrift om årsavgift for motorvogn</dd><dt class="title">Tittel</dt><dd class="title">Forskrift om endring i forskrift om årsavgift for motorvogn.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 12. desember 2003 med hjemmel i lov av 19. juni 1959 nr. 2 om avgifter vedrørende motorkjøretøyer og båter og Stortingets avgiftsvedtak om årsavgift.</dd><dt class="refid">RefID</dt><dd class="refid">forskrift/2003-12-12-1535</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om årsavgift for motorvogn.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-12-12-1535" id="dokument"><h1>Forskrift om endring i forskrift om årsavgift for motorvogn.</h1><section class="section" data-name="kapI" id="kapittel-1" data-lovdata-URL="LTI/forskrift/2003-12-12-1535/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 4. juli 1986 nr. 1433 om årsavgift for motorvogn gjøres følgende endringer:</article> <article class="defaultP" margin-top="true">I § 1 første ledd første punktum endres «Oslo distriktstollsted (senere kalt distriktstollstedet)» til «tollregionen».</article> <article class="defaultP" margin-top="true">§ 1 nytt annet ledd skal lyde:</article><article class="legalP" id="kapittel-1-ledd-2">I henhold til Stortingets vedtak om årsavgift § 1 annet ledd settes årsavgiften for 2004 til 175 kroner for kjøretøy som betalte personskadeavgift med halv sats og 350 kroner for kjøretøy som betalte personskadeavgift med full sats. Dette gjelder selv om kjøretøyet er unntatt etter Stortingets vedtak om årsavgift.</article> <article class="defaultP" margin-top="true">§ 2 første ledd første punktum skal lyde:</article><article class="legalP" id="kapittel-1-ledd-3">For kjøretøy som pr. 1. januar står registrert i motorvognregisteret blir avgiften skrevet ut av tollregionen.</article> <article class="defaultP" margin-top="true">§ 2 første ledd nytt siste punktum skal lyde:</article><article class="legalP" id="kapittel-1-ledd-4">Årsavgift med særskilt sats etter § 1 annet ledd forfaller til betaling på det tidspunkt Toll- og avgiftsdirektoratet bestemmer.</article> <article class="defaultP" margin-top="true">§ 3 første ledd annet punktum skal lyde:</article><article class="legalP" id="kapittel-1-ledd-5">Avgiften skal betales til den bankkonto tollregionen bestemmer før registrering eller tildeling kan skje.</article> <article class="defaultP" margin-top="true">§ 5 nytt siste ledd skal lyde:</article><article class="legalP" id="kapittel-1-ledd-6">For kjøretøy som stjeles i løpet av avgiftsåret og som ikke kommer til rette i løpet av 30 dager eller mer, refunderes innbetalt avgift forholdsmessig for den tiden kjøretøyet har vært stjålet. Avgift refunderes etter avgiftsårets utløp til den som var eier på tyveritidspunktet. Et kjøretøy anses stjålet fra og med dagen det meldes stjålet, til dagen det kommer til rette eventuelt utgangen av året dersom kjøretøyet ikke har kommet til rette innen da.</article> <article class="defaultP" margin-top="true">§ 6 skal lyde:</article><article class="legalP" id="kapittel-1-ledd-7">Etter forfallsdato sender tollregionen påkrav med varsel om inndraging av kjennemerker for skyldig avgift med eventuelt tillegg. Påkravet sendes den sist registrerte eier eller bruker, som gis en kort betalingsfrist fastsatt av tollregionen.</article></section><section class="section" data-name="kapII" id="kapittel-2" data-lovdata-URL="LTI/forskrift/2003-12-12-1535/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2004.</article></section></main></body></html>