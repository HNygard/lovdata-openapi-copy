<!DOCTYPE html><html lang="no"><head><title>Forskrift om krav til bachelorgraden ved Kunsthøgskolen i Oslo.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-02-25-947</dd><dt class="dokid">DokumentID</dt><dd class="dokid">LTI/forskrift/2003-02-25-947</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 11 s 1760</dd><dt class="dateInForce">I kraft fra</dt><dd class="dateInForce">2003-08-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§45</li><li>forskrift/2002-10-11-1124/§39</li></ul></dd><dt class="dateOfPublication">Kunngjort</dt><dd class="dateOfPublication">2003-07-18</dd><dt class="journalNumber">Journalnummer</dt><dd class="journalNumber">2003-0817</dd><dt class="titleShort">Korttittel</dt><dd class="titleShort">Forskrift om bachelor ved Kunsthøgskolen i Oslo</dd><dt class="title">Tittel</dt><dd class="title">Forskrift om krav til bachelorgraden ved Kunsthøgskolen i Oslo.</dd><dt class="miscInformation">Annet om dokumentet</dt><dd class="miscInformation">Fastsatt av styret ved Kunsthøgskolen i Oslo 25. februar 2003 med hjemmel i lov av 12. mai 1995 nr. 22 om universiteter og høgskoler § 45 og forskrift av 11. oktober 2002 nr. 1124 om grader og yrkesutdanninger, beskyttet tittel og normert studietid ved universiteter og høgskoler § 39.</dd><dt class="refid">RefID</dt><dd class="refid">forskrift/2003-02-25-947</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om krav til bachelorgraden ved Kunsthøgskolen i Oslo.<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Krav til bachelorgradens omfang og innhold</li><li>§ 4. Fritak for eksamen eller prøve</li><li>§ 5. Reduksjon i studiepoeng</li><li>§ 6. Vitnemål og vitnemålstillegg</li><li>§ 7. Overgangsordninger</li><li>§ 8. Utfyllende bestemmelser</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2003-02-25-947" id="dokument"><h1>Forskrift om krav til bachelorgraden ved Kunsthøgskolen i Oslo.</h1><article class="legalArticle" data-lovdata-URL="LTI/forskrift/2003-02-25-947/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften omhandler krav til og bestemmelser om bachelorgraden ved Kunsthøgskolen i Oslo.</article></article><article class="legalArticle" data-lovdata-URL="LTI/forskrift/2003-02-25-947/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I forskriften gjelder følgende definisjoner:</article> <article class="defaultP" margin-top="true"><i>Studiepoeng</i></article><article class="legalP" id="paragraf-2-ledd-2">Mål på studie-/arbeidsomfang, der 60 studiepoeng tilsvarer ett års fulltidsstudium.</article> <article class="defaultP" margin-top="true"><i>Emne/modul</i></article><article class="legalP" id="paragraf-2-ledd-3">Den minste studiepoenggivende enhet som kan inngå i et fag, en emnegruppe, et studieprogram eller en grad.</article> <article class="defaultP" margin-top="true"><i>Fag</i></article><article class="legalP" id="paragraf-2-ledd-4">Samling av beslektede emner som er samlet under én felles fagbetegnelse.</article> <article class="defaultP" margin-top="true"><i>Emnegruppe</i></article><article class="legalP" id="paragraf-2-ledd-5">Kombinasjon av emner fra ett eller flere fag/fagområder som gjennom fag- eller studieplan er definert til å utgjøre en samlet enhet.</article> <article class="defaultP" margin-top="true"><i>Studieplan</i></article><article class="legalP" id="paragraf-2-ledd-6">Beskrivelse av innholdet i et studium og av hvordan det skal gjennomføres for at det skal føre til bestemte læringsmål. Planen skal inneholde bestemmelser om oppbygging, innhold, krav som må oppfylles, vurderingsformer mv.</article> <article class="defaultP" margin-top="true"><i>Fagplan</i></article><article class="legalP" id="paragraf-2-ledd-7">Beskrivelse av innholdet i et studium med rammeplaner gitt av departementet og av hvordan studiet skal gjennomføres for at det skal føre til bestemte læringsmål. Fagplanen skal inneholde bestemmelser om oppbygging, innhold, krav som må oppfylles, vurderingsformer mv.</article> <article class="defaultP" margin-top="true"><i>Studieprogram</i></article><article class="legalP" id="paragraf-2-ledd-8">Ett- eller flerårig studieløp med et definert innhold i henhold til fag- eller studieplan, som fører fram til avsluttende eksamen eller grad (årsenhet, høgskolekandidatgrad, bachelorgrad).</article></article><article class="legalArticle" data-lovdata-URL="LTI/forskrift/2003-02-25-947/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til bachelorgradens omfang og innhold</span></h2><article class="legalP" id="paragraf-3-ledd-1">Bachelorgraden oppnås på grunnlag av eksamen i fag, emner, emnegrupper eller studieprogram av minimum 180 studiepoengs omfang.</article><article class="legalP" id="paragraf-3-ledd-2">Grunnlaget for graden skal omfatte ett av følgende:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">Studieprogram av minimum 180 studiepoengs omfang</article></article></li><li data-li-identifier="b)" data-name="b)"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">Studieprogram av minimum 120 studiepoengs omfang kombinert med godkjente studieprogram/studier av minimum 60 studiepoengs omfang.</article></article></li><li data-li-identifier="c)" data-name="c)"><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">Studieprogram av minimum 60 studiepoengs omfang kombinert med godkjente studieprogram/studier av minimum 120 studiepoengs omfang.</article></article></li></ul></article><article class="legalP" id="paragraf-3-ledd-3">Forskrift om mastergrad fastsatt av Utdannings- og forskningsdepartementet setter følgende krav til bachelorgraden for at den skal kvalifisere for opptak til mastergrad:<ul class="defaultList"><li data-li-identifier="-" data-name="-"><article class="listArticle" id="paragraf-3-ledd-3-punkt-1"><article class="legalP" id="paragraf-3-ledd-3-punkt-1-ledd-1">fordypning i fag/emne/emnegruppe av minimum 80 studiepoengs omfang innenfor fagområdet for mastergrad, eller</article></article></li><li data-li-identifier="-" data-name="-"><article class="listArticle" id="paragraf-3-ledd-3-punkt-2"><article class="legalP" id="paragraf-3-ledd-3-punkt-2-ledd-1">integrert utdanning av minimum 120 studiepoengs omfang innenfor fagområdet for mastergrad.</article></article></li></ul></article></article><article class="legalArticle" data-lovdata-URL="LTI/forskrift/2003-02-25-947/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fritak for eksamen eller prøve</span></h2><article class="legalP" id="paragraf-4-ledd-1">Det kan gis fritak for eksamen eller prøve som inngår i grunnlaget for bachelorgraden, dersom tilsvarende krav er oppfylt gjennom tidligere avlagt eksamen eller prøve. Dokumentert realkompetanse kan også gi grunnlag for fritak.</article></article><article class="legalArticle" data-lovdata-URL="LTI/forskrift/2003-02-25-947/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Reduksjon i studiepoeng</span></h2><article class="legalP" id="paragraf-5-ledd-1">Overlapping i faginnhold mellom fag/emner/emnegrupper/studieprogram som inngår i grunnlaget for bachelorgraden, kan ikke utgjøre mer enn 10 studiepoeng totalt. Overlapping ut over 10 studiepoeng må kompenseres.</article></article><article class="legalArticle" data-lovdata-URL="LTI/forskrift/2003-02-25-947/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Vitnemål og vitnemålstillegg</span></h2><article class="legalP" id="paragraf-6-ledd-1">For oppnådd bachelorgrad angis gradens faglige innhold på vitnemålet som «bachelor i &lt;betegnelse på studieprogram&gt;», eventuelt med tilleggsangivelse av spesialisering/linje/studieretning/faglig tyngdepunkt eller liknende fastsatt av styret for Kunsthøgskolen i Oslo. Vitnemålet skrives ut på norsk.</article><article class="legalP" id="paragraf-6-ledd-2">Et eget vitnemålstillegg (Diploma Supplement) gir en nærmere beskrivelse på engelsk av kandidatens utdanning og av det norske høgre utdanningssystemet.</article><article class="legalP" id="paragraf-6-ledd-3">Styret for Kunsthøgskolen i Oslo fastsetter norske og engelske navn på studieprogrammene.</article><article class="legalP" id="paragraf-6-ledd-4">En bachelorgrad med vitnemål fra Kunsthøgskolen i Oslo forutsetter at eksamen i fag/emner/emnegrupper/studieprogram med et samlet omfang på minimum 60 studiepoeng er avlagt ved institusjonen.</article></article><article class="legalArticle" data-lovdata-URL="LTI/forskrift/2003-02-25-947/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Overgangsordninger</span></h2><article class="legalP" id="paragraf-7-ledd-1">Studenter som 1. august eller senere oppfyller kravene til bachelorgraden, tildeles denne.</article><article class="legalP" id="paragraf-7-ledd-2">En student kan ikke tildeles både bachelorgraden og graden candidata/candidatus magisterii (cand.mag.-graden) på grunnlag av samme utdanning/studium, selv om grunnlaget for tildeling av cand.mag.-graden i omfang går ut over grunnlaget for tildeling av bachelorgraden.</article><article class="legalP" id="paragraf-7-ledd-3">Cand.mag.-graden ved Kunsthøgskolen i Oslo oppheves med virkning fra og med 1. juli 2005.</article></article><article class="legalArticle" data-lovdata-URL="LTI/forskrift/2003-02-25-947/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Utfyllende bestemmelser</span></h2><article class="legalP" id="paragraf-8-ledd-1">Styret for Kunsthøgskolen i Oslo kan fastsette utfyllende bestemmelser til denne forskriften.</article></article><article class="legalArticle" data-lovdata-URL="LTI/forskrift/2003-02-25-947/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft 1. august 2003.</article></article></main></body></html>