<!DOCTYPE html><html lang="no"><head><title>Forskrift om sukker m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-07-03-924</dd><dt class="dokid">DokumentID</dt><dd class="dokid">LTI/forskrift/2003-07-03-924</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 10 s 1685</dd><dt class="dateInForce">I kraft fra</dt><dd class="dateInForce">2003-07-12</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-12-20-1377</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1932-06-17-6/§2</li><li>lov/1932-06-17-6/§3</li></ul></dd><dt class="dateOfPublication">Kunngjort</dt><dd class="dateOfPublication">2003-07-11</dd><dt class="journalNumber">Journalnummer</dt><dd class="journalNumber">2003-0772</dd><dt class="titleShort">Korttittel</dt><dd class="titleShort">Forskrift om sukker m.m.</dd><dt class="title">Tittel</dt><dd class="title">Forskrift om sukker m.m.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 3. juli 2003 med hjemmel i lov av 17. juni 1932 nr. 6 om kvalitetskontroll med landbruksvarer m.v. § 2 og § 3. Jf. EØS-avtalen vedlegg II kap. XII nr. 54zp (direktiv 2001/111/EF).</dd><dt class="refid">RefID</dt><dd class="refid">forskrift/2003-07-03-924</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om sukker m.m.<ul class="tocSubUl"><li>§ 1. Omfang</li><li>§ 2. Generelt</li><li>§ 3. Varebetegnelser mv.</li><li>§ 4. Merking</li><li>§ 5. Tilsyn og vedtak</li><li>§ 6. Dispensasjon</li><li>§ 7. Straff</li><li>§ 8. Overgangsbestemmelser</li><li>§ 9. Ikrafttredelse</li><li>Vedlegg 1. Varebetegnelser og produktdefinisjoner</li><li>Vedlegg 2.</li></ul></li></ul></dd></dl></header><main class="documentBody" data-lovdata-URL="LTI/forskrift/2003-07-03-924" id="dokument"><h1>Forskrift om sukker m.m.</h1><article class="legalArticle" data-lovdata-URL="LTI/forskrift/2003-07-03-924/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Omfang</span></h2><article class="legalP" id="paragraf-1-ledd-1">Denne forskriften omfatter bestemmelser om produktspesifikasjoner og merking av sukker og lignende produkter som skal frembys.</article><article class="legalP" id="paragraf-1-ledd-2">Forskriften omfatter ikke melis, kandissukker og toppsukker.</article></article><article class="legalArticle" data-lovdata-URL="LTI/forskrift/2003-07-03-924/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Generelt</span></h2><article class="legalP" id="paragraf-2-ledd-1">Sukker og lignende produkter skal oppfylle produktspesifikasjonene i vedlegg 1, og skal frembys med de varebetegnelsene som er angitt i vedlegget.</article></article><article class="legalArticle" data-lovdata-URL="LTI/forskrift/2003-07-03-924/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Varebetegnelser mv.</span></h2><article class="legalP" id="paragraf-3-ledd-1">Varebetegnelsene i vedlegg 1 er forbeholdt produktene som er definert der.</article><article class="legalP" id="paragraf-3-ledd-2">Varebetegnelsene i vedlegg 1 nr. 2, kan også benyttes på produktene som er definert i vedlegg 1 nr. 3.</article><article class="legalP" id="paragraf-3-ledd-3">På betingelse av at det ikke vil kunne villede forbrukerne kan<ul class="defaultList"><li data-li-identifier="1)" data-name="1)"><article class="listArticle" id="paragraf-3-ledd-3-punkt-1"><article class="legalP" id="paragraf-3-ledd-3-punkt-1-ledd-1">de definerte produktene i vedlegg 1 angis med tilleggsbetegnelser som er alminnelig kjent,</article></article></li><li data-li-identifier="2)" data-name="2)"><article class="listArticle" id="paragraf-3-ledd-3-punkt-2"><article class="legalP" id="paragraf-3-ledd-3-punkt-2-ledd-1">varebetegnelsene i vedlegg 1 benyttes i varebetegnelser for andre produkter når det følger av sedvane.</article></article></li></ul></article></article><article class="legalArticle" data-lovdata-URL="LTI/forskrift/2003-07-03-924/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Merking</span></h2><article class="legalP" id="paragraf-4-ledd-1">Produkter som er omfattet av denne forskriften skal ved frambud være merket etter gjeldende forskrifter om merking mv. av næringsmidler, identifikasjonsmerking av næringsmiddelpartier og deklarasjon av næringsinnhold, med de tillegg og unntak som følger av denne forskriften.</article><article class="legalP" id="paragraf-4-ledd-2">Disse tilleggene og unntakene er:<ul class="defaultList"><li data-li-identifier="1)" data-name="1)"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">For ferdigpakkede produkter som veier under 20 g er angivelse av nettovekt i merkingen ikke påbudt.</article></article></li><li data-li-identifier="2)" data-name="2)"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">For sukkerløsning, invertsukkerløsning og sirup av invertsukker, skal merkingen angi innholdet av tørrstoff og invertsukker.</article></article></li><li data-li-identifier="3)" data-name="3)"><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">For sirup av invertsukker, som inneholder krystaller i løsningen, skal merkingen inneholde betegnelsen «krystallisert».</article></article></li><li data-li-identifier="4)" data-name="4)"><article class="listArticle" id="paragraf-4-ledd-2-punkt-4"><article class="legalP" id="paragraf-4-ledd-2-punkt-4-ledd-1">Når produktene i vedlegg 1 nr. 7 og 8, inneholder mer enn 5 vektprosent fruktose i tørrstofform, skal de både som produkt og som ingrediens, merkes med «glukose-fruktose-sirup» eller «fruktose-glukose-sirup», respektive «tørket glukose-fruktose-sirup» eller «tørket fruktose-glukose-sirup», slik at det fremgår om det er glukosekomponenten eller fruktosekomponenten som er størst.</article></article></li></ul></article></article><article class="legalArticle" data-lovdata-URL="LTI/forskrift/2003-07-03-924/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilsyn og vedtak</span></h2><article class="legalP" id="paragraf-5-ledd-1">Det kommunale eller interkommunale næringsmiddeltilsyn fører tilsyn med at bestemmelsene i denne forskriften overholdes og fatter de nødvendige vedtak for gjennomføring av bestemmelsene.</article><article class="legalP" id="paragraf-5-ledd-2">Klageinstans for disse vedtak er Statens næringsmiddeltilsyn.</article></article><article class="legalArticle" data-lovdata-URL="LTI/forskrift/2003-07-03-924/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Dispensasjon</span></h2><article class="legalP" id="paragraf-6-ledd-1">I særskilte tilfeller og forutsatt at det ikke vil stride mot internasjonale avtaler som Norge har inngått, kan Statens næringsmiddeltilsyn dispensere fra denne forskriften.</article></article><article class="legalArticle" data-lovdata-URL="LTI/forskrift/2003-07-03-924/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Straff</span></h2><article class="legalP" id="paragraf-7-ledd-1">Bestemmelsene om straff i lov av 17. juni 1932 nr. 6 om kvalitetskontroll med landbruksvarer m.v. kommer til anvendelse ved overtredelse av denne forskriften.</article></article><article class="legalArticle" data-lovdata-URL="LTI/forskrift/2003-07-03-924/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Overgangsbestemmelser</span></h2><article class="legalP" id="paragraf-8-ledd-1">Frambud av produktene som omfattes av forskriften, og som er merket innen 12. juli 2004 i samsvar med forskrift av 20. desember 1993 nr. 1377 om sukker og lignende produkter, er tillatt inntil lagrene er brukt opp.</article></article><article class="legalArticle" data-lovdata-URL="LTI/forskrift/2003-07-03-924/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Denne forskriften trer i kraft 12. juli 2003. Samtidig oppheves forskrift av 20. desember 1993 nr. 1377 om sukker og lignende produkter.</article></article><section class="section" data-name="vedlegg1" id="kapittel-1" data-lovdata-URL="LTI/forskrift/2003-07-03-924/KAPITTEL_1"><h2>Vedlegg 1. Varebetegnelser og produktdefinisjoner</h2><article class="legalP" id="kapittel-1-ledd-1">For punktene 4, 5 og 6 er betegnelsen «hvitt» forbeholdt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">sukkerløsning der fargen i løsningen er maksimum 25 ICUMSA-enheter fastsatt i samsvar med metoden i vedlegg 2 bokstav c</article></article></li><li data-li-identifier="b)" data-name="b)"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">invertsukkerløsning og sirup av invertsukker der <ul class="defaultList"><li data-li-identifier="-" data-name="-"><article class="listArticle" id="kapittel-1-ledd-1-punkt-2-ledd-1-punkt-1"><article class="legalP" id="kapittel-1-ledd-1-punkt-2-ledd-1-punkt-1-ledd-1">askeinnhold beregnet ved måling av ledningsevne – maksimum 0,1 vektprosent av tørrstoffet fastsatt i samsvar med metoden i vedlegg 2 bokstav b,</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-2-ledd-1-punkt-2"><article class="legalP" id="kapittel-1-ledd-1-punkt-2-ledd-1-punkt-2-ledd-1">fargen i løsningen er maksimum 25 ICUMSA-enheter fastsatt i samsvar med metoden i vedlegg 2 bokstav c.</article></article></li></ul></article></article></li></ul></article> <article class="defaultP" margin-top="true">1. <i>Halvhvitt sukker</i></article><article class="legalP" id="kapittel-1-ledd-2">Renset og krystallisert sukrose av sunn og god handelskvalitet med følgende egenskaper:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">polarisasjon – minimum 99,5 °Z</article></article></li><li data-li-identifier="b)" data-name="b)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">innhold av invertsukker – maksimum 0,1 vektprosent</article></article></li><li data-li-identifier="c)" data-name="c)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">tap ved tørking – maksimum 0,1 vektprosent.</article></article></li></ul></article> <article class="defaultP" margin-top="true">2. <i>Sukker eller hvitt sukker</i></article><article class="legalP" id="kapittel-1-ledd-3">Renset og krystallisert sukrose av sunn og god handelskvalitet med følgende egenskaper:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">polarisasjon – minimum 99,7 °Z</article></article></li><li data-li-identifier="b)" data-name="b)"><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">innhold av invertsukker – maksimum 0,04 vektprosent</article></article></li><li data-li-identifier="c)" data-name="c)"><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">tap ved tørking – maksimum 0,06 vektprosent</article></article></li><li data-li-identifier="d)" data-name="d)"><article class="listArticle" id="kapittel-1-ledd-3-punkt-4"><article class="legalP" id="kapittel-1-ledd-3-punkt-4-ledd-1">fargetype – maksimum 9 «punkter» fastsatt i samsvar med metoden i vedlegg 2 bokstav a.</article></article></li></ul></article> <article class="defaultP" margin-top="true">3. <i>Raffinert sukker eller raffinert hvitt sukker</i></article><article class="legalP" id="kapittel-1-ledd-4">Sukrose med egenskaper som angitt i nr. 2 bokstav a, b og c. Produktets totale antall «punkter» fastsatt i samsvar med metoden i vedlegg 2 bokstav a, skal ikke overstige 8 og være maksimum<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">4 for fargetypen</article></article></li><li data-li-identifier="-" data-name="-"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">6 for askeinnholdet</article></article></li><li data-li-identifier="-" data-name="-"><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">3 for farge i løsningen.</article></article></li></ul></article> <article class="defaultP" margin-top="true">4. <i>Sukkerløsning</i></article><article class="legalP" id="kapittel-1-ledd-5">Vandig løsning av sukrose, som har følgende egenskaper:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">Tørrstoff – minimum 62 vektprosent</article></article></li><li data-li-identifier="b)" data-name="b)"><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">innhold av invertsukker (forholdet mellom fruktose og glukose: 1,0 ± 0,2) – maksimum 3 vektprosent av tørrstoffet</article></article></li><li data-li-identifier="c)" data-name="c)"><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">askeinnhold beregnet ved måling av ledningsevne – maksimum 0,1 vektprosent av tørrstoffet fastsatt i samsvar med metoden i vedlegg 2 bokstav b</article></article></li><li data-li-identifier="d)" data-name="d)"><article class="listArticle" id="kapittel-1-ledd-5-punkt-4"><article class="legalP" id="kapittel-1-ledd-5-punkt-4-ledd-1">farge i løsningen – maksimum 45 ICUMSA-enheter.</article></article></li></ul></article> <article class="defaultP" margin-top="true">5. <i>Invertsukkerløsning</i></article><article class="legalP" id="kapittel-1-ledd-6">Vandig løsning av sukrose, delvis invertert ved hydrolyse, hvor mengden av invertsukker ikke dominerer, og som har følgende egenskaper:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">tørrstoff – minimum 62 vektprosent</article></article></li><li data-li-identifier="b)" data-name="b)"><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">innhold av invertsukker (forholdet mellom fruktose og glukose: 1,0 ± 0,1) – over 3 vektprosent, men maksimum 50 vektprosent av tørrstoffet</article></article></li><li data-li-identifier="c)" data-name="c)"><article class="listArticle" id="kapittel-1-ledd-6-punkt-3"><article class="legalP" id="kapittel-1-ledd-6-punkt-3-ledd-1">askeinnhold beregnet ved måling av ledningsevne – maksimum 0,4 vektprosent av tørrstoffet fastsatt i samsvar med metoden i vedlegg 2 bokstav b.</article></article></li></ul></article> <article class="defaultP" margin-top="true">6. <i>Sirup av invertsukker</i></article><article class="legalP" id="kapittel-1-ledd-7">Vandig løsning, eventuelt krystallisert, av sukrose, delvis invertert ved hydrolyse, hvor mengden invertsukker (forholdet mellom fruktose og glukose: 1,0 ± 0,1), skal overstige 50 vektprosent av tørrstoffet, og som ellers har egenskapene som er angitt i nr. 5 bokstav a og c.</article> <article class="defaultP" margin-top="true">7. <i>Glukosesirup</i></article><article class="legalP" id="kapittel-1-ledd-8">Renset og konsentrert vandig løsning av energigivende sukkerarter, fra stivelse og/eller inulin, med følgende egenskaper:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-8-punkt-1"><article class="legalP" id="kapittel-1-ledd-8-punkt-1-ledd-1">tørrstoff – minimum 70 vektprosent</article></article></li><li data-li-identifier="b)" data-name="b)"><article class="listArticle" id="kapittel-1-ledd-8-punkt-2"><article class="legalP" id="kapittel-1-ledd-8-punkt-2-ledd-1">dekstroseekvivalent – minimum 20 vektprosent av tørrstoffet og uttrykt i D-glukose</article></article></li><li data-li-identifier="c)" data-name="c)"><article class="listArticle" id="kapittel-1-ledd-8-punkt-3"><article class="legalP" id="kapittel-1-ledd-8-punkt-3-ledd-1">sulfataske – maksimum 1 vektprosent av tørrstoffet.</article></article></li></ul></article> <article class="defaultP" margin-top="true">8. <i>Tørket glukosesirup</i></article><article class="legalP" id="kapittel-1-ledd-9">Delvis tørket glukosesirup med et tørrstoffinnhold på minimum 93 vektprosent, og som ellers har egenskapene som er angitt i nr. 7 bokstav b og c.</article> <article class="defaultP" margin-top="true">9. <i>Dekstrose eller dekstrose monohydrat</i></article><article class="legalP" id="kapittel-1-ledd-10">Renset og krystallisert D-glukose med ett vannmolekyl fra krystallisering, med følgende egenskaper:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-10-punkt-1"><article class="legalP" id="kapittel-1-ledd-10-punkt-1-ledd-1">dekstrose (D-glukose) – minimum 99,5 vektprosent av tørrstoffet</article></article></li><li data-li-identifier="b)" data-name="b)"><article class="listArticle" id="kapittel-1-ledd-10-punkt-2"><article class="legalP" id="kapittel-1-ledd-10-punkt-2-ledd-1">tørrstoff – minimum 90 vektprosent</article></article></li><li data-li-identifier="c)" data-name="c)"><article class="listArticle" id="kapittel-1-ledd-10-punkt-3"><article class="legalP" id="kapittel-1-ledd-10-punkt-3-ledd-1">sulfataske – maksimum 0,25 vektprosent av tørrstoffet.</article></article></li></ul></article> <article class="defaultP" margin-top="true">10. <i>Dekstrose eller vannfri dekstrose</i></article><article class="legalP" id="kapittel-1-ledd-11">Renset og krystallisert D-glukose som ikke inneholder vann fra krystallisering, med minst 98 vektprosent tørrstoff, og som ellers har egenskapene som er angitt i nr. 9 bokstav a og c.</article> <article class="defaultP" margin-top="true">11. <i>Fruktose</i></article><article class="legalP" id="kapittel-1-ledd-12">Renset og krystallisert D-fruktose med følgende egenskaper:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-12-punkt-1"><article class="legalP" id="kapittel-1-ledd-12-punkt-1-ledd-1">fruktoseinnhold – minimum 98%</article></article></li><li data-li-identifier="b)" data-name="b)"><article class="listArticle" id="kapittel-1-ledd-12-punkt-2"><article class="legalP" id="kapittel-1-ledd-12-punkt-2-ledd-1">glukoseinnhold – maksimum 0,5%</article></article></li><li data-li-identifier="c)" data-name="c)"><article class="listArticle" id="kapittel-1-ledd-12-punkt-3"><article class="legalP" id="kapittel-1-ledd-12-punkt-3-ledd-1">tap ved tørking – maksimum 0,5 vektprosent</article></article></li></ul><p class="leddfortsettelse">askeinnhold beregnet ved måling av ledningsevne – maksimum 0,1 vektprosent fastsatt i samsvar med metoden i vedlegg 2 bokstav b.</p></article></section><section class="section" data-name="vedlegg2" id="kapittel-2" data-lovdata-URL="LTI/forskrift/2003-07-03-924/KAPITTEL_2"><h2>Vedlegg 2.</h2><article class="defaultP">Metoder for bestemmelse av fargetype, askeinnhold ved måling av ledningsevne og farge i en løsning av (hvitt) sukker og av raffinert (hvitt) sukker som definert i vedlegg 1 nr. 2 og 3.</article><article class="legalP" id="kapittel-2-ledd-1">Et «punkt» tilsvarer<ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-1-punkt-1"><article class="legalP" id="kapittel-2-ledd-1-punkt-1-ledd-1">for fargetype, 0,5 enheter beregnet etter metoden fra Instituttet for landbruksteknologi og sukkerindustri i Braunschweig, som beskrevet i kapittel A nr. 2, i vedlegget til Kommisjonens forordning (EØF) nr. 1265/69 av 1. juli 1969 om fastsettelse av metoder for bestemmelse av kvaliteten på sukker kjøpt opp av intervensjonsorganene,</article></article></li><li data-li-identifier="b)" data-name="b)"><article class="listArticle" id="kapittel-2-ledd-1-punkt-2"><article class="legalP" id="kapittel-2-ledd-1-punkt-2-ledd-1">for askeinnhold, 0,0018% beregnet etter metoden til Internasjonalt utvalg for standardmetoder for analyser av sukker (ICUMSA), som beskrevet i kapittel A nr. 1, i vedlegget til forordning (EØF) nr. 1265/69,</article></article></li><li data-li-identifier="c)" data-name="c)"><article class="listArticle" id="kapittel-2-ledd-1-punkt-3"><article class="legalP" id="kapittel-2-ledd-1-punkt-3-ledd-1">for farge i løsningen, 7,5 enheter beregnet etter ICUMSA-metoden, som beskrevet i kapittel A nr. 3, i vedlegget til forordning (EØF) nr. 1265/69.</article></article></li></ul></article></section></main></body></html>