<!DOCTYPE html><html lang="no"><head><title>Forskrift om innbetaling av premier for kommunale pensjonsordninger.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-12-22-1735</dd><dt class="dokid">DokumentID</dt><dd class="dokid">LTI/forskrift/2003-12-22-1735</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 18 s 2964</dd><dt class="dateInForce">I kraft fra</dt><dd class="dateInForce">2004-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-10-39/§8b-9</li></ul></dd><dt class="dateOfPublication">Kunngjort</dt><dd class="dateOfPublication">2004-01-02</dd><dt class="journalNumber">Journalnummer</dt><dd class="journalNumber">2003-1512</dd><dt class="titleShort">Korttittel</dt><dd class="titleShort">Forskr. om premier for kommunale pensjonsordn.</dd><dt class="title">Tittel</dt><dd class="title">Forskrift om innbetaling av premier for kommunale pensjonsordninger.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 22. desember 2003 med hjemmel i lov av 10. juni 1988 nr. 39 om forsikringsvirksomhet § 8b-9 annet ledd.</dd><dt class="refid">RefID</dt><dd class="refid">forskrift/2003-12-22-1735</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om innbetaling av premier for kommunale pensjonsordninger.<ul class="tocSubUl"><li>§ 1. Ordinær årspremie</li><li>§ 2. Reguleringspremie</li><li>§ 3. Engangspremier</li><li>§ 4. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2003-12-22-1735" id="dokument"><h1>Forskrift om innbetaling av premier for kommunale pensjonsordninger.</h1><article class="legalArticle" data-lovdata-URL="LTI/forskrift/2003-12-22-1735/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Ordinær årspremie</span></h2><article class="legalP" id="paragraf-1-ledd-1">Ordinær årspremie beregnet etter lov om forsikringsvirksomhet § 8b-5 første ledd, skal betales forskuddsvis ved forsikringsårets begynnelse. Premien kan etter avtale med forsikringsselskapet innbetales forskuddsvis i halvårlige terminer, kvartalsvise terminer eller i månedlige terminer. Ved oppdeling av premien i terminer skal det beregnes et termintillegg som dekker økte administrasjonskostnader og reduserte renteinntekter. Termintillegg benyttes tilsvarende ved reguleringspremie og engangspremier.</article><article class="legalP" id="paragraf-1-ledd-2">Premie for nye medlemmer eller premie som følge av lønnsøkning for medlemmene, skal kreves innbetalt så snart den er beregnet. Premien kan etter avtale med forsikringsselskapet fordeles over de premieterminer som gjenstår av forsikringsåret.</article></article><article class="legalArticle" data-lovdata-URL="LTI/forskrift/2003-12-22-1735/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Reguleringspremie</span></h2><article class="legalP" id="paragraf-2-ledd-1">Reguleringspremie som nevnt i lovens § 8b-5 annet ledd skal kreves innbetalt så snart den årlige reguleringspremien er fastsatt. Innbetalingen kan fordeles over de premieterminer som gjenstår av forsikringsåret når reguleringspremien er fastsatt.</article></article><article class="legalArticle" data-lovdata-URL="LTI/forskrift/2003-12-22-1735/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Engangspremier</span></h2><article class="legalP" id="paragraf-3-ledd-1">Engangspremier som nevnt i lovens § 8b-5 tredje ledd skal kreves innbetalt så snart de er fastsatt. Det kan fastsettes at innbetaling først skal skje samtidig med årets siste premietermin eller senest ved årets utgang.</article></article><article class="legalArticle" data-lovdata-URL="LTI/forskrift/2003-12-22-1735/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Forskriften trer i kraft 1. januar 2004.</article></article></main></body></html>