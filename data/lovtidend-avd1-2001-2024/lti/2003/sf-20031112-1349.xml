<!DOCTYPE html><html lang="no"><head><title>Forskrift om endring i forskrift om særlige betingelser for import av fiken, hasselnøtter, pistasjnøtter og visse produkter avledet av disse med opprinnelse i eller sendt fra Tyrkia.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-11-12-1349</dd><dt class="dokid">DokumentID</dt><dd class="dokid">LTI/forskrift/2003-11-12-1349</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 15 s 2462</dd><dt class="dateInForce">I kraft fra</dt><dd class="dateInForce">2003-11-12</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-02-20-177</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-3/§6</li><li>lov/1933-05-19-3/§4</li><li>forskrift/1988-04-29-312</li></ul></dd><dt class="dateOfPublication">Kunngjort</dt><dd class="dateOfPublication">2003-11-18</dd><dt class="journalNumber">Journalnummer</dt><dd class="journalNumber">2003-1120</dd><dt class="titleShort">Korttittel</dt><dd class="titleShort">Endr forskrift om import av tyrkiske fiken mv.</dd><dt class="title">Tittel</dt><dd class="title">Forskrift om endring i forskrift om særlige betingelser for import av fiken, hasselnøtter, pistasjnøtter og visse produkter avledet av disse med opprinnelse i eller sendt fra Tyrkia.</dd><dt class="miscInformation">Annet om dokumentet</dt><dd class="miscInformation">Fastsatt av Statens næringsmiddeltilsyn 12. november 2003 med hjemmel i lov av 19. mai 1933 nr. 3 om tilsyn med næringsmidler m.v. § 6 første ledd, jf. § 4 åttende ledd, jf. overføringsvedtak 29. april 1988 nr. 312.</dd><dt class="refid">RefID</dt><dd class="refid">forskrift/2003-11-12-1349</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om særlige betingelser for import av fiken, hasselnøtter, pistasjnøtter og visse produkter avledet av disse med opprinnelse i eller sendt fra Tyrkia.<ul class="tocSubUl"><li>I<ul class="tocSubUl"><li>§ 3. Krav til importkontroll</li><li>§ 4. Vilkår for import når varepartier omfattet av § 1 først er importert til et annet EØS-land</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-11-12-1349" id="dokument"><h1>Forskrift om endring i forskrift om særlige betingelser for import av fiken, hasselnøtter, pistasjnøtter og visse produkter avledet av disse med opprinnelse i eller sendt fra Tyrkia.</h1><section class="section" data-name="kapI" id="kapittel-1" data-lovdata-URL="LTI/forskrift/2003-11-12-1349/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 20. februar 2002 nr. 177 om særlige betingelser for import av fiken, hasselnøtter, pistasjnøtter og visse produkter avledet av disse med opprinnelse i eller sendt fra Tyrkia gjøres følgende endringer:</article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-2">Denne forskrift gjelder ved import og frambud av:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">tørket fiken omfattet av tollkode 0804 20 90</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">hasselnøtter (<i>Corylus sp.</i>) med eller uten skall, omfattet av tollkode 0802 21 00 eller 0802 22 00</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">pistasjnøtter omfattet av tollkode 0802 50 00</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">blandinger av nøtter og tørket frukt omfattet av tollkode 0813 50 10 med innhold av fiken, hasselnøtter eller pistasjnøtter</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">fikenmasse og hasselnøttmasse omfattet av tollkode 2007 99 08</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-6"><article class="legalP" id="kapittel-1-ledd-2-punkt-6-ledd-1">hasselnøtter, fiken og pistasjnøtter, tilberedte eller konserverte, omfattet av tollkode 2008 19 00</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-7"><article class="legalP" id="kapittel-1-ledd-2-punkt-7-ledd-1">mel og pulver av hasselnøtter, fiken eller pistasjnøtter omfattet av tollkode 1106 30 90.</article></article></li></ul></article> <article class="defaultP" margin-top="true">§ 3 og § 4 skal lyde:</article><article class="futureLegalArticle" data-name="§3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Krav til importkontroll</span></span><article class="legalP" id="kapittel-1-foreslåttparagraf-1-ledd-1">Ved importkontroll som nevnt i § 2 femte ledd skal det foretas dokumentkontroll for å sikre at varepartiene oppfyller kravene til helsesertifikat og prøveresultater som omtalt i § 2 annet ledd. Det skal også på stikkprøvebasis tas ut prøver av slike varepartier for aflatoksin B1- og total aflatoksinanalyser. Stikkprøvekontrollen skal utføres på omtrent 10% av forsendelsene innenfor hver produktkategori nevnt i § 1 i denne forskrift.</article><article class="legalP" id="kapittel-1-foreslåttparagraf-1-ledd-2">Forsendelsene skal ikke frigis før resultatene av undersøkelsene i første ledd foreligger. Forsendelser som blir kontrollert kan holdes tilbake i maksimum 15 arbeidsdager før de frigis. I slike tilfeller utsteder næringsmiddeltilsynet i Oslo et offisielt ledsagelsesdokument hvor det angis at partiet har vært underkastet offisiell prøvetaking og analyse og hvilket resultat analysen har gitt.</article><article class="legalP" id="kapittel-1-foreslåttparagraf-1-ledd-3">For hasselnøtter skal prøvetakingen foretas etter den prøvetakingsmetode som er fastsatt i punkt 5.2 i vedlegg I til direktiv 98/53/EF. Hvis hasselnøtter forhandles i vakuumpakninger, skal det av partier på 15 tonn eller mer, tas ut minst 25 enkeltprøver. Summen av disse enkeltprøvene skal utgjøre en samleprøve på 30 kg. For partier under 15 tonn skal det tas ut 25% av denne prøvemengden (direktiv 98/53/EF).</article><article class="legalP" id="kapittel-1-foreslåttparagraf-1-ledd-4">Næringsmiddeltilsynet i Oslo skal fortløpende rapportere alle analyseresultater fra offisiell kontroll av produktene nevnt i § 1 i denne forskrift til Statens næringsmiddeltilsyn.</article><article class="legalP" id="kapittel-1-foreslåttparagraf-1-ledd-5">Dersom forsendelser deles opp skal kopier av helsesertifikatet, analyserapporten og følgedokumentene som er nevnt i § 2 annet ledd og § 3 annet ledd i denne forskrift følge hver del av forsendelsen. Kopiene skal være bekreftet av den kompetente myndighet i det landet hvor delingen skjer.</article></article><article class="futureLegalArticle" data-name="§4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Vilkår for import når varepartier omfattet av § 1 først er importert til et annet EØS-land</span></span><article class="legalP" id="kapittel-1-foreslåttparagraf-2-ledd-1">Varepartier omfattet av § 1 som importeres fra et EØS-land, skal være importert til EØS-området etter regler tilsvarende denne forskrift, jf. vedtak 2002/80/EF. Det er forbudt å importere eller fremby varepartier omfattet av § 1 som er importert til EØS-området i strid med slike regler.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2003-11-12-1349/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>