<!DOCTYPE html><html lang="no"><head><title>Forskrift om dekning av reise- og oppholdsutgifter ved ambulant kjeveortopedtjeneste i Nord-Norge.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-12-19-1755</dd><dt class="dokid">DokumentID</dt><dd class="dokid">LTI/forskrift/2003-12-19-1755</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 18 s 2986</dd><dt class="dateInForce">I kraft fra</dt><dd class="dateInForce">2004-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-03-11-214</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-07-02-61/§2-1a</li></ul></dd><dt class="dateOfPublication">Kunngjort</dt><dd class="dateOfPublication">2004-01-06</dd><dt class="journalNumber">Journalnummer</dt><dd class="journalNumber">2003-1497</dd><dt class="titleShort">Korttittel</dt><dd class="titleShort">Forskrift om reiseutgifter, spesialisttjeneste</dd><dt class="title">Tittel</dt><dd class="title">Forskrift om dekning av reise- og oppholdsutgifter ved ambulant kjeveortopedtjeneste i Nord-Norge.</dd><dt class="miscInformation">Annet om dokumentet</dt><dd class="miscInformation">Fastsatt av Helsedepartementet 19. desember 2003 med hjemmel i lov av 2. juli 1999 nr. 61 om spesialisthelsetjenesten m.m. § 2-1a fjerde ledd.</dd><dt class="refid">RefID</dt><dd class="refid">forskrift/2003-12-19-1755</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om dekning av reise- og oppholdsutgifter ved ambulant kjeveortopedtjeneste i Nord-Norge.<ul class="tocSubUl"><li>I<ul class="tocSubUl"><li>§ 1. Omfang</li><li>§ 2. Søknad og forhåndstilsagn</li><li>§ 3. Beregning av reise- og oppholdsutgifter</li><li>§ 4. Utgifter som ikke dekkes</li><li>§ 5. Foreldelse</li><li>§ 6. Ikrafttredelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-12-19-1755" id="dokument"><h1>Forskrift om dekning av reise- og oppholdsutgifter ved ambulant kjeveortopedtjeneste i Nord-Norge.</h1><section class="section" data-name="kapI" id="kapittel-1" data-lovdata-URL="LTI/forskrift/2003-12-19-1755/KAPITTEL_1"><h2 data-text-align="center">I</h2><article class="legalArticle" data-lovdata-URL="LTI/forskrift/2003-12-19-1755/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Omfang</span></h3><article class="legalP" id="kapittel-1-paragraf-1-ledd-1">Helse Nord RFH har i særlige tilfeller ansvar for å dekke utgifter til reise og opphold for kjeveortoped ved reise til og fra faste behandlingssteder (ambulant kjeveortopedtjeneste) i Helseregion Nord, herunder Svalbard.</article><article class="legalP" id="kapittel-1-paragraf-1-ledd-2">Dekning av utgifter til ambulant kjeveortopedtjeneste i Helseregion Nord gis vanligvis bare til kjeveortoped bosatt i Nord-Norge eller Nord-Trøndelag. Dersom det er mangel på kjeveortopeder her, kan Helse Nord RHF godkjenne at det gis dekning av utgifter til kjeveortopeder bosatt annet sted i Norge.</article><article class="legalP" id="kapittel-1-paragraf-1-ledd-3">Det er et vilkår for dekning av utgifter at en ordning med ambulant kjeveortopedtjeneste ikke skal medføre merutgifter for Helse Nord RHF i forhold til pasientenes alternative reiseutgifter til et fjernere sted.</article></article><article class="legalArticle" data-lovdata-URL="LTI/forskrift/2003-12-19-1755/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Søknad og forhåndstilsagn</span></h3><article class="legalP" id="kapittel-1-paragraf-2-ledd-1">Fylkeskommunen må godtgjøre overfor Helse Nord RHF, at vilkårene under § 1 er til stede.</article><article class="legalP" id="kapittel-1-paragraf-2-ledd-2">Tilsagn fra Helse Nord RHF om å gi dekning av utgifter som nevnt i § 1 første ledd må være innhentet på forhånd.</article><article class="legalP" id="kapittel-1-paragraf-2-ledd-3">Et tilsagn om dekning av utgifter kan trekkes tilbake med en måneds varsel.</article></article><article class="legalArticle" data-lovdata-URL="LTI/forskrift/2003-12-19-1755/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Beregning av reise- og oppholdsutgifter</span></h3><article class="legalP" id="kapittel-1-paragraf-3-ledd-1">Dekning av utgifter gis bare for billigste reisemåte. Har den som foretar undersøkelsen eller behandlingen på grunn av særlige forhold hatt større nødvendige utgifter til reise og opphold, dekkes utgiftene etter regning.</article><article class="legalP" id="kapittel-1-paragraf-3-ledd-2">Utgifter til reise og opphold beregnes etter «Regulativ for reiser innenlands for statens regning».</article></article><article class="legalArticle" data-lovdata-URL="LTI/forskrift/2003-12-19-1755/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Utgifter som ikke dekkes</span></h3><article class="legalP" id="kapittel-1-paragraf-4-ledd-1">Utgifter ved reise for behandling av pasient innlagt i helseinstitusjon dekkes ikke etter disse forskrifter.</article><article class="legalP" id="kapittel-1-paragraf-4-ledd-2">Det gis heller ikke dekning av utgifter til annet personell eller til leie av lokaler mv.</article></article><article class="legalArticle" data-lovdata-URL="LTI/forskrift/2003-12-19-1755/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Foreldelse</span></h3><article class="legalP" id="kapittel-1-paragraf-5-ledd-1">Krav om dekning av utgifter framsettes for Helse Nord RHF. Kravet må ledsages av den dokumentasjon som Helse Nord RHF finner nødvendig.</article><article class="legalP" id="kapittel-1-paragraf-5-ledd-2">Krav om dekning av utgifter kan ikke gjøres gjeldende hvis det er gått mer enn seks måneder etter at kravet kunne ha vært satt fram.</article></article><article class="legalArticle" data-lovdata-URL="LTI/forskrift/2003-12-19-1755/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h3><article class="legalP" id="kapittel-1-paragraf-6-ledd-1">Forskrift trer i kraft den 1. januar 2004.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2003-12-19-1755/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Fra samme tidspunkt oppheves forskrift av 11. mars 1997 nr. 214 om stønad til dekning av reise- og oppholdsutgifter ved ambulant spesialisthelsetjeneste i Nord-Norge og visse andre distrikter.</article></section></main></body></html>