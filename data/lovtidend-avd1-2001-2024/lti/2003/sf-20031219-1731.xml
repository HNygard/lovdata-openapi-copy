<!DOCTYPE html><html lang="no"><head><title>Forskrift om endring i forskrift om svangerskapsavbrudd (abortforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-12-19-1731</dd><dt class="dokid">DokumentID</dt><dd class="dokid">LTI/forskrift/2003-12-19-1731</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 18 s 2956</dd><dt class="dateInForce">I kraft fra</dt><dd class="dateInForce">2004-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-06-15-635</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1975-06-13-50/§12</li><li>forskrift/2001-06-15-635/§23</li></ul></dd><dt class="dateOfPublication">Kunngjort</dt><dd class="dateOfPublication">2004-01-02</dd><dt class="journalNumber">Journalnummer</dt><dd class="journalNumber">2003-1502</dd><dt class="titleShort">Korttittel</dt><dd class="titleShort">Endr. i abortforskriften</dd><dt class="title">Tittel</dt><dd class="title">Forskrift om endring i forskrift om svangerskapsavbrudd (abortforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Helsedepartementet 19. desember 2003 med hjemmel i lov av 13. juni 1975 nr. 50 om svangerskapsavbrudd § 12, jf. forskrift 15. juni 2001 nr. 635 om svangerskapsavbrudd (abortforskriften) § 23.</dd><dt class="refid">RefID</dt><dd class="refid">forskrift/2003-12-19-1731</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om svangerskapsavbrudd (abortforskriften).<ul class="tocSubUl"><li>I<ul class="tocSubUl"><li>§ 19. Journal og protokoll</li><li>§ 20. Meldinger</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-12-19-1731" id="dokument"><h1>Forskrift om endring i forskrift om svangerskapsavbrudd (abortforskriften).</h1><section class="section" data-name="kapI" id="kapittel-1" data-lovdata-URL="LTI/forskrift/2003-12-19-1731/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 15. juni 2001 nr. 635 om svangerskapsavbrudd (abortforskriften) gjøres følgende endringer:</article> <article class="defaultP" margin-top="true">§ 19 og § 20 skal lyde:</article><article class="futureLegalArticle" data-name="§19" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Journal og protokoll</span></span><article class="legalP" id="kapittel-1-foreslåttparagraf-1-ledd-1">Sykehus eller institusjoner hvor svangerskapsavbrudd foretas, skal føre særskilt protokoll over svangerskapsavbrudd i tillegg til pasientjournal. Protokollen og journalen føres på skjema utarbeidet av Nasjonalt folkehelseinstitutt og skal inneholde nærmere angitte data om kvinnen, svangerskapet, tidligere svangerskap og fødsler, begjæringen om svangerskapsavbrudd, inngrepet og prevensjon.</article><article class="legalP" id="kapittel-1-foreslåttparagraf-1-ledd-2">Ved nemndbehandling skal vedtaket med begrunnelse innføres i journalen og protokollen med datoangivelse og nemndsmedlemmenes underskrift.</article><article class="legalP" id="kapittel-1-foreslåttparagraf-1-ledd-3">Kopi av journalopplysningene skal sendes den lege som har henvist kvinnen.</article><article class="legalP" id="kapittel-1-foreslåttparagraf-1-ledd-4">Protokollen og dokumentene i saken skal oppbevares nedlåst i vedkommende sykehus/institusjon i minst 10 år.</article></article><article class="futureLegalArticle" data-name="§20" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">Meldinger</span></span><article class="legalP" id="kapittel-1-foreslåttparagraf-2-ledd-1">Senest innen utløpet av hvert kvartal skal alle sykehus, sykehusavdelinger og godkjente institusjoner hvor det kan foretas svangerskapsavbrudd sende fylkesmannen avidentifisert gjenpart av protokollen som nevnt i § 19. Gjenparten som sendes fylkesmannen skal inneholde nærmere bestemte data fra protokollene og om utførelsen av det enkelte inngrep.</article></article> <article class="defaultP" margin-top="true">Merknadene til § 19 og § 20 skal lyde:</article> <article class="defaultP" margin-top="true"><i>Til § 19</i></article><article class="legalP" id="kapittel-1-ledd-2">Bestemmelsen regulerer den plikt sykehus og andre institusjoner hvor svangerskapsavbrudd kan utføres har til å protokollføre svangerskapsavbrudd på særskilt skjema utarbeidet av Nasjonalt folkehelseinstitutt.</article> <article class="defaultP" margin-top="true"><i>Til § 20</i></article><article class="legalP" id="kapittel-1-ledd-3">Fylkesmannen skal etter denne bestemmelsen få tilsendt opplysninger om alle utførte svangerskapsavbrudd i fylket til utvikling av statistikk som vil være grunnlag for abortforebyggende arbeid. Opplysningene skal føres på skjema utarbeidet av Nasjonalt folkehelseinstitutt. Fylkesmannen kontrollerer og sender den avidentifiserte gjenparten av skjemaet videre til Statistisk sentralbyrå som er databehandler for abortregisteret, jf. konsesjon.</article></section><section class="section" data-name="kapII" id="kapittel-2" data-lovdata-URL="LTI/forskrift/2003-12-19-1731/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2004.</article></section></main></body></html>