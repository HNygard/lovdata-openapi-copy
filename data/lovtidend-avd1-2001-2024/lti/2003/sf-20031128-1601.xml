<!DOCTYPE html><html lang="no"><head><title>Forskrift om endring i forskrift om rangering av søkere ved opptak til grunnutdanninger ved universiteter og høgskoler.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-11-28-1601</dd><dt class="dokid">DokumentID</dt><dd class="dokid">LTI/forskrift/2003-11-28-1601</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 18 s 2857</dd><dt class="dateInForce">I kraft fra</dt><dd class="dateInForce">Studieåret 2004/2005</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-12-14-1505</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§39</li></ul></dd><dt class="dateOfPublication">Kunngjort</dt><dd class="dateOfPublication">2003-12-22</dd><dt class="lastupdated">Rettet</dt><dd class="lastupdated">2004-03-01 (vedlegg 2A og 2B), 30.11.2004 (Komm. til § 4-4)</dd><dt class="journalNumber">Journalnummer</dt><dd class="journalNumber">2003-1181</dd><dt class="titleShort">Korttittel</dt><dd class="titleShort">Endr. i forskrift om opptak til universitet</dd><dt class="title">Tittel</dt><dd class="title">Forskrift om endring i forskrift om rangering av søkere ved opptak til grunnutdanninger ved universiteter og høgskoler.</dd><dt class="miscInformation">Annet om dokumentet</dt><dd class="miscInformation">Fastsatt av Utdannings- og forskningsdepartementet 28. november 2003 med hjemmel i lov av 12. mai 1995 nr. 22 om universiteter og høgskoler § 39 nr. 3.</dd><dt class="refid">RefID</dt><dd class="refid">forskrift/2003-11-28-1601</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om rangering av søkere ved opptak til grunnutdanninger ved universiteter og høgskoler.<ul class="tocSubUl"><li>I<ul class="tocSubUl"><li>§ 3-11a. Fordypningspoeng for søkere med opptaksgrunnlag fra fransk baccalauréat</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-11-28-1601" id="dokument"><h1>Forskrift om endring i forskrift om rangering av søkere ved opptak til grunnutdanninger ved universiteter og høgskoler.</h1><section class="section" data-name="kapI" id="kapittel-1" data-lovdata-URL="LTI/forskrift/2003-11-28-1601/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 14. desember 1999 nr. 1505 om rangering av søkere ved opptak til grunnutdanninger ved universiteter og høgskoler gjøres følgende endringer:</article> <article class="defaultP" margin-top="true">§ 1-1 skal lyde:</article><article class="legalP" id="kapittel-1-ledd-2">Forskriften gjelder for opptak av søkere til grunnutdanninger ved institusjoner under lov av 12. mai 1995 nr. 22 om universiteter og høgskoler, jf. § 1.</article><article class="legalP" id="kapittel-1-ledd-3">Kun søkere som tilfredsstiller kvalifikasjonskravene gitt i forskrift om opptakskrav til grunnutdanningar ved universitet og høgskolar, kan rangeres etter denne forskrift.</article><article class="legalP" id="kapittel-1-ledd-4">Med grunnutdanning menes utdanninger som normalt bygger på videregående opplæring, og som normalt ikke bygger på eller har annen høgre utdanning som del av opptakskrav.</article><article class="legalP" id="kapittel-1-ledd-5">Forskriften gjelder ikke ved innpassing etter 1. studieår i flerårige profesjonsutdanninger, for rangering av søkere til studium som bygger på grunnstudium, «profesjonsdelen» av studium og videreutdanning. For slike studium har institusjonene fullmakt til selv å fastsette rangeringsregler.</article><article class="legalP" id="kapittel-1-ledd-6">Departementet kan unnta enkeltstudier fra dette regelverket.</article> <article class="defaultP" margin-top="true">§ 1-2 tredje strekpunkt skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1"><i>23/5-søker</i> er en søker som har fylt 23 år i søknadsåret, som har 5 års samlet fulltids erfaring fra arbeid og utdanning og som fyller kravene til generell studiekompetanse, jf. § 2 bokstav a og b i forskrift om opptakskrav til grunnutdanningar ved universitet og høgskolar.</article></article></li></ul></article> <article class="defaultP" margin-top="true">§ 2-2 første og annet ledd skal lyde:</article><article class="legalP" id="kapittel-1-ledd-7">Kvoten omfatter søkere som ikke fyller mer enn 21 år i søknadsåret og som har dokumentert primærvitnemål eller tilsvarende dokumentasjon fra videregående opplæring.</article><article class="legalP" id="kapittel-1-ledd-8">For at dokumentasjon fra videregående opplæring skal telle i primærvitnemålskvoten, forutsettes det at den er gjennomført på normert tid. Unntak fra dette kan gjøres dersom det foreligger særskilte grunner til avbrudd i skolegangen. Som særskilt grunn regnes sykdom, militær eller sivil førstegangstjeneste, svangerskap, ett år på folkehøgskole eller ett år som utvekslingselev.</article> <article class="defaultP" margin-top="true">§ 2-2 fjerde, femte, sjette og nytt sjuende ledd skal lyde:</article><article class="legalP" id="kapittel-1-ledd-9">Søkere i primærvitnemålskvoten rangeres på grunnlag av bestemmelsene i § 3-2, § 3-5, § 3-6, § 3-11 til § 3-15, eller etter § 4-2 eller § 4-3.</article><article class="legalP" id="kapittel-1-ledd-10">40% av studieplassene, med unntak av profesjonsutdanningen i medisin, skal tilbys søkere i primærvitnemålskvoten.</article><article class="legalP" id="kapittel-1-ledd-11">50% av studieplassene ved profesjonsutdanningen i medisin skal tilbys søkere i primærvitnemålskvoten.</article><article class="legalP" id="kapittel-1-ledd-12">Søkere som fyller kriteriene for opptak i primærvitnemålskvoten, men som ikke får tilbud om studieplass, konkurrerer videre i ordinær kvote.</article> <article class="defaultP" margin-top="true">§ 2-2 nåværende sjuende ledd blir nytt åttende ledd.</article> <article class="defaultP" margin-top="true">§ 2-3 nytt fjerde ledd skal lyde:</article><article class="legalP" id="kapittel-1-ledd-13">Søkere som fyller kriteriene for opptak i en spesiell kvote, men som ikke får tilbud om studieplass, konkurrerer videre i primær eller ordinær kvote.</article> <article class="defaultP" margin-top="true">§ 3-6 fjerde ledd skal lyde:</article><article class="legalP" id="kapittel-1-ledd-14">For søkere med økonomisk og administrativ retning som har avsluttet bedriftsøkonomi II våren 2002 eller tidligere gjelder følgende:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-14-punkt-1"><article class="legalP" id="kapittel-1-ledd-14-punkt-1-ledd-1">bedriftsøkonomi I gir sammen med bedriftsøkonomi II fordypning. Bedriftsøkonomi I i økonomisk og administrativ retning kan ikke inngå i 15-timersrammen uten at det tas sammen med bedriftsøkonomi II. Til sammen dekker disse fagene kravet til obligatorisk fordypning.</article></article></li></ul></article> <article class="defaultP" margin-top="true">§ 3-10 skal lyde:</article><article class="legalP" id="kapittel-1-ledd-15">Det gis poeng for hvert studieretningsfag fra studieretning for allmenne, økonomiske og administrative fag eller studieretning for allmenne fag, for fag fastsatt av departementet. Fagene skal ha et omfang på minst 8 uketimer. For omfang utover dette gjelder tilsvarende bestemmelser som gitt i § 3-6.</article> <article class="defaultP" margin-top="true">§ 3-11 nytt første ledd skal lyde:</article><article class="legalP" id="kapittel-1-ledd-16">Det kan gis maksimalt 4 fordypningspoeng for søkere med IB-diplom, jf. § 3-5.</article> <article class="defaultP" margin-top="true">§ 3-11 nåværende første ledd blir nytt annet ledd.</article> <article class="defaultP" margin-top="true">§ 3-11 nåværende annet og tredje ledd blir nye tredje og fjerde ledd og skal lyde:</article><article class="legalP" id="kapittel-1-ledd-17">«Bonus points» konverteres til fordypningspoeng slik at 1 «bonus point» gir 1 fordypningspoeng.</article><article class="legalP" id="kapittel-1-ledd-18">Det gis 2 fordypningspoeng til søkere med IB-diplom.</article> <article class="defaultP" margin-top="true">§ 3-11 nåværende fjerde, femte og sjette ledd oppheves.</article> <article class="defaultP" margin-top="true">§ 3-11 nytt femte ledd skal lyde:</article><article class="legalP" id="kapittel-1-ledd-19">Det kan i tillegg gis 2 fordypningspoeng til søkere med IB-diplom som har fire fag på høgt nivå («Higher Level»).</article> <article class="defaultP" margin-top="true">Ny § 3-11a skal lyde:</article><article class="futureLegalArticle" data-name="§3-11a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-11a</span>. <span class="legalArticleTitle">Fordypningspoeng for søkere med opptaksgrunnlag fra fransk baccalauréat</span></span><article class="legalP" id="kapittel-1-foreslåttparagraf-1-ledd-1">Det kan gis maksimalt 4 fordypningspoeng for søkere med fransk baccalauréat, jf. § 3-5.</article><article class="legalP" id="kapittel-1-foreslåttparagraf-1-ledd-2">Det gis 2 fordypningspoeng til søkere med bestått vitnemål fra fransk baccalauréat.</article><article class="legalP" id="kapittel-1-foreslåttparagraf-1-ledd-3">Det kan i tillegg gis fordypningspoeng til søkere med bestått vitnemål fra fransk baccalauréat som følger:<p class="leddfortsettelse">Det kan gis 2 poeng for en av følgende kombinasjoner:</p><ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-3-punkt-1"><article class="legalP" id="kapittel-1-foreslåttparagraf-1-ledd-3-punkt-1-ledd-1">Linje L Litteraire (t.o.m. 2002) som i tillegg til obligatoriske fag har tatt ett nytt fremmedspråk (LV3) etter kunstfag (arts) eller matematikk</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-3-punkt-2"><article class="legalP" id="kapittel-1-foreslåttparagraf-1-ledd-3-punkt-2-ledd-1">Linje L Litteraire (f.o.m. 2003) som i tillegg til obligatoriske fag har tatt ett nytt fremmedspråk (LV3) etter kunstfag (arts)</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-3-punkt-3"><article class="legalP" id="kapittel-1-foreslåttparagraf-1-ledd-3-punkt-3-ledd-1">Linje ES Economique (t.o.m. 2002) som i tillegg til obligatoriske fag har tatt ett nytt fremmedspråk (LV3) etter kunstfag (arts)</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-3-punkt-4"><article class="legalP" id="kapittel-1-foreslåttparagraf-1-ledd-3-punkt-4-ledd-1">Linje ES Economique (f.o.m. 2003) som i tillegg til obligatoriske fag har tatt ett nytt fremmedspråk (LV3) etter kunstfag (arts)</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-3-punkt-5"><article class="legalP" id="kapittel-1-foreslåttparagraf-1-ledd-3-punkt-5-ledd-1">Linje S Scientifique.</article></article></li></ul><p class="leddfortsettelse">Det kan gis 1 fordypningspoeng for en av følgende kombinasjoner:</p><ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-3-punkt-6"><article class="legalP" id="kapittel-1-foreslåttparagraf-1-ledd-3-punkt-6-ledd-1">Linje L Litteraire (f.o.m. 2003) som i tillegg til obligatoriske fremmedspråk har tatt ytterligere fremmedspråk (LV1 eller LV2)</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-3-punkt-7"><article class="legalP" id="kapittel-1-foreslåttparagraf-1-ledd-3-punkt-7-ledd-1">Linje ES Economique (t.o.m. 2002) som i tillegg til obligatoriske fag har tatt matematikk eller økonomi.</article></article></li></ul></article></article> <article class="defaultP" margin-top="true">§ 3-13 femte ledd og nye sjette, sjuende, åttende og niende ledd skal lyde:</article><article class="legalP" id="kapittel-1-ledd-20">Søkere med IB-diplom får 0,5 realfagspoeng for hvert av fagene matematikk, biologi, fysikk og kjemi tatt på lavere nivå («Standard Level»), eller 1 realfagspoeng for fagene tatt på høgt nivå («Higher Level»).</article><article class="legalP" id="kapittel-1-ledd-21">Søkere med IB-diplom får 3 realfagspoeng for følgende kombinasjon av fagene matematikk, biologi, fysikk eller kjemi: Ett av fagene (ikke «Mathematical Studies») på lavere nivå («Standard Level») og to av fagene på høyere nivå («Higher Level»).</article><article class="legalP" id="kapittel-1-ledd-22">Søkere med vitnemål fra fransk baccalauréat får 3 realfagspoeng for obligatoriske fag på Linje S Scientifique. I tillegg kan søkere fra Linje S Scientifique (t.o.m. 2002) få 1 realfagspoeng for valg av fysikk-kjemi («physique-chimi») eller naturfag («sciences de la vie et de la terre») i tillegg til obligatoriske fag. Søkere fra Linje S Scientifique (f.o.m. 2003) kan få 0,5 realfagspoeng for valg av fysikk-kjemi («physique-chimi») eller naturfag («sciences de la vie et de la terre») i tillegg til obligatoriske fag.</article><article class="legalP" id="kapittel-1-ledd-23">Søkere med vitnemål fra fransk baccalauréat får 1 realfagspoeng for matematikk i tillegg til obligatoriske fag på Linje L Litteraire (t.o.m. 2002) eller obligatorisk matematikk på Linje ES Economique (t.o.m. 2002).</article><article class="legalP" id="kapittel-1-ledd-24">Søkere med vitnemål fra fransk baccalauréat får 0,5 realfagspoeng for matematikk i tillegg til obligatoriske fag på Linje L Litteraire (f.o.m. 2003) eller obligatorisk matematikk på Linje ES Economique (f.o.m. 2003). I tillegg kan søkere på Linje ES Economique (f.o.m. 2003) få 0,5 realfagspoeng for matematikk i tillegg til obligatoriske fag.</article> <article class="defaultP" margin-top="true">§ 3-13 nåværende sjette ledd blir nytt tiende ledd og skal lyde:</article><article class="legalP" id="kapittel-1-ledd-25">Poengberegnede søkere med opptaksgrunnlag fra utlandet for øvrig, kan gis inntil 4 realfagspoeng når det i deres utdanning inngår fagkombinasjoner som må anses likeverdig med de realfag som gir rett til tilleggspoeng i norsk videregående skole.</article> <article class="defaultP" margin-top="true">§ 3-17 underoverskrift A første, annet og tredje ledd skal lyde:</article> <article class="defaultP" margin-top="true"><i>A. For alle studier bortsett fra profesjonsutdanningen i medisin gjelder følgende regler:</i></article><article class="legalP" id="kapittel-1-ledd-26">Det gis 3 tilleggspoeng for:<ul class="defaultList"><li><article class="listArticle" id="kapittel-1-ledd-26-punkt-1"><article class="legalP" id="kapittel-1-ledd-26-punkt-1-ledd-1">enten et fullført årsstudium eller samlet 60 studiepoeng (20 vekttall) ved universitet eller høgskole,</article></article></li><li><article class="listArticle" id="kapittel-1-ledd-26-punkt-2"><article class="legalP" id="kapittel-1-ledd-26-punkt-2-ledd-1">eller ett år på en folkehøgskole med godkjent skoledokumentasjon,</article></article></li><li><article class="listArticle" id="kapittel-1-ledd-26-punkt-3"><article class="legalP" id="kapittel-1-ledd-26-punkt-3-ledd-1">eller fullført militær førstegangstjeneste eller siviltjeneste.</article></article></li></ul></article><article class="legalP" id="kapittel-1-ledd-27">Et fullført halvårig studium eller 30 studiepoeng (10 vekttall) gir 1,5 poeng. Dette gjelder også for examen philosophicum med påbyggingsstudier, som samlet utgjør et førstesemesterstudium.</article><article class="legalP" id="kapittel-1-ledd-28">Examen philosophicum sammen med examen fakultatum gir 1 poeng.</article> <article class="defaultP" margin-top="true">§ 3-17 underoverskrift B og sjette ledd skal lyde:</article> <article class="defaultP" margin-top="true"><i>B. For opptak til profesjonsutdanningen i medisin gjelder følgende regler:</i></article><article class="legalP" id="kapittel-1-ledd-29">For opptak til profesjonsutdanningen i medisin gis det tilleggspoeng for høgre utdanning, lønnet relevant arbeidspraksis, militær/sivil førstegangstjeneste eller folkehøgskole. Det kan maksimalt gis 12 tilleggspoeng.</article> <article class="defaultP" margin-top="true">§ 3-17 underoverskrift 1 og åttende ledd skal lyde:</article> <article class="defaultP" margin-top="true">1. <i>Høgre utdanning:</i></article><article class="legalP" id="kapittel-1-ledd-30">Det gis inntil 12 tilleggspoeng for høgre utdanning etter følgende skala:<ul class="defaultList"><li><article class="listArticle" id="kapittel-1-ledd-30-punkt-1"><article class="legalP" id="kapittel-1-ledd-30-punkt-1-ledd-1">15-29 studiepoeng (5-9 vekttall) gir 1 poeng</article></article></li><li><article class="listArticle" id="kapittel-1-ledd-30-punkt-2"><article class="legalP" id="kapittel-1-ledd-30-punkt-2-ledd-1">30-44 studiepoeng (10-14 vekttall) gir 2 poeng</article></article></li><li><article class="listArticle" id="kapittel-1-ledd-30-punkt-3"><article class="legalP" id="kapittel-1-ledd-30-punkt-3-ledd-1">45-59 studiepoeng (15-19 vekttall) gir 3 poeng</article></article></li><li><article class="listArticle" id="kapittel-1-ledd-30-punkt-4"><article class="legalP" id="kapittel-1-ledd-30-punkt-4-ledd-1">60-74 studiepoeng (20-24 vekttall) gir 5 poeng</article></article></li><li><article class="listArticle" id="kapittel-1-ledd-30-punkt-5"><article class="legalP" id="kapittel-1-ledd-30-punkt-5-ledd-1">75-89 studiepoeng (25-29 vekttall) gir 6 poeng</article></article></li><li><article class="listArticle" id="kapittel-1-ledd-30-punkt-6"><article class="legalP" id="kapittel-1-ledd-30-punkt-6-ledd-1">90-104 studiepoeng (30-34 vekttall) gir 7 poeng</article></article></li><li><article class="listArticle" id="kapittel-1-ledd-30-punkt-7"><article class="legalP" id="kapittel-1-ledd-30-punkt-7-ledd-1">105-119 studiepoeng (35-39 vekttall) gir 9 poeng</article></article></li><li><article class="listArticle" id="kapittel-1-ledd-30-punkt-8"><article class="legalP" id="kapittel-1-ledd-30-punkt-8-ledd-1">120 studiepoeng (40 vekttall) eller mer gir 12 poeng.</article></article></li></ul></article> <article class="defaultP" margin-top="true">§ 4-2 første ledd skal lyde:</article><article class="legalP" id="kapittel-1-ledd-31">Søkere som ikke kan poengberegnes, kan være søkere med generell studiekompetanse på grunnlag av § 2 bokstav c eller bokstav d eller § 3 til § 6 eller § 11 bokstav d i forskrift om opptakskrav til grunnutdanningar ved universitet og høgskolar, eller søkere som kommer inn under § 3-3 åttende ledd i denne forskrift.</article> <article class="defaultP" margin-top="true">Vedlegg 2 overskriften skal lyde:</article><span class="futuretitle" id="kapittel-1-foreslåttittel-1">Vedlegg 2A: Tabell for omregning av karakterpoeng for søkere med International Baccalaureate (IB)</span><ul class="defaultList" data-text-size="small"><li data-li-identifier="0" data-name="0"><article class="listArticle" data-text-size="small" id="kapittel-1-foreslåttittel-1-punkt-1"><article class="legalP" id="kapittel-1-foreslåttittel-1-punkt-1-ledd-1">Endret ved rettelse 1. mars 2004, se Norsk Lovtidend 4/2004.</article></article></li></ul> <article class="defaultP" margin-top="true">Vedlegg 2B skal lyde:</article><span class="futuretitle" id="kapittel-1-foreslåttittel-2">Vedlegg 2B: Tabell for omregning av karakterpoeng for søkere med fransk baccalauréat</span><article class="defaultP"><table><thead><tr><th data-text-align="center" data-vertical-align="top"><i>Fransk gjennomsnittskarakter</i></th><th data-text-align="center" data-vertical-align="top"><i>Norske karakterpoeng</i></th></tr></thead><tbody><tr><td data-text-align="center" data-vertical-align="top">10</td><td data-text-align="center" data-vertical-align="top">38</td></tr><tr><td data-text-align="center" data-vertical-align="top">11</td><td data-text-align="center" data-vertical-align="top">42</td></tr><tr><td data-text-align="center" data-vertical-align="top">12</td><td data-text-align="center" data-vertical-align="top">46</td></tr><tr><td data-text-align="center" data-vertical-align="top">13</td><td data-text-align="center" data-vertical-align="top">50</td></tr><tr><td data-text-align="center" data-vertical-align="top">14</td><td data-text-align="center" data-vertical-align="top">54</td></tr><tr><td data-text-align="center" data-vertical-align="top">15</td><td data-text-align="center" data-vertical-align="top">58</td></tr><tr><td data-text-align="center" data-vertical-align="top">15,5</td><td data-text-align="center" data-vertical-align="top">60</td></tr><tr><td data-text-align="center" data-vertical-align="top">16</td><td data-text-align="center" data-vertical-align="top">60</td></tr><tr><td data-text-align="center" data-vertical-align="top">17</td><td data-text-align="center" data-vertical-align="top">60</td></tr><tr><td data-text-align="center" data-vertical-align="top">18</td><td data-text-align="center" data-vertical-align="top">60</td></tr><tr><td data-text-align="center" data-vertical-align="top">19</td><td data-text-align="center" data-vertical-align="top">60</td></tr><tr><td data-text-align="center" data-vertical-align="top">20</td><td data-text-align="center" data-vertical-align="top">60</td></tr></tbody></table></article> <article class="defaultP" margin-top="true"><i>Kommentar:</i></article><article class="legalP" id="kapittel-1-ledd-32">Alle karakterverdier fra 15,5 og oppover regnes om til 60 norske karakterpoeng. For karakterverdier mellom heltallene brukes følgende formel:</article><article class="legalP" id="kapittel-1-ledd-33">Karakterpoeng = 10 *(0,4 *( fransk karakter – 0,5)).<ul class="defaultList" data-text-size="small"><li data-li-identifier="0" data-name="0"><article class="listArticle" data-text-size="small" id="kapittel-1-ledd-33-punkt-1"><article class="legalP" id="kapittel-1-ledd-33-punkt-1-ledd-1">Endret ved rettelse 1. mars 2004, se Norsk Lovtidend 4/2004.</article></article></li></ul></article> <article class="defaultP" margin-top="true">Kommentaren «Til § 1-1, siste ledd:» oppheves.</article> <article class="defaultP" margin-top="true">Ny kommentar til § 1-1 fjerde ledd skal lyde:</article> <article class="defaultP" margin-top="true"><i>Til § 1-1, fjerde ledd:</i></article><article class="legalP" id="kapittel-1-ledd-34">Nytt 4. ledd innebærer at institusjonene selv får fullmakt til å fastsette rangeringsregler for blant annet studier som bygger på grunnstudium og for videreutdanninger, og at alle fullmakter gitt i brev datert 11. mars 1998 nå er forskriftsfestet.</article><article class="legalP" id="kapittel-1-ledd-35">Vi minner om at følgende prinsipper fortsatt bør ligge til grunn for slike opptak:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-35-punkt-1"><article class="legalP" id="kapittel-1-ledd-35-punkt-1-ledd-1">Det må sørges for å informere studentene om endringer i regelverket i god tid.</article></article></li><li data-li-identifier="-" data-name="-"><article class="listArticle" id="kapittel-1-ledd-35-punkt-2"><article class="legalP" id="kapittel-1-ledd-35-punkt-2-ledd-1">Regelverket må sikre at også andre enn institusjonens egne studenter har reell mulighet til å bli tatt opp.</article></article></li><li data-li-identifier="-" data-name="-"><article class="listArticle" id="kapittel-1-ledd-35-punkt-3"><article class="legalP" id="kapittel-1-ledd-35-punkt-3-ledd-1">Det bør ikke fastsettes kvoter som gir fortrinnsrett for egne studenter eller for studenter fra bestemte institusjoner dersom dette vil utelukke andre søkere med tilsvarende kvalifikasjoner.</article></article></li></ul></article><article class="legalP" id="kapittel-1-ledd-36">Departementet viser for øvrig til at det for opptak til grunnutdanninger er fastsatt bestemmelser som åpner for opptak etter spesiell vurdering og ber institusjonene vurdere om det også bør åpnes for slike vurderinger ved innpassing etter 1. studieår i flerårige profesjonsutdanninger, og ved rangering av søkere til videreutdanninger som bygger på grunnstudier.</article> <article class="defaultP" margin-top="true">Kommentaren «Til § 2-2, første ledd:» skal lyde:</article><article class="legalP" id="kapittel-1-ledd-37">For videregående opplæring avsluttet våren 2000 eller senere er det i rundskriv fra departementet gitt kriterier for hva som kreves for at elever/privatister skal kunne vurderes i primærvitnemålskvoten. Heri ligger bestemmelser med hensyn til muligheten til karakterforbedringer eller ny eksamen i fag som er strøket. For videregående opplæring avsluttet 1999 eller tidligere, legger departementet til grunn at det ikke vil være mulig for de høgre utdanningsinstitusjonene å vurdere kriterier utover de som er gitt i § 2-2.</article> <article class="defaultP" margin-top="true">Kommentaren «Til § 2-2, siste ledd:» siste strekpunkt skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-37-punkt-1"><article class="legalP" id="kapittel-1-ledd-37-punkt-1-ledd-1">2-årig trafikklærerutdanning ved Høgskolen i Nord-Trøndelag.</article></article></li></ul></article> <article class="defaultP" margin-top="true">Kommentaren «Til § 2-3, første og annet ledd:» annet strekpunkt oppheves.</article> <article class="defaultP" margin-top="true">Kommentaren «Til § 2-3, første og annet ledd:» nittende og nytt tjuende strekpunkt skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-37-punkt-2"><article class="legalP" id="kapittel-1-ledd-37-punkt-2-ledd-1">Veterinærstudiet ved Norges Veterinærhøgskole</article><article class="legalP" id="kapittel-1-ledd-37-punkt-2-ledd-2">1 studieplass for samisk søker.</article></article></li><li data-li-identifier="-" data-name="-"><article class="listArticle" id="kapittel-1-ledd-37-punkt-3"><article class="legalP" id="kapittel-1-ledd-37-punkt-3-ledd-1">Odontologistudiet ved Universitetet i Tromsø</article><article class="legalP" id="kapittel-1-ledd-37-punkt-3-ledd-2">60% kvote for søkere fra Nord-Norge</article><article class="legalP" id="kapittel-1-ledd-37-punkt-3-ledd-3">Inntil 2 studieplasser for samiske søkere.</article></article></li></ul></article> <article class="defaultP" margin-top="true">Kommentaren «Til § 3-2, siste ledd:» skal lyde:</article><article class="legalP" id="kapittel-1-ledd-38">Departementet har fastsatt omregningstabell for søkere med International Baccalaureate og fransk baccalauréat. For omregning av vitnemål fra de nordiske land vises til veiledende tabeller publisert av arbeidsgruppe under Nordisk Ministerråd.</article> <article class="defaultP" margin-top="true">Kommentaren «Til § 3-5:» og «Til § 3-6:» skal lyde:</article> <article class="defaultP" margin-top="true"><i>Til § 3-5:</i></article><article class="legalP" id="kapittel-1-ledd-39">Søkere som har fullført videregående opplæring i strukturer før Reform 94, kan gis tilleggspoeng for fordypning fra senere strukturer, og vice versa.</article> <article class="defaultP" margin-top="true"><i>Til § 3-6:</i></article><article class="legalP" id="kapittel-1-ledd-40">Det er gjort endring i reglene for fordypningspoeng for søkere med økonomisk og administrativ retning som tar bedriftsøkonomi I og bedriftsøkonomi II. Det er videre innført en overgangsordning for disse fagene, slik at endringen ikke vil få betydning for søkere som avsluttet bedriftsøkonomi våren 2002 eller tidligere.</article> <article class="defaultP" margin-top="true">Kommentaren «Til § 3-12 og § 3-13, siste ledd:» skal lyde:</article><article class="legalP" id="kapittel-1-ledd-41">Bestemmelsen gjelder i de tilfeller der lærestedet bruker omregningstabell for å fastsette en karakterpoengsum for søkere med utenlandsk utdanning.</article> <article class="defaultP" margin-top="true">Kommentaren «Til § 3-15:» skal nye femte, sjette og sjuende strekpunkt skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-41-punkt-1"><article class="legalP" id="kapittel-1-ledd-41-punkt-1-ledd-1">2-årige ingeniørutdanninger</article></article></li><li data-li-identifier="-" data-name="-"><article class="listArticle" id="kapittel-1-ledd-41-punkt-2"><article class="legalP" id="kapittel-1-ledd-41-punkt-2-ledd-1">Sivilingeniørstudiene ved NTNU med unntak for kjemi, teknisk design og sivilarkitekt</article></article></li><li data-li-identifier="-" data-name="-"><article class="listArticle" id="kapittel-1-ledd-41-punkt-3"><article class="legalP" id="kapittel-1-ledd-41-punkt-3-ledd-1">5-årig studium i informatikk ved Universitetet i Oslo.</article></article></li></ul></article> <article class="defaultP" margin-top="true">Kommentaren «Til § 3-15:» nytt annet ledd skal lyde:</article><article class="legalP" id="kapittel-1-ledd-42">Det gis 2 tilleggspoeng for mannlige søkere ved opptak til følgende studier:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-42-punkt-1"><article class="legalP" id="kapittel-1-ledd-42-punkt-1-ledd-1">Veterinærutdanningen ved Norges veterinærhøgskole</article></article></li><li data-li-identifier="-" data-name="-"><article class="listArticle" id="kapittel-1-ledd-42-punkt-2"><article class="legalP" id="kapittel-1-ledd-42-punkt-2-ledd-1">Dyrepleierutdanningen ved Norges veterinærhøgskole.</article></article></li></ul></article> <article class="defaultP" margin-top="true">Nye kommentarer til § 3-16 og § 3-17 skal lyde:</article> <article class="defaultP" margin-top="true"><i>Til § 3-16:</i></article><article class="legalP" id="kapittel-1-ledd-43">Med hjemmel i § 9 om desentralisert og/eller deltids utdanning i forskrift om opptakskrav til grunnutdanningar ved universitet og høgskolar, har departementet gitt institusjonene fullmakt til å fastsette krav om inntil 5 års yrkeserfaring for desentralisert og/eller deltids organisert utdanning (jf. s. 6 i Rundskriv F-36-02).</article><article class="legalP" id="kapittel-1-ledd-44">Ved utdanninger der det stilles krav om flere års yrkeserfaring, skal alle søkerne i tråd med tidligere bestemmelser, få tilleggspoeng for alder fra og med det året de fyller 24 år. For øvrig gjelder de øvrige rangeringsregler som er fastsatt for denne typen studier.</article> <article class="defaultP" margin-top="true"><i>Til § 3-17:</i></article><article class="legalP" id="kapittel-1-ledd-45">For opptak til medisin er det fastsatt avvikende regler for tilleggspoeng.</article><article class="legalP" id="kapittel-1-ledd-46">Til punkt 1 Høgre utdanning, gjelder følgende:</article><article class="legalP" id="kapittel-1-ledd-47">Det kan gis inntil 12 poeng for inntil 2 års annen høgre utdanning for opptak til medisin. Av forskriften går det fram at det ikke skal gis tilleggspoeng for avbrutt profesjons- og yrkesutdanning. Dette gjelder både helsefaglige og andre profesjons- og yrkesutdanninger og innebærer at søkere til medisin ikke kan tildeles poeng for deler av en profesjons- eller yrkesutdanning med mindre delene allerede er godkjent som del av grad. Utdanninger som er fullført og bestått vil gi poeng. Enkelte profesjons- og yrkesutdanninger er imidlertid bygget opp av enheter som allerede er godkjent som selvstendig del av grad. Dette gjelder for eksempel for 1/4 års-, 1/2 års- og årsenheter i lærerutdanning.</article><article class="legalP" id="kapittel-1-ledd-48">Til punkt 2 Relevant arbeidspraksis, gjelder følgende:</article><article class="legalP" id="kapittel-1-ledd-49">For at arbeidspraksis skal anses å være relevant for opptak til medisin skal det dokumenteres at søkeren har hatt lønnet arbeid innenfor helseinstitusjon, syke- og aldershjem med pleie- og omsorg av pasienter. Dette omfatter bl.a. disse arbeidskategorier: hjelpepleier, pleiemedhjelper, praktikant.</article><article class="legalP" id="kapittel-1-ledd-50">For å få tilleggspoeng må personen være ansatt ved en institusjon i minst 1/2 år sammenhengende i full (100%) stilling. Arbeidet må gjelde omsorg/pleie av pasienter.</article><article class="legalP" id="kapittel-1-ledd-51">For å få praksispoeng må søker framlegge følgende dokumentasjon: ansettelsesbrev, stillingsbeskrivelse, sluttattest og kopi av lønns- og trekkoppgave fra institusjonen.</article><article class="legalP" id="kapittel-1-ledd-52">Arbeid innenfor helseinstitusjon, syke- og aldershjem som for eksempel portør, på kjøkken, som sekretær eller rengjøring oppfattes ikke som pasientrelatert i denne forbindelse.</article><article class="legalP" id="kapittel-1-ledd-53">Eventuelle spørsmål om relevant arbeidspraksis kan rettes til de medisinske fakultetene eller Opptakssentralen Medisin.</article> <article class="defaultP" margin-top="true">Kommentaren «Til § 4-4:» skal lyde:</article><article class="legalP" id="kapittel-1-ledd-54">Studier som har opptaksprøve og som ikke er listet under, bruker opptaksprøve kun som grunnlag for kvalifisering, ikke som grunnlag for rangering.<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-54-punkt-1"><article class="legalP" id="kapittel-1-ledd-54-punkt-1-ledd-1">Idrett grunnfag ved Norges Idrettshøgskole</article><article class="legalP" id="kapittel-1-ledd-54-punkt-1-ledd-2">Rangering foretas på grunnlag av en kombinasjon av ordinær rangering etter forskriften og tilleggspoeng for bestått opptaksprøve på et visst nivå, etter regler fastsatt av høgskolen.</article></article></li><li data-li-identifier="-" data-name="-"><article class="listArticle" id="kapittel-1-ledd-54-punkt-2"><article class="legalP" id="kapittel-1-ledd-54-punkt-2-ledd-1">Fotojournalistutdanning ved Høgskolen i Oslo</article><article class="legalP" id="kapittel-1-ledd-54-punkt-2-ledd-2">Rangering foretas på grunnlag av en kombinasjon av ordinær rangering etter forskriften og tilleggspoeng for bestått opptaksprøve på et visst nivå, etter regler fastsatt av høgskolen.</article></article></li><li data-li-identifier="-" data-name="-"><article class="listArticle" id="kapittel-1-ledd-54-punkt-3"><article class="legalP" id="kapittel-1-ledd-54-punkt-3-ledd-1">Faglærerutdanning i musikk, dans og drama</article><article class="legalP" id="kapittel-1-ledd-54-punkt-3-ledd-2">Kombinasjon av ordinær rangering etter forskriften og tilleggspoeng for bestått opptaksprøve på et visst nivå, etter regler fastsatt av institusjonen.</article></article></li><li data-li-identifier="-" data-name="-"><article class="listArticle" id="kapittel-1-ledd-54-punkt-4"><article class="legalP" id="kapittel-1-ledd-54-punkt-4-ledd-1">Musikkstudier ved Universitetet i Oslo</article><article class="legalP" id="kapittel-1-ledd-54-punkt-4-ledd-2">Rangering foretas på grunnlag av en kombinasjon av ordinær rangering etter forskriften og tilleggspoeng for bestått opptaksprøve, etter regler fastsatt av institusjonen.</article></article></li></ul></article><article class="legalP" id="kapittel-1-ledd-55">For studiene nedenfor foretas rangering på grunnlag av opptaksprøver alene, etter regler fastsatt av institusjonen.<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-55-punkt-1"><article class="legalP" id="kapittel-1-ledd-55-punkt-1-ledd-1">Arkitektstudiet ved Norges Arkitekthøgskole</article></article></li><li data-li-identifier="-" data-name="-"><article class="listArticle" id="kapittel-1-ledd-55-punkt-2"><article class="legalP" id="kapittel-1-ledd-55-punkt-2-ledd-1">Studier ved Kunsthøgskolen i Bergen</article></article></li><li data-li-identifier="-" data-name="-"><article class="listArticle" id="kapittel-1-ledd-55-punkt-3"><article class="legalP" id="kapittel-1-ledd-55-punkt-3-ledd-1">Studier ved Kunsthøgskolen i Oslo</article></article></li><li data-li-identifier="-" data-name="-"><article class="listArticle" id="kapittel-1-ledd-55-punkt-4"><article class="legalP" id="kapittel-1-ledd-55-punkt-4-ledd-1">Studier ved Norges Musikkhøgskole</article></article></li><li data-li-identifier="-" data-name="-"><article class="listArticle" id="kapittel-1-ledd-55-punkt-5"><article class="legalP" id="kapittel-1-ledd-55-punkt-5-ledd-1">2-årig medieteknikkutdanning ved Høgskolen i Lillehammer.</article></article></li><li data-li-identifier="-" data-name="-"><article class="listArticle" id="kapittel-1-ledd-55-punkt-6"><article class="legalP" id="kapittel-1-ledd-55-punkt-6-ledd-1">2-årig programproduksjonsutdanning ved Høgskolen i Lillehammer</article></article></li><li data-li-identifier="-" data-name="-"><article class="listArticle" id="kapittel-1-ledd-55-punkt-7"><article class="legalP" id="kapittel-1-ledd-55-punkt-7-ledd-1">3-årig film- og fjernsynsutdanning ved Høgskolen i Lillehammer</article></article></li><li data-li-identifier="-" data-name="-"><article class="listArticle" id="kapittel-1-ledd-55-punkt-8"><article class="legalP" id="kapittel-1-ledd-55-punkt-8-ledd-1">Produktdesignutdanning ved Høgskolen i Akershus</article></article></li><li data-li-identifier="-" data-name="-"><article class="listArticle" id="kapittel-1-ledd-55-punkt-9"><article class="legalP" id="kapittel-1-ledd-55-punkt-9-ledd-1">Figurteater</article></article></li><li data-li-identifier="-" data-name="-"><article class="listArticle" id="kapittel-1-ledd-55-punkt-10"><article class="legalP" id="kapittel-1-ledd-55-punkt-10-ledd-1">Studier i utøvende og skapende musikk ved universiteter og høgskoler som tilbyr slik utdanning.</article></article></li><li data-li-identifier="0" data-name="0"><article class="listArticle" data-text-size="small" id="kapittel-1-ledd-55-punkt-11"><article class="legalP" id="kapittel-1-ledd-55-punkt-11-ledd-1">Endret ved rettelse 30. november 2004, se Norsk Lovtidend 14/2004.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2003-11-28-1601/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft fra og med opptak til studieåret 2004–2005.</article></section></main></body></html>