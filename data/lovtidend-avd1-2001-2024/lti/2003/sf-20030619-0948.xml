<!DOCTYPE html><html lang="no"><head><title>Forskrift om endring i forskrift for studier ved Universitetet i Tromsø.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-06-19-948</dd><dt class="dokid">DokumentID</dt><dd class="dokid">LTI/forskrift/2003-06-19-948</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 11 s 1761</dd><dt class="dateInForce">I kraft fra</dt><dd class="dateInForce">2003-06-19</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-06-20-1349</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§5</li><li>lov/1995-05-12-22/§44a</li><li>lov/1995-05-12-22/§46</li><li>lov/1995-05-12-22/§49</li></ul></dd><dt class="dateOfPublication">Kunngjort</dt><dd class="dateOfPublication">2003-07-18</dd><dt class="journalNumber">Journalnummer</dt><dd class="journalNumber">2003-0780</dd><dt class="titleShort">Korttittel</dt><dd class="titleShort">Endr. i forskrift for studier ved UiT</dd><dt class="title">Tittel</dt><dd class="title">Forskrift om endring i forskrift for studier ved Universitetet i Tromsø.</dd><dt class="miscInformation">Annet om dokumentet</dt><dd class="miscInformation">Fastsatt av styret ved Universitetet i Tromsø 19. juni 2003 med hjemmel i lov av 12. mai 1995 nr. 22 om universiteter og høgskoler § 5, § 44a, § 46 og § 49.</dd><dt class="refid">RefID</dt><dd class="refid">forskrift/2003-06-19-948</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift for studier ved Universitetet i Tromsø.<ul class="tocSubUl"><li>I<ul class="tocSubUl"><li>§ 4A. Studieprogrammer</li><li>§ 5. Studieplaner</li><li>§ 6. Forvaltning og tildeling av gradene bachelor og master</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-06-19-948" id="dokument"><h1>Forskrift om endring i forskrift for studier ved Universitetet i Tromsø.</h1><section class="section" data-name="kapI" id="kapittel-1" data-lovdata-URL="LTI/forskrift/2003-06-19-948/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 20. juni 2002 nr. 1349 for studier ved Universitetet i Tromsø gjøres følgende endringer:</article> <article class="defaultP" margin-top="true">Ny § 4A skal lyde:</article><article class="futureLegalArticle" data-name="§4A" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4A</span>. <span class="legalArticleTitle">Studieprogrammer</span></span><article class="legalP" id="kapittel-1-foreslåttparagraf-1-ledd-1">Ved Universitetet i Tromsø organiseres studiene i studieprogram. Alle studieprogram skal være beskrevet i en studieplan. Et studieprogram kan ha flere studieretninger. Studieprogrammene bygges opp av emner. Alle emner ved Universitetet i Tromsø skal være gitt en emnebeskrivelse.</article><article class="legalP" id="kapittel-1-foreslåttparagraf-1-ledd-2">Universitetsstyret oppretter og nedlegger studieprogrammer. Avdelingene kan vedta mindre endringer i studieprogrammer som de forvalter.</article></article> <article class="defaultP" margin-top="true">§ 5 og § 6 skal lyde:</article><article class="futureLegalArticle" data-name="§5" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Studieplaner</span></span><article class="legalP" id="kapittel-1-foreslåttparagraf-2-ledd-1">En studieplan skal fastsette:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">Studiets læringsmål og faglig innhold.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">Faglig beskrivelse av hvert enkelt emne som inngår i studiet.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">Emnenes arbeidsomfang i studiepoeng. Emnene skal normalt være på 10 eller 20 studiepoeng.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1">Eventuelle forkunnskapskrav eller anbefalte forkunnskaper for studiet.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-2-ledd-1-punkt-5"><article class="legalP" id="kapittel-1-foreslåttparagraf-2-ledd-1-punkt-5-ledd-1">Bestemmelser om obligatoriske kurs, praksis og lignende dersom slike krav stilles.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-2-ledd-1-punkt-6"><article class="legalP" id="kapittel-1-foreslåttparagraf-2-ledd-1-punkt-6-ledd-1">Hvilke emner som er obligatoriske, og eventuelt valgfrie innenfor gitt faglig ramme og/eller helt valgfrie i studieprogrammet, herunder mulighet for å ta emner av minst 30 studiepoengs omfang i utlandet.</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-2-ledd-1-punkt-7"><article class="legalP" id="kapittel-1-foreslåttparagraf-2-ledd-1-punkt-7-ledd-1">Hvilke emnegrupper eller fag som oppfyller kravet til fordypning.</article></article></li><li data-li-identifier="8." data-name="8."><article class="listArticle" id="kapittel-1-foreslåttparagraf-2-ledd-1-punkt-8"><article class="legalP" id="kapittel-1-foreslåttparagraf-2-ledd-1-punkt-8-ledd-1">Undervisningsomfang og undervisningsform for hvert emne.</article></article></li><li data-li-identifier="9." data-name="9."><article class="listArticle" id="kapittel-1-foreslåttparagraf-2-ledd-1-punkt-9"><article class="legalP" id="kapittel-1-foreslåttparagraf-2-ledd-1-punkt-9-ledd-1">Eksamensordning, prøve- og vurderingsform for hvert enkelt emne, herunder hvilke vurderinger som kommer på vitnemålet eller som inngår i beregningsgrunnlaget for en karakter som kommer på vitnemålet og hvordan kontinuasjonsadgangen skal være.</article></article></li><li data-li-identifier="10." data-name="10."><article class="listArticle" id="kapittel-1-foreslåttparagraf-2-ledd-1-punkt-10"><article class="legalP" id="kapittel-1-foreslåttparagraf-2-ledd-1-punkt-10-ledd-1">Andre bestemmelser av betydning for gjennomføringen og kvalitetssikringen av studiet.</article></article></li></ul></article><article class="legalP" id="kapittel-1-foreslåttparagraf-2-ledd-2">Dersom det stilles krav om at studenten skal ha bestemte fag, emner eller emnegrupper for å bli tatt opp til et mastergradsprogram, skal dette fastsettes i studiets studieplan. Det samme gjelder dersom det stilles særlige faglige minstekrav.</article><article class="legalP" id="kapittel-1-foreslåttparagraf-2-ledd-3">I en studieplan for et mastergradsprogram skal det fastsettes nærmere regler om det selvstendige arbeidet, inkludert omfang, vurderingsform og om arbeidet kan/skal utføres individuelt eller som gruppearbeid.</article></article><article class="futureLegalArticle" data-name="§6" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Forvaltning og tildeling av gradene bachelor og master</span></span><article class="legalP" id="kapittel-1-foreslåttparagraf-3-ledd-1">Universitetet i Tromsø tildeler bachelorgrad av 180 studiepoengs omfang, mastergrad av 120 studiepoengs omfang, mastergrad av 300 studiepoengs omfang og erfaringsbasert mastergrad av 90 eller 120 studiepoengs omfang.</article><article class="legalP" id="kapittel-1-foreslåttparagraf-3-ledd-2">Gradene bachelor og master tildeles av rektor eller av en avdeling etter universitetsstyrets bestemmelse i forhold til det enkelte studieprogram. Bachelorgrad i fritt sammensatte fag tildeles av rektor.</article></article> <article class="defaultP" margin-top="true">§ 10 skal lyde:</article><article class="legalP" id="kapittel-1-ledd-2">For oppnådd bachelorgrad angis gradens faglige innhold på vitnemålet som «Bachelor i realfag», «Bachelor i kultur- og samfunnsfag» eller «Bachelor i marine fag».</article><article class="legalP" id="kapittel-1-ledd-3">For oppnådd bachelorgrad i fritt sammensatte fag angis graden på vitnemålet som «Bachelor» uten faglig tilleggsbetegnelse.</article><article class="legalP" id="kapittel-1-ledd-4">For oppnådd mastergrad med et omfang av 120 eller 300 studiepoeng angis gradens faglige innhold på vitnemålet som «Master i &lt;tittel på studieprogram&gt;».</article><article class="legalP" id="kapittel-1-ledd-5">For oppnådd erfaringsbasert mastergrad angis gradens faglige innhold på vitnemålet som «Erfaringsbasert master i &lt;tittel på studieprogram&gt;».</article><article class="legalP" id="kapittel-1-ledd-6">For oppnådd mastergrad i studier som erstatter de tidligere sivilingeniørstudiene, kan gradens faglige innhold på vitnemålet angis som «Master i teknologi».</article><article class="legalP" id="kapittel-1-ledd-7">For oppnådd mastergrad med integrert praktisk-pedagogisk utdanning angis gradens faglige innhold på vitnemålet som «Master i &lt;tittel på studieprogram&gt;» med tilføyelsen «med integrert praktisk-pedagogisk utdanning».</article><article class="legalP" id="kapittel-1-ledd-8">Det utstedes bare ett vitnemål per kandidat for oppnådd bachelorgrad innenfor et studieprogram og for oppnådd bachelorgrad i fritt sammensatte fag.</article><article class="legalP" id="kapittel-1-ledd-9">Det utstedes ikke vitnemål fra Universitetet i Tromsø til kandidater som har avlagt eksamener med mindre omfang enn 60 studiepoeng ved universitetet.</article><article class="legalP" id="kapittel-1-ledd-10">Ved vitnemålet skal det følge med et vitnemålstillegg som gir en nærmere beskrivelse av kandidatens utdanning og av høgre norsk utdanningssystem, Diploma Supplement.</article> <article class="defaultP" margin-top="true">§ 15 skal lyde:</article><article class="legalP" id="kapittel-1-ledd-11">Opptak til et studieprogram eller enkeltemne(r) gir studierett. Studieretten gjelder fra den dagen Universitetet i Tromsø mottar studentens aksept på tilbudet om opptak. For studenter som er tatt opp til et studieprogram, gjelder studieretten de emnene som er spesifisert i utdanningsplanen etter den progresjon som avdelingen har godkjent. For øvrige studenter gjelder studieretten emnet eller emnene den enkelte student er tatt opp til.</article><article class="legalP" id="kapittel-1-ledd-12">Den som har akseptert tilbud om studieplass beholder studieretten inntil ett år ut over normert studietid i hel- eller deltidsstudier, såfremt avdelingen ikke har fastsatt at studieretten kan beholdes for flere år ut over normert tid for det aktuelle studiet. I denne tidsberegningen inngår ikke utsatt studiestart, permisjoner, utestengelse fra universitetet og faglige forsinkelser. Den som mister studieretten, kan søke om nytt opptak til studiet.</article><article class="legalP" id="kapittel-1-ledd-13">Studenter med utdanningsplan må hvert semester bekrefte utdanningsplanen og betale semesteravgift innen fastsatt frist for å beholde studieretten. Med bekreftelse av utdanningsplanen menes bekreftelse av den delen av utdanningsplanen som gjelder inneværende semester.</article><article class="legalP" id="kapittel-1-ledd-14">Studenter som er tatt opp til studier med et omfang på mindre enn 60 studiepoeng, må hvert semester registrere seg og betale semesteravgift innen fastsatt frist for å beholde studieretten ved det aktuelle emnet eller de aktuelle emnene.</article></section><section class="section" data-name="kapII" id="kapittel-2" data-lovdata-URL="LTI/forskrift/2003-06-19-948/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 19. juni 2003.</article></section></main></body></html>