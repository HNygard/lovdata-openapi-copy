<!DOCTYPE html><html lang="no"><head><title>Forskrift om fruktjuice og lignende produkter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-09-02-1116</dd><dt class="dokid">DokumentID</dt><dd class="dokid">LTI/forskrift/2003-09-02-1116</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 13 s 2135</dd><dt class="dateInForce">I kraft fra</dt><dd class="dateInForce">2003-09-02</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-12-20-1372</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1932-06-17-6/§2</li><li>lov/1932-06-17-6/§3</li></ul></dd><dt class="dateOfPublication">Kunngjort</dt><dd class="dateOfPublication">2003-09-09</dd><dt class="journalNumber">Journalnummer</dt><dd class="journalNumber">2003-0947</dd><dt class="titleShort">Korttittel</dt><dd class="titleShort">Forskrift om fruktjuice og lignende produkter</dd><dt class="title">Tittel</dt><dd class="title">Forskrift om fruktjuice og lignende produkter.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 2. september 2003 med hjemmel i lov av 17. juni 1932 nr. 6 om kvalitetskontroll med landbruksvarer m.v. § 2 og § 3. Jf. EØS-avtalens vedlegg II kapittel XII nr. 54zq (direktiv 2001/112/EF).</dd><dt class="refid">RefID</dt><dd class="refid">forskrift/2003-09-02-1116</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fruktjuice og lignende produkter.<ul class="tocSubUl"><li>§ 1. Omfang</li><li>§ 2. Generelt</li><li>§ 3. Varebetegnelser mv.</li><li>§ 4. Merking</li><li>§ 5. Merking av konsentrert fruktjuice som ikke er bestemt til den endelige forbruker</li><li>§ 6. Tilsyn og vedtak</li><li>§ 7. Dispensasjon</li><li>§ 8. Straff</li><li>§ 9. Overgangsbestemmelse</li><li>§ 10. Ikrafttredelse</li><li>Vedlegg 1. Varebetegnelser, produktdefinisjoner og karakteristiske egenskaper</li><li>Vedlegg 2. Definisjon av råvarer</li><li>Vedlegg 3. Særlige bestemmelser for fruktnektar</li></ul></li></ul></dd></dl></header><main class="documentBody" data-lovdata-URL="LTI/forskrift/2003-09-02-1116" id="dokument"><h1>Forskrift om fruktjuice og lignende produkter.</h1><article class="legalArticle" data-lovdata-URL="LTI/forskrift/2003-09-02-1116/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Omfang</span></h2><article class="legalP" id="paragraf-1-ledd-1">Denne forskriften omfatter bestemmelser om produktspesifikasjoner og merking av fruktjuice, fruktjuice fra konsentrat, konsentrert fruktjuice, fruktnektar og dehydrert fruktjuice som skal frambys.</article></article><article class="legalArticle" data-lovdata-URL="LTI/forskrift/2003-09-02-1116/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Generelt</span></h2><article class="legalP" id="paragraf-2-ledd-1">Produktene som omfattes av denne forskriften skal oppfylle produktdefinisjonene i vedlegg 1, og skal frambys med de varebetegnelsene som er angitt i vedlegget.</article></article><article class="legalArticle" data-lovdata-URL="LTI/forskrift/2003-09-02-1116/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Varebetegnelser mv.</span></h2><article class="legalP" id="paragraf-3-ledd-1">Varebetegnelsene i vedlegg 1 er forbeholdt produktene som er definert der.</article></article><article class="legalArticle" data-lovdata-URL="LTI/forskrift/2003-09-02-1116/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Merking</span></h2><article class="legalP" id="paragraf-4-ledd-1">Produkter som omfattes av denne forskriften skal ved frambud være merket etter gjeldende forskrifter om merking mv. av næringsmidler, identifikasjonsmerking av næringsmiddelpartier og deklarasjon av næringsinnhold, med de tillegg og unntak som følger av denne forskriften.</article><article class="legalP" id="paragraf-4-ledd-2">Disse tilleggene og unntakene er:<ul class="defaultList"><li data-li-identifier="1)" data-name="1)"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">Er produktet framstilt av ett fruktslag, skal navnet på frukten angis i varebetegnelsen i stedet for ordet «frukt».</article></article></li><li data-li-identifier="2)" data-name="2)"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">Varebetegnelsen skal utfylles med en angivelse av det eller de fruktslag som er benyttet, i fallende orden etter vekt. Tilsetning av sitronjuice etter betingelsene i vedlegg 1 del II punkt 1 skal ikke tas med i denne angivelsen. Er produktet framstilt av tre eller flere fruktslag, kan antallet angis, eller angivelsen «blandet frukt» eller «blandet bær» benyttes.</article></article></li><li data-li-identifier="3)" data-name="3)"><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">Er fruktjuice tilsatt sukker skal varebetegnelsen inneholde ordet «søtet» eller «tilsatt sukker», etterfulgt av en angivelse av maksimal mengde tilsatt sukker. Denne mengden beregnes som tørrstoff og uttrykkes i gram pr. liter.</article></article></li><li data-li-identifier="4)" data-name="4)"><article class="listArticle" id="paragraf-4-ledd-2-punkt-4"><article class="legalP" id="paragraf-4-ledd-2-punkt-4-ledd-1">Ved tilsetning av strengt nødvendige ingredienser for å tilbakeføre produktene som er definert i vedlegg 1 del I til opprinnelig tilstand, kreves det ikke at disse ingrediensene angis i ingredienslisten. Tilsetning av ekstra fruktkjøtt eller celler til fruktjuice som definert i vedlegg 2, skal angis i merkingen.</article></article></li><li data-li-identifier="5)" data-name="5)"><article class="listArticle" id="paragraf-4-ledd-2-punkt-5"><article class="legalP" id="paragraf-4-ledd-2-punkt-5-ledd-1">Fruktjuice og fruktnektar som helt eller delvis er framstilt av konsentrat, skal merkes med «framstilt av konsentrert fruktjuice» eller «delvis framstilt av konsentrert fruktjuice». Denne angivelsen skal stå i umiddelbar tilknytning til varebetegnelsen, være iøynefallende og skrives med klart synlige bokstaver.</article></article></li><li data-li-identifier="6)" data-name="6)"><article class="listArticle" id="paragraf-4-ledd-2-punkt-6"><article class="legalP" id="paragraf-4-ledd-2-punkt-6-ledd-1">I merkingen av fruktnektar skal minsteinnholdet av fruktjuice og/eller fruktpuré, angis som «fruktinnhold minst...%». Opplysningen skal gis i samme synsfelt som varebetegnelsen.</article></article></li></ul></article></article><article class="legalArticle" data-lovdata-URL="LTI/forskrift/2003-09-02-1116/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Merking av konsentrert fruktjuice som ikke er bestemt til den endelige forbruker</span></h2><article class="legalP" id="paragraf-5-ledd-1">Merkingen av konsentrert fruktjuice som definert i vedlegg 1 del I punkt 2, som ikke er bestemt til den endelige forbruker, skal angi mengden tilsatt sukker, sitronjuice eller surhetsregulerende middel etter gjeldende forskrift om tilsetningsstoffer til næringsmidler. Opplysningene skal angis på emballasjen, på etiketten på emballasjen eller finnes i handelsdokumentene.</article></article><article class="legalArticle" data-lovdata-URL="LTI/forskrift/2003-09-02-1116/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilsyn og vedtak</span></h2><article class="legalP" id="paragraf-6-ledd-1">Det kommunale eller det interkommunale næringsmiddeltilsyn fører tilsyn med at bestemmelsene i denne forskriften overholdes og fatter de nødvendige vedtak for gjennomføringen av bestemmelsene.</article><article class="legalP" id="paragraf-6-ledd-2">Klageinstans for disse vedtak er Statens næringsmiddeltilsyn.</article></article><article class="legalArticle" data-lovdata-URL="LTI/forskrift/2003-09-02-1116/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Dispensasjon</span></h2><article class="legalP" id="paragraf-7-ledd-1">I særskilte tilfelle og forutsatt at det ikke vil stride mot internasjonale avtaler som Norge har inngått, kan Statens næringsmiddeltilsyn dispensere fra denne forskriften.</article></article><article class="legalArticle" data-lovdata-URL="LTI/forskrift/2003-09-02-1116/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straff</span></h2><article class="legalP" id="paragraf-8-ledd-1">Bestemmelsene om straff i lov av 17. juni 1932 nr. 6 om kvalitetskontroll av landbruksvarer m.v. kommer til anvendelse ved overtredelse av denne forskriften.</article></article><article class="legalArticle" data-lovdata-URL="LTI/forskrift/2003-09-02-1116/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Overgangsbestemmelse</span></h2><article class="legalP" id="paragraf-9-ledd-1">Frambud av produkter som omfattes av denne forskriften og som er merket innen 12. juli 2004 i samsvar med forskrift av 20. desember 1993 nr. 1372 om fruktjuice og lignende produkter, er tillatt inntil lagrene er brukt opp.</article></article><article class="legalArticle" data-lovdata-URL="LTI/forskrift/2003-09-02-1116/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Denne forskriften trer i kraft straks. Samtidig oppheves forskrift av 20. desember 1993 nr. 1372 om fruktjuice og lignende produkter.</article></article><section class="section" data-name="vedlegg1" id="kapittel-1" data-lovdata-URL="LTI/forskrift/2003-09-02-1116/KAPITTEL_1"><h2>Vedlegg 1. Varebetegnelser, produktdefinisjoner og karakteristiske egenskaper</h2><article class="defaultP"><i>I. Definisjoner</i><ul class="defaultList"><li data-li-identifier="1." data-name="1."><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1"><ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-1-ledd-1-punkt-1"><span class="miscHeadline"><i>Fruktjuice</i></span><article class="legalP" id="kapittel-1-punkt-1-ledd-1-punkt-1-ledd-1">Ugjæret, men gjærbart produkt som er framstilt av ett eller flere fruktslag. Frukten skal være moden og frisk, og den skal være fersk eller konservert ved kjøling.</article><article class="legalP" id="kapittel-1-punkt-1-ledd-1-punkt-1-ledd-2">Produktet skal ha farge, smak og aroma som er karakteristisk for juice fra frukten den kommer fra. Aroma, fruktkjøtt og celler som er utskilt under framstillingen kan tilbakeføres til den samme juicen.</article><article class="legalP" id="kapittel-1-punkt-1-ledd-1-punkt-1-ledd-3">Juice av sitrusfrukt skal framstilles av fruktkjøttet (endokarp). Limejuice kan framstilles av hel frukt ved egnede produksjonsprosesser slik at forekomsten av fruktskall i juicen reduseres til et minimum.</article></article></li><li data-li-identifier="b)" data-name="b)"><article class="listArticle" id="kapittel-1-punkt-1-ledd-1-punkt-2"><span class="miscHeadline"><i>Fruktjuice framstilt av konsentrat</i></span><article class="legalP" id="kapittel-1-punkt-1-ledd-1-punkt-2-ledd-1">Produkt framstilt ved å erstatte aromaer og det vannet som er fjernet under konsentreringen av fruktjuicen. Fruktkjøtt og celler som er fjernet fra juicen under konsentreringen, kan tilsettes den samme fruktjuicen eller fruktjuice av samme fruktslag. Det tilsatte vannet skal ha egnet kjemisk, mikrobiologisk og sensorisk kvalitet, slik at juicens vesentlige egenskaper sikres. Det ferdige produktet skal ha sensoriske, kjemiske og mikrobiologiske egenskaper, som minst tilsvarer den normale juicetypen framstilt av samme fruktslag, jf. bokstav a.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-1-punkt-2"><span class="miscHeadline"><i>Konsentrert fruktjuice</i></span><article class="legalP" id="kapittel-1-punkt-2-ledd-1">Produkt framstilt av fruktjuice av ett eller flere fruktslag ved at en bestemt andel av vanninnholdet er fysisk fjernet. Dersom produktet er bestemt til forbruker, skal minst 50% av vannet være fjernet.</article></article></li><li data-li-identifier="3." data-name="3."><article class="listArticle" id="kapittel-1-punkt-3"><span class="miscHeadline"><i>Dehydrert fruktjuice/fruktjuice i pulverform</i></span><article class="legalP" id="kapittel-1-punkt-3-ledd-1">Produkt framstilt av fruktjuice av ett eller flere fruktslag hvor nesten alt vannet er fysisk fjernet.</article></article></li><li data-li-identifier="4." data-name="4."><article class="listArticle" id="kapittel-1-punkt-4"><article class="legalP" id="kapittel-1-punkt-4-ledd-1"><i>Fruktnektar</i> <ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-4-ledd-1-punkt-1"><article class="legalP" id="kapittel-1-punkt-4-ledd-1-punkt-1-ledd-1">Ugjæret, men gjærbart produkt som er framstilt ved tilsetning av vann, sukker og/eller honning til produktene som er definert i punkt 1, 2 og 3, til fruktpuré eller til en blanding av forannevnte, og som for øvrig oppfyller kravene i vedlegg 3. Tilsetning av sukker og/eller honning er tillatt i en mengde som ikke overstiger 20% av det ferdige produkts samlede vekt. Fruktnektar, uten tilsatt sukker eller med lavt energiinnhold, kan helt eller delvis søtes med søtestoffer i samsvar med gjeldende forskrift om tilsetningsstoffer til næringsmidler.</article></article></li><li data-li-identifier="b)" data-name="b)"><article class="listArticle" id="kapittel-1-punkt-4-ledd-1-punkt-2"><article class="legalP" id="kapittel-1-punkt-4-ledd-1-punkt-2-ledd-1">Som unntak fra bokstav a kan fruktslagene som er nevnt i vedlegg 3 del II og III, samt aprikoser, alene eller i blanding, benyttes til framstilling av fruktnektar uten tilsetning av sukker, honning og/eller søtestoff.</article></article></li></ul></article></article></li><li data-li-identifier="5." data-name="5."><article class="listArticle" id="kapittel-1-punkt-5"><span class="miscHeadline"><i>Eplemost</i></span><article class="legalP" id="kapittel-1-punkt-5-ledd-1">Eplejuice som ikke er tilsatt sukker.</article></article></li></ul></article> <article class="defaultP" margin-top="true"><i>II. Tillatte ingredienser, behandlinger m.m.</i><ul class="defaultList"><li data-li-identifier="1." data-name="1."><article class="listArticle" id="kapittel-1-punkt-6"><span class="miscHeadline"><i>Tillatte ingredienser</i></span><article class="legalP" id="kapittel-1-punkt-6-ledd-1">Aroma, fruktkjøtt og celler, som tilbakeføres til fruktjuice som definert i del I punkt 1 bokstav a, skal være utvunnet fra den samme fruktjuicen under framstillingen. Aroma, fruktkjøtt og celler, som tilbakeføres til fruktjuice som definert i del I punkt 1 bokstav b, kan være utvunnet fra fruktjuice av samme slag. Salter av vinsyre kan bare tilbakeføres til druejuice.</article><article class="legalP" id="kapittel-1-punkt-6-ledd-2">Tilsetning av sukker er tillatt til produktene som er definert i del I punkt 1, 2 og 3, bortsett fra pære- og druejuice, og i følgende mengder: <ul class="defaultList"><li data-li-identifier="-" data-name="-"><article class="listArticle" id="kapittel-1-punkt-6-ledd-2-punkt-1"><article class="legalP" id="kapittel-1-punkt-6-ledd-2-punkt-1-ledd-1">inntil 15 g pr. liter, uttrykt som tørrstoff, for regulering av syrlig smak.</article></article></li><li data-li-identifier="-" data-name="-"><article class="listArticle" id="kapittel-1-punkt-6-ledd-2-punkt-2"><article class="legalP" id="kapittel-1-punkt-6-ledd-2-punkt-2-ledd-1">inntil 150 g pr. liter, uttrykt som tørrstoff, for søtning.</article></article></li></ul></article></article></li><li><article class="listArticle" id="kapittel-1-punkt-7"><article class="legalP" id="kapittel-1-punkt-7-ledd-1">For regulering av syrlig smak og søtning er det forbudt å tilsette mer enn 150 g sukker totalt pr. liter juice.</article><article class="legalP" id="kapittel-1-punkt-7-ledd-2">Tilsetning av sitronjuice (konsentrert eller ikke) for regulering av syrlig smak med inntil 3 g pr. liter juice omregnet til vannfri sitronsyre.</article><article class="legalP" id="kapittel-1-punkt-7-ledd-3">Karbondioksid er tillatt som ingrediens.</article><article class="legalP" id="kapittel-1-punkt-7-ledd-4">Til samme juicen er det forbudt å tilsette både sukker og sitronjuice (konsentrert eller ikke)/surhetsregulerende middel etter gjeldende forskrift om tilsetningsstoffer til næringsmidler.</article></article></li><li data-li-identifier="2." data-name="2."><article class="listArticle" id="kapittel-1-punkt-8"><article class="legalP" id="kapittel-1-punkt-8-ledd-1"><i>Tillatte behandlinger og stoffer</i> <ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-8-ledd-1-punkt-1"><article class="legalP" id="kapittel-1-punkt-8-ledd-1-punkt-1-ledd-1">Mekaniske ekstraksjonsprosesser</article></article></li><li data-li-identifier="b)" data-name="b)"><article class="listArticle" id="kapittel-1-punkt-8-ledd-1-punkt-2"><article class="legalP" id="kapittel-1-punkt-8-ledd-1-punkt-2-ledd-1">Vanlige fysiske prosesser og vannekstraksjonsprosesser («in line»-prosesser) av den spiselige delen av andre frukter enn druer, for å framstille konsentrert fruktjuice som oppfyller kravene i del I punkt 1.</article></article></li><li data-li-identifier="c)" data-name="c)"><article class="listArticle" id="kapittel-1-punkt-8-ledd-1-punkt-3"><article class="legalP" id="kapittel-1-punkt-8-ledd-1-punkt-3-ledd-1">For druejuice, hvor druene er svovlet med svoveldioksid, er avsvovling ved hjelp av fysiske prosesser tillatt. Restinnholdet av SO<sub>2</sub> i det ferdige produktet må ikke overstige 10 mg/l.</article></article></li><li data-li-identifier="d)" data-name="d)"><article class="listArticle" id="kapittel-1-punkt-8-ledd-1-punkt-4"><article class="legalP" id="kapittel-1-punkt-8-ledd-1-punkt-4-ledd-1">Pektolytiske enzymer</article></article></li><li data-li-identifier="e)" data-name="e)"><article class="listArticle" id="kapittel-1-punkt-8-ledd-1-punkt-5"><article class="legalP" id="kapittel-1-punkt-8-ledd-1-punkt-5-ledd-1">Proteolytiske enzymer</article></article></li><li data-li-identifier="f)" data-name="f)"><article class="listArticle" id="kapittel-1-punkt-8-ledd-1-punkt-6"><article class="legalP" id="kapittel-1-punkt-8-ledd-1-punkt-6-ledd-1">Amylolytiske enzymer</article></article></li><li data-li-identifier="g)" data-name="g)"><article class="listArticle" id="kapittel-1-punkt-8-ledd-1-punkt-7"><article class="legalP" id="kapittel-1-punkt-8-ledd-1-punkt-7-ledd-1">Spiselig gelatin</article></article></li><li data-li-identifier="h)" data-name="h)"><article class="listArticle" id="kapittel-1-punkt-8-ledd-1-punkt-8"><article class="legalP" id="kapittel-1-punkt-8-ledd-1-punkt-8-ledd-1">Tannin</article></article></li><li data-li-identifier="i)" data-name="i)"><article class="listArticle" id="kapittel-1-punkt-8-ledd-1-punkt-9"><article class="legalP" id="kapittel-1-punkt-8-ledd-1-punkt-9-ledd-1">Bentonit</article></article></li><li data-li-identifier="j)" data-name="j)"><article class="listArticle" id="kapittel-1-punkt-8-ledd-1-punkt-10"><article class="legalP" id="kapittel-1-punkt-8-ledd-1-punkt-10-ledd-1">Silikagel</article></article></li><li data-li-identifier="k)" data-name="k)"><article class="listArticle" id="kapittel-1-punkt-8-ledd-1-punkt-11"><article class="legalP" id="kapittel-1-punkt-8-ledd-1-punkt-11-ledd-1">Trekull</article></article></li><li data-li-identifier="l)" data-name="l)"><article class="listArticle" id="kapittel-1-punkt-8-ledd-1-punkt-12"><article class="legalP" id="kapittel-1-punkt-8-ledd-1-punkt-12-ledd-1">Kjemisk inaktive stoffer for filtrering og felling (for eksempel perlitt, vasket kiselgur, cellulose, uløselig polyamid, polyvinylpolypyrrolidon og polystyren), som er i samsvar med gjeldende forskrift om materialer og gjenstander i kontakt med næringsmidler.</article></article></li><li data-li-identifier="m)" data-name="m)"><article class="listArticle" id="kapittel-1-punkt-8-ledd-1-punkt-13"><article class="legalP" id="kapittel-1-punkt-8-ledd-1-punkt-13-ledd-1">Kjemisk inaktive absorberende tilsetningsstoffer som er i samsvar med gjeldende forskrift om materialer og gjenstander i kontakt med næringsmidler, og som anvendes til å redusere innholdet av limonoid og naringin i sitrusjuice, uten i vesentlig grad å påvirke innholdet av limonoidglucosider, syre, sukker (herunder oligosaccharider) og mineraler.</article></article></li></ul></article></article></li></ul></article></section><section class="section" data-name="vedlegg2" id="kapittel-2" data-lovdata-URL="LTI/forskrift/2003-09-02-1116/KAPITTEL_2"><h2>Vedlegg 2. Definisjon av råvarer</h2><article class="legalP" id="kapittel-2-ledd-1">I denne forskriften menes med:<ul class="defaultList"><li data-li-identifier="1)" data-name="1)"><article class="listArticle" id="kapittel-2-ledd-1-punkt-1"><article class="legalP" id="kapittel-2-ledd-1-punkt-1-ledd-1"><i>Frukt:</i> alle frukter og bær, bortsett fra tomater.</article></article></li><li data-li-identifier="2)" data-name="2)"><article class="listArticle" id="kapittel-2-ledd-1-punkt-2"><article class="legalP" id="kapittel-2-ledd-1-punkt-2-ledd-1"><i>Fruktpuré:</i> ugjæret, men gjærbart produkt, framstilt ved mosing av den spiselige delen av hel eller skrellet frukt, uten at juicen er fjernet.</article></article></li><li data-li-identifier="3)" data-name="3)"><article class="listArticle" id="kapittel-2-ledd-1-punkt-3"><article class="legalP" id="kapittel-2-ledd-1-punkt-3-ledd-1"><i>Konsentrert fruktpuré:</i> produkt framstilt av fruktpuré ved fysisk fjerning av en bestemt andel av det naturlige vanninnholdet.</article></article></li><li data-li-identifier="4)" data-name="4)"><article class="listArticle" id="kapittel-2-ledd-1-punkt-4"><span class="miscHeadline"><i>Sukker:</i></span><article class="legalP" id="kapittel-2-ledd-1-punkt-4-ledd-1">Til framstilling av <ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-1-punkt-4-ledd-1-punkt-1"><article class="legalP" id="kapittel-2-ledd-1-punkt-4-ledd-1-punkt-1-ledd-1">fruktnektar: <ul class="defaultList"><li data-li-identifier="-" data-name="-"><article class="listArticle" id="kapittel-2-ledd-1-punkt-4-ledd-1-punkt-1-ledd-1-punkt-1"><article class="legalP" id="kapittel-2-ledd-1-punkt-4-ledd-1-punkt-1-ledd-1-punkt-1-ledd-1">sukker som definert i gjeldende forskrift om sukker</article></article></li><li data-li-identifier="-" data-name="-"><article class="listArticle" id="kapittel-2-ledd-1-punkt-4-ledd-1-punkt-1-ledd-1-punkt-2"><article class="legalP" id="kapittel-2-ledd-1-punkt-4-ledd-1-punkt-1-ledd-1-punkt-2-ledd-1">fruktosesirup</article></article></li><li data-li-identifier="-" data-name="-"><article class="listArticle" id="kapittel-2-ledd-1-punkt-4-ledd-1-punkt-1-ledd-1-punkt-3"><article class="legalP" id="kapittel-2-ledd-1-punkt-4-ledd-1-punkt-1-ledd-1-punkt-3-ledd-1">sukker framstilt fra frukt</article></article></li></ul></article></article></li><li data-li-identifier="b)" data-name="b)"><article class="listArticle" id="kapittel-2-ledd-1-punkt-4-ledd-1-punkt-2"><article class="legalP" id="kapittel-2-ledd-1-punkt-4-ledd-1-punkt-2-ledd-1">fruktjuice framstilt fra konsentrat: <ul class="defaultList"><li data-li-identifier="-" data-name="-"><article class="listArticle" id="kapittel-2-ledd-1-punkt-4-ledd-1-punkt-2-ledd-1-punkt-1"><article class="legalP" id="kapittel-2-ledd-1-punkt-4-ledd-1-punkt-2-ledd-1-punkt-1-ledd-1">sukker som definert i gjeldende forskrift om sukker</article></article></li><li data-li-identifier="-" data-name="-"><article class="listArticle" id="kapittel-2-ledd-1-punkt-4-ledd-1-punkt-2-ledd-1-punkt-2"><article class="legalP" id="kapittel-2-ledd-1-punkt-4-ledd-1-punkt-2-ledd-1-punkt-2-ledd-1">fruktosesirup</article></article></li></ul></article></article></li><li data-li-identifier="c)" data-name="c)"><article class="listArticle" id="kapittel-2-ledd-1-punkt-4-ledd-1-punkt-3"><article class="legalP" id="kapittel-2-ledd-1-punkt-4-ledd-1-punkt-3-ledd-1">fruktjuice: de former for sukker som nevnt under bokstav b), som inneholder mindre enn 2% vann.</article></article></li></ul></article></article></li><li data-li-identifier="5)" data-name="5)"><article class="listArticle" id="kapittel-2-ledd-1-punkt-5"><article class="legalP" id="kapittel-2-ledd-1-punkt-5-ledd-1"><i>Honning:</i> det produktet som er definert i gjeldende forskrift om honning.</article></article></li><li data-li-identifier="6)" data-name="6)"><article class="listArticle" id="kapittel-2-ledd-1-punkt-6"><article class="legalP" id="kapittel-2-ledd-1-punkt-6-ledd-1"><i>Fruktkjøtt eller celler:</i> produkt framstilt av de spiselige delene av frukt av samme slag, uten at juicen fjernes. Når det gjelder sitrusfrukt regnes også saftsekkene utvunnet fra fruktkjøttet (endokarp) som fruktkjøtt eller celler.</article></article></li></ul></article></section><section class="section" data-name="vedlegg3" id="kapittel-3" data-lovdata-URL="LTI/forskrift/2003-09-02-1116/KAPITTEL_3"><h2>Vedlegg 3. Særlige bestemmelser for fruktnektar</h2><article class="defaultP">Nektar framstilt av: <table><thead><tr><th data-text-align="left" data-vertical-align="top"><i>I. Frukter med syrlig juice som ikke kan drikkes i naturlig tilstand</i></th><th data-text-align="center" data-vertical-align="top"><i>Minimumsinnhold av fruktjuice og/eller fruktpuré uttrykt i vektprosent av det ferdige produktet</i></th></tr></thead><tbody><tr><td data-text-align="left" data-vertical-align="top">Pasjonsfrukt (Passiflora edulis)</td><td data-text-align="center" data-vertical-align="top">25</td></tr><tr><td data-text-align="left" data-vertical-align="top">Lulo (Solanum quitoense)</td><td data-text-align="center" data-vertical-align="top">25</td></tr><tr><td data-text-align="left" data-vertical-align="top">Solbær</td><td data-text-align="center" data-vertical-align="top">25</td></tr><tr><td data-text-align="left" data-vertical-align="top">Hvit rips</td><td data-text-align="center" data-vertical-align="top">25</td></tr><tr><td data-text-align="left" data-vertical-align="top">Rød rips</td><td data-text-align="center" data-vertical-align="top">25</td></tr><tr><td data-text-align="left" data-vertical-align="top">Stikkelsbær</td><td data-text-align="center" data-vertical-align="top">30</td></tr><tr><td data-text-align="left" data-vertical-align="top">Tindved (Hippophaë)</td><td data-text-align="center" data-vertical-align="top">25</td></tr><tr><td data-text-align="left" data-vertical-align="top">Slåpeplomme</td><td data-text-align="center" data-vertical-align="top">30</td></tr><tr><td data-text-align="left" data-vertical-align="top">Plomme</td><td data-text-align="center" data-vertical-align="top">30</td></tr><tr><td data-text-align="left" data-vertical-align="top">Sviskeplomme</td><td data-text-align="center" data-vertical-align="top">30</td></tr><tr><td data-text-align="left" data-vertical-align="top">Rognebær</td><td data-text-align="center" data-vertical-align="top">30</td></tr><tr><td data-text-align="left" data-vertical-align="top">Nype</td><td data-text-align="center" data-vertical-align="top">40</td></tr><tr><td data-text-align="left" data-vertical-align="top">Surkirsebær</td><td data-text-align="center" data-vertical-align="top">35</td></tr><tr><td data-text-align="left" data-vertical-align="top">Andre kirsebær</td><td data-text-align="center" data-vertical-align="top">40</td></tr><tr><td data-text-align="left" data-vertical-align="top">Blåbær</td><td data-text-align="center" data-vertical-align="top">40</td></tr><tr><td data-text-align="left" data-vertical-align="top">Hyllebær</td><td data-text-align="center" data-vertical-align="top">50</td></tr><tr><td data-text-align="left" data-vertical-align="top">Bringebær</td><td data-text-align="center" data-vertical-align="top">40</td></tr><tr><td data-text-align="left" data-vertical-align="top">Aprikos</td><td data-text-align="center" data-vertical-align="top">40</td></tr><tr><td data-text-align="left" data-vertical-align="top">Jordbær</td><td data-text-align="center" data-vertical-align="top">40</td></tr><tr><td data-text-align="left" data-vertical-align="top">Bjørnebær/morbær</td><td data-text-align="center" data-vertical-align="top">40</td></tr><tr><td data-text-align="left" data-vertical-align="top">Tranebær</td><td data-text-align="center" data-vertical-align="top">30</td></tr><tr><td data-text-align="left" data-vertical-align="top">Kvede</td><td data-text-align="center" data-vertical-align="top">50</td></tr><tr><td data-text-align="left" data-vertical-align="top">Sitron og lime</td><td data-text-align="center" data-vertical-align="top">25</td></tr><tr><td data-text-align="left" data-vertical-align="top">Andre frukter under denne kategorien</td><td data-text-align="center" data-vertical-align="top">25</td></tr></tbody></table><table><thead><tr><th data-text-align="left" data-vertical-align="top"><i>II. Frukter med lavt syreinnhold eller med mye fruktkjøtt eller kraftig aroma med juice som ikke kan drikkes i naturlig tilstand</i></th><th data-text-align="center" data-vertical-align="top"><i>Minimumsinnhold av fruktjuice og/eller fruktpuré uttrykt i vektprosent av det ferdige produktet</i></th></tr></thead><tbody><tr><td data-text-align="left" data-vertical-align="top">Mango</td><td data-text-align="center" data-vertical-align="top">25</td></tr><tr><td data-text-align="left" data-vertical-align="top">Banan</td><td data-text-align="center" data-vertical-align="top">25</td></tr><tr><td data-text-align="left" data-vertical-align="top">Guava</td><td data-text-align="center" data-vertical-align="top">25</td></tr><tr><td data-text-align="left" data-vertical-align="top">Papaya</td><td data-text-align="center" data-vertical-align="top">25</td></tr><tr><td data-text-align="left" data-vertical-align="top">Litchi</td><td data-text-align="center" data-vertical-align="top">25</td></tr><tr><td data-text-align="left" data-vertical-align="top">Azeroles</td><td data-text-align="center" data-vertical-align="top">25</td></tr><tr><td data-text-align="left" data-vertical-align="top">Piggannona (Annona muricata)</td><td data-text-align="center" data-vertical-align="top">25</td></tr><tr><td data-text-align="left" data-vertical-align="top">Nettannona (Annona reticulata)</td><td data-text-align="center" data-vertical-align="top">25</td></tr><tr><td data-text-align="left" data-vertical-align="top">Søtannona</td><td data-text-align="center" data-vertical-align="top">25</td></tr><tr><td data-text-align="left" data-vertical-align="top">Granateple</td><td data-text-align="center" data-vertical-align="top">25</td></tr><tr><td data-text-align="left" data-vertical-align="top">Kasjueple</td><td data-text-align="center" data-vertical-align="top">25</td></tr><tr><td data-text-align="left" data-vertical-align="top">Rødmombin (Spondia purpurea)</td><td data-text-align="center" data-vertical-align="top">25</td></tr><tr><td data-text-align="left" data-vertical-align="top">Umbu (Spondias tuberosa aroda)</td><td data-text-align="center" data-vertical-align="top">25</td></tr><tr><td data-text-align="left" data-vertical-align="top">Andre frukter under denne kategorien</td><td data-text-align="center" data-vertical-align="top">25</td></tr></tbody></table><table><thead><tr><th data-text-align="left" data-vertical-align="top"><i>III. Frukter med juice som kan drikkes i naturlig tilstand</i></th><th data-text-align="center" data-vertical-align="top"><i>Minimumsinnhold av fruktjuice og/eller fruktpuré uttrykt i vektprosent av det ferdige produktet</i></th></tr></thead><tbody><tr><td data-text-align="left" data-vertical-align="top">Eple</td><td data-text-align="center" data-vertical-align="top">50</td></tr><tr><td data-text-align="left" data-vertical-align="top">Pære</td><td data-text-align="center" data-vertical-align="top">50</td></tr><tr><td data-text-align="left" data-vertical-align="top">Fersken</td><td data-text-align="center" data-vertical-align="top">50</td></tr><tr><td data-text-align="left" data-vertical-align="top">Sitrusfrukter unntatt sitron og lime</td><td data-text-align="center" data-vertical-align="top">50</td></tr><tr><td data-text-align="left" data-vertical-align="top">Ananas</td><td data-text-align="center" data-vertical-align="top">50</td></tr><tr><td data-text-align="left" data-vertical-align="top">Andre frukter under denne kategorien</td><td data-text-align="center" data-vertical-align="top">50</td></tr></tbody></table></article></section></main></body></html>