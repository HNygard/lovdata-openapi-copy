<!DOCTYPE html><html lang="no"><head><title>Forskrift om flygeregistrator og taleregistrator (BSL D 1-12).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-04-19-547</dd><dt class="dokid">DokumentID</dt><dd class="dokid">LTI/forskrift/2003-04-19-547</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 7 s 1058</dd><dt class="dateInForce">I kraft fra</dt><dd class="dateInForce">2003-04-19</dd><dt class="changesToDocuments">Endrer</dt><dd class="changesToDocuments"><ul><li>forskrift/1974-03-05-4137</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§9-1</li><li>lov/1993-06-11-101/§15-4</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2003-05-09</dd><dt class="lastupdated">Rettet</dt><dd class="lastupdated">2003-05-15 (§ 22), 17.06.2003 (tittel)</dd><dt class="journalNumber">Journalnummer</dt><dd class="journalNumber">2003-0453</dd><dt class="titleShort">Korttittel</dt><dd class="titleShort">Forskrift om flyge- og taleregistrator</dd><dt class="title">Tittel</dt><dd class="title">Forskrift om flygeregistrator og taleregistrator (BSL D 1-12).</dd><dt class="miscInformation">Annet om dokumentet</dt><dd class="miscInformation">Fastsatt av Luftfartstilsynet 19. april 2003 med hjemmel i lov av 11. juni 1993 nr. 101 om luftfart (luftfartsloven) § 9-1 og § 15-4, jf. delegeringsvedtak av 10. desember 1999 nr. 1273. Tittelen endret ved rettelse 17. juni 2003, se Norsk Lovtidend 8/2003.</dd><dt class="refid">RefID</dt><dd class="refid">forskrift/2003-04-19-547</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om flygeregistrator og taleregistrator (BSL D 1-12).<ul class="tocSubUl"><li>Kapittel 1. Generelt<ul class="tocSubUl"><li>§ 1.</li></ul></li><li>Kapittel 2. Flygeregistrator – konstruksjon og plassering<ul class="tocSubUl"><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li><li>Kapittel 3. Taleregistrator – konstruksjon og plassering<ul class="tocSubUl"><li>§ 7.</li><li>§ 8.</li><li>§ 9.</li><li>§ 10.</li></ul></li><li>Kapittel 4. Driftsforstyrrelser<ul class="tocSubUl"><li>§ 11.</li></ul></li><li>Kapittel 5. Vedlikehold og kontroll<ul class="tocSubUl"><li>§ 12.</li><li>§ 13.</li><li>§ 14.</li><li>§ 15.</li></ul></li><li>Kapittel 6. Identifikasjon og oppbevaring av registreringer<ul class="tocSubUl"><li>§ 16.</li><li>§ 17.</li><li>§ 18.</li></ul></li><li>Kapittel 7. Avlesing av flygeregistratorens registreringer<ul class="tocSubUl"><li>§ 19.</li><li>§ 20.</li></ul></li><li>Kapittel 8. Sluttbestemmelser<ul class="tocSubUl"><li>§ 21.</li><li>§ 22.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2003-04-19-547" id="dokument"><h1>Forskrift om flygeregistrator og taleregistrator (BSL D 1-12).</h1><section class="section" data-name="kap1" id="kapittel-1" data-lovdata-URL="LTI/forskrift/2003-04-19-547/KAPITTEL_1"><h2>Kapittel 1. Generelt</h2><article class="legalArticle" data-lovdata-URL="LTI/forskrift/2003-04-19-547/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-1-paragraf-1-ledd-1">Alle norskregistrerte turbojet- og turbopropellerfly med høyeste tillatte startvekt over 5700 kg og helikoptre med høyeste tillatte startvekt over 3175 kg skal være utstyrt med en flygeregistrator (flight recorder) og taleregistrator (cockpit voice recorder) godkjent av Luftfartstilsynet.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2003-04-19-547/KAPITTEL_2"><h2>Kapittel 2. Flygeregistrator – konstruksjon og plassering</h2><article class="legalArticle" data-lovdata-URL="LTI/forskrift/2003-04-19-547/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-2-paragraf-1-ledd-1">Flygeregistratoren skal minst omfatte følgende parametere:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">Tid</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">Høyde</article></article></li><li data-li-identifier="c)" data-name="c)"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">Fart</article></article></li><li data-li-identifier="d)" data-name="d)"><article class="listArticle" id="kapittel-2-paragraf-1-ledd-1-punkt-4"><article class="legalP" id="kapittel-2-paragraf-1-ledd-1-punkt-4-ledd-1">Kurs</article></article></li><li data-li-identifier="e)" data-name="e)"><article class="listArticle" id="kapittel-2-paragraf-1-ledd-1-punkt-5"><article class="legalP" id="kapittel-2-paragraf-1-ledd-1-punkt-5-ledd-1">Vertikal akselerasjon.</article></article></li></ul></article></article><article class="legalArticle" data-lovdata-URL="LTI/forskrift/2003-04-19-547/§3" data-name="§3" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>.</h3><article class="legalP" id="kapittel-2-paragraf-2-ledd-1">For fly med tillatt startvekt over 27000 kg skal i tillegg til de parametere som er nevnt i § 2 omfatte:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">Flyets stilling i langskips- og tverrskipsretning (pitch and roll attitude)</article></article></li><li data-li-identifier="b)" data-name="b)"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">Lateral akselerasjon</article></article></li><li data-li-identifier="c)" data-name="c)"><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">Høydetrimmens stilling (pitch trim position)</article></article></li><li data-li-identifier="d)" data-name="d)"><article class="listArticle" id="kapittel-2-paragraf-2-ledd-1-punkt-4"><article class="legalP" id="kapittel-2-paragraf-2-ledd-1-punkt-4-ledd-1">Rattsøylens eller høyderorets stilling (control column or pitch control surface position)</article></article></li><li data-li-identifier="e)" data-name="e)"><article class="listArticle" id="kapittel-2-paragraf-2-ledd-1-punkt-5"><article class="legalP" id="kapittel-2-paragraf-2-ledd-1-punkt-5-ledd-1">Rattets eller balanserorenes stilling (control wheel or lateral control surface position)</article></article></li><li data-li-identifier="f)" data-name="f)"><article class="listArticle" id="kapittel-2-paragraf-2-ledd-1-punkt-6"><article class="legalP" id="kapittel-2-paragraf-2-ledd-1-punkt-6-ledd-1">Siderorpedalenes eller siderorets stilling (rudder pedal or yaw control surface position)</article></article></li><li data-li-identifier="g)" data-name="g)"><article class="listArticle" id="kapittel-2-paragraf-2-ledd-1-punkt-7"><article class="legalP" id="kapittel-2-paragraf-2-ledd-1-punkt-7-ledd-1">Kraftuttak fra hver motor (thrust of each engine)</article></article></li><li data-li-identifier="h)" data-name="h)"><article class="listArticle" id="kapittel-2-paragraf-2-ledd-1-punkt-8"><article class="legalP" id="kapittel-2-paragraf-2-ledd-1-punkt-8-ledd-1">Stilling til hver motors reverseringsanordning (position of each thrust reverser)</article></article></li><li data-li-identifier="i)" data-name="i)"><article class="listArticle" id="kapittel-2-paragraf-2-ledd-1-punkt-9"><article class="legalP" id="kapittel-2-paragraf-2-ledd-1-punkt-9-ledd-1">Stilling av bakkantklaffer eller deres kontrollhåndtak i førerrommet (trailing edge flap or cockpit flap control position)</article></article></li><li data-li-identifier="j)" data-name="j)"><article class="listArticle" id="kapittel-2-paragraf-2-ledd-1-punkt-10"><article class="legalP" id="kapittel-2-paragraf-2-ledd-1-punkt-10-ledd-1">Stilling av forkantklaffer eller valgt stilling av kontrollhåndtak i førerrommet (leading edge flap or cockpit flap control position)</article></article></li><li data-li-identifier="k)" data-name="k)"><article class="listArticle" id="kapittel-2-paragraf-2-ledd-1-punkt-11"><article class="legalP" id="kapittel-2-paragraf-2-ledd-1-punkt-11-ledd-1">Informasjoner som gjør det mulig å fastsette tidspunktet for radiosamband med lufttrafikktjenestens enheter.</article></article></li></ul></article></article><article class="legalArticle" data-lovdata-URL="LTI/forskrift/2003-04-19-547/§4" data-name="§4" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>.</h3><article class="legalP" id="kapittel-2-paragraf-3-ledd-1">Registrering av de under § 2 og § 3 nevnte parametere skal skje kontinuerlig og minst fra det tidspunkt flyet settes i bevegelse på rullebanen under start og inntil utrulling etter landing er avsluttet.</article><article class="legalP" id="kapittel-2-paragraf-3-ledd-2">De registrerte informasjoner skal akkumuleres for minst de siste 25 flygetimer.</article><article class="legalP" id="kapittel-2-paragraf-3-ledd-3">For kalibrering må ikke mer enn 1 times informasjoner utslettes, og disse skal være de eldste akkumulerte informasjoner når prøven utføres.</article></article><article class="legalArticle" data-lovdata-URL="LTI/forskrift/2003-04-19-547/§5" data-name="§5" id="kapittel-2-paragraf-4"><h3 class="legalArticleHeader"><span class="legalArticleValue">§ 5</span>.</h3><article class="legalP" id="kapittel-2-paragraf-4-ledd-1">Flygeregistratoren skal være konstruert og plassert slik at det oppnås størst mulig beskyttelse av registreringene mot slag og brann ved et havari. Når det er mulig skal den plasseres i den bakre del av flyet, i halefinne eller halebom.</article><article class="legalP" id="kapittel-2-paragraf-4-ledd-2">Flygeregistratoren skal være utstyrt med en anordning som gjør ettersøking mulig i tilfelle den havner under vann.</article><article class="legalP" id="kapittel-2-paragraf-4-ledd-3">Fargen på flygeregistratoren skal være sterk oransje eller gul.</article></article><article class="legalArticle" data-lovdata-URL="LTI/forskrift/2003-04-19-547/§6" data-name="§6" id="kapittel-2-paragraf-5"><h3 class="legalArticleHeader"><span class="legalArticleValue">§ 6</span>.</h3><article class="legalP" id="kapittel-2-paragraf-5-ledd-1">Flygeregistratoren vil normalt kun bli godkjent når den oppfyller kravene i US FAA Technical Standard Order C-51 eller JAR TSO-C 124 a.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2003-04-19-547/KAPITTEL_3"><h2>Kapittel 3. Taleregistrator – konstruksjon og plassering</h2><article class="legalArticle" data-lovdata-URL="LTI/forskrift/2003-04-19-547/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>.</h3><article class="legalP" id="kapittel-3-paragraf-1-ledd-1">Taleregistratoren skal registrere tale og lyd i førerrommet, alt radiosamband og signaler fra radionavigasjonsutstyr som er i bruk.</article></article><article class="legalArticle" data-lovdata-URL="LTI/forskrift/2003-04-19-547/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>.</h3><article class="legalP" id="kapittel-3-paragraf-2-ledd-1">Informasjonene som nevnt i § 7 skal registreres kontinuerlig fra det tidspunkt sjekklisten påbegynnes før start og til sjekklisten er avsluttet etter landing. Taleregistratoren må ikke stanses i denne tidsperiode. De registrerte informasjoner skal akkumuleres for minst 30 minutter av nevnte tidsperiode.</article></article><article class="legalArticle" data-lovdata-URL="LTI/forskrift/2003-04-19-547/§9" data-name="§9" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>.</h3><article class="legalP" id="kapittel-3-paragraf-3-ledd-1">Taleregistratoren skal være konstruert og plassert slik at det oppnås størst mulig beskyttelse av registreringene mot slag og brann ved et havari. Når det er mulig, skal den plasseres i den bakre del av luftfartøyet, i halefinne eller halebom.</article><article class="legalP" id="kapittel-3-paragraf-3-ledd-2">Taleregistratoren skal være utstyrt med en anordning som gjør ettersøking mulig i tilfelle den havner under vann.</article><article class="legalP" id="kapittel-3-paragraf-3-ledd-3">Fargen på taleregistratoren skal være sterk oransje eller gul.</article></article><article class="legalArticle" data-lovdata-URL="LTI/forskrift/2003-04-19-547/§10" data-name="§10" id="kapittel-3-paragraf-4"><h3 class="legalArticleHeader"><span class="legalArticleValue">§ 10</span>.</h3><article class="legalP" id="kapittel-3-paragraf-4-ledd-1">Taleregistratoren vil normalt kun bli godkjent når den oppfyller kravene i US FAA Technical Standard Order C-84 eller JAR TSO-C 123 a.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2003-04-19-547/KAPITTEL_4"><h2>Kapittel 4. Driftsforstyrrelser</h2><article class="legalArticle" data-lovdata-URL="LTI/forskrift/2003-04-19-547/§11" data-name="§11" id="kapittel-4-paragraf-1"><h3 class="legalArticleHeader"><span class="legalArticleValue">§ 11</span>.</h3><article class="legalP" id="kapittel-4-paragraf-1-ledd-1">Både flygeregistratoren og taleregistratoren skal være i funksjon under enhver flyging.</article><article class="legalP" id="kapittel-4-paragraf-1-ledd-2">Ved funksjonssvikt kan imidlertid en påbegynt flyging eller en serie av flyginger fullføres, dersom formålet med flygingen er å nå frem til et sted hvor reparasjon eller utskifting av registratorene kan utføres.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2003-04-19-547/KAPITTEL_5"><h2>Kapittel 5. Vedlikehold og kontroll</h2><article class="legalArticle" data-lovdata-URL="LTI/forskrift/2003-04-19-547/§12" data-name="§12" id="kapittel-5-paragraf-1"><h3 class="legalArticleHeader"><span class="legalArticleValue">§ 12</span>.</h3><article class="legalP" id="kapittel-5-paragraf-1-ledd-1">Flygeregistratoren og taleregistratoren skal inngå i luftfartøyets alminnelige vedlikeholdsprogram på en slik måte at korrekt funksjonering og registrering løpende kontrolleres og at riktig utskiftningstid av bånd eller annet registreringsmedium sikres.</article></article><article class="legalArticle" data-lovdata-URL="LTI/forskrift/2003-04-19-547/§13" data-name="§13" id="kapittel-5-paragraf-2"><h3 class="legalArticleHeader"><span class="legalArticleValue">§ 13</span>.</h3><article class="legalP" id="kapittel-5-paragraf-2-ledd-1">Flygeregistratoren og tilhørende instrumenter skal kalibreres ved de av Luftfartstilsynets godkjente intervaller, og resultatet av en kalibrering skal oppbevares inntil ny kalibrering finner sted.</article></article><article class="legalArticle" data-lovdata-URL="LTI/forskrift/2003-04-19-547/§14" data-name="§14" id="kapittel-5-paragraf-3"><h3 class="legalArticleHeader"><span class="legalArticleValue">§ 14</span>.</h3><article class="legalP" id="kapittel-5-paragraf-3-ledd-1">Flygeregistratorens og taleregistratorens funksjon skal kontrolleres umiddelbart før hver start.</article></article><article class="legalArticle" data-lovdata-URL="LTI/forskrift/2003-04-19-547/§15" data-name="§15" id="kapittel-5-paragraf-4"><h3 class="legalArticleHeader"><span class="legalArticleValue">§ 15</span>.</h3><article class="legalP" id="kapittel-5-paragraf-4-ledd-1">Vedlikeholdskrav i ICAO Annex 6, Part I Attachment D, revisjon 1/11/01 og Part III Attachment B, revisjon 1/11/01 eller EUROCAE document ED55, inkludert amendment 1 og ED56A skal legges til grunn for ovennevnte vedlikehold, kontroll og kalibrering.</article><article class="legalP" id="kapittel-5-paragraf-4-ledd-2">Dersom flyfabrikantens eller utstyrfabrikantens vedlikeholdsdokumentasjon ikke samsvarer med ovennevnte krav skal eier eller bruker av luftfartøyet selv utarbeide disse vedlikeholdsrutiner i sin vedlikeholdsdokumentasjon.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2003-04-19-547/KAPITTEL_6"><h2>Kapittel 6. Identifikasjon og oppbevaring av registreringer</h2><article class="legalArticle" data-lovdata-URL="LTI/forskrift/2003-04-19-547/§16" data-name="§16" id="kapittel-6-paragraf-1"><h3 class="legalArticleHeader"><span class="legalArticleValue">§ 16</span>.</h3><article class="legalP" id="kapittel-6-paragraf-1-ledd-1">Bånd eller annet registreringsmedium som Luftfartstilsynet forlanger tatt ut av registratorene, skal merkes på en slik måte at det sikrer identifikasjon av luftfartøy, flyging og tidsperiode.</article></article><article class="legalArticle" data-lovdata-URL="LTI/forskrift/2003-04-19-547/§17" data-name="§17" id="kapittel-6-paragraf-2"><h3 class="legalArticleHeader"><span class="legalArticleValue">§ 17</span>.</h3><article class="legalP" id="kapittel-6-paragraf-2-ledd-1">Bånd eller annet registreringsmedium som forlanges tatt ut av registratorene, skal oppbevares utilgjengelig for uvedkommende og på en slik måte at registreringene ikke ødelegges.</article></article><article class="legalArticle" data-lovdata-URL="LTI/forskrift/2003-04-19-547/§18" data-name="§18" id="kapittel-6-paragraf-3"><h3 class="legalArticleHeader"><span class="legalArticleValue">§ 18</span>.</h3><article class="legalP" id="kapittel-6-paragraf-3-ledd-1">Bånd eller annet registreringsmedium som er tatt ut av flygeregistrator, skal oppbevares for en periode tilsvarende minst 25 flygetimer for angjeldende luftfartøy.</article><article class="legalP" id="kapittel-6-paragraf-3-ledd-2">Det er likevel ikke nødvendig å oppbevare bånd eller annet registreringsmedium mer enn 60 døgn etter at disse er tatt ut av flygeregistratoren.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2003-04-19-547/KAPITTEL_7"><h2>Kapittel 7. Avlesing av flygeregistratorens registreringer</h2><article class="legalArticle" data-lovdata-URL="LTI/forskrift/2003-04-19-547/§19" data-name="§19" id="kapittel-7-paragraf-1"><h3 class="legalArticleHeader"><span class="legalArticleValue">§ 19</span>.</h3><article class="legalP" id="kapittel-7-paragraf-1-ledd-1">Brukeren skal foreta den i § 13 og § 15 nevnte kontroll på en måte som er godkjent av Luftfartstilsynet.</article></article><article class="legalArticle" data-lovdata-URL="LTI/forskrift/2003-04-19-547/§20" data-name="§20" id="kapittel-7-paragraf-2"><h3 class="legalArticleHeader"><span class="legalArticleValue">§ 20</span>.</h3><article class="legalP" id="kapittel-7-paragraf-2-ledd-1">Brukeren skal dokumentere at det på forlangende kan fremlegges en nøyaktig analyse av registreringene innenfor et tidsrom som er godkjent av Luftfartstilsynet.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2003-04-19-547/KAPITTEL_8"><h2>Kapittel 8. Sluttbestemmelser</h2><article class="legalArticle" data-lovdata-URL="LTI/forskrift/2003-04-19-547/§21" data-name="§21" id="kapittel-8-paragraf-1"><h3 class="legalArticleHeader"><span class="legalArticleValue">§ 21</span>.</h3><article class="legalP" id="kapittel-8-paragraf-1-ledd-1">Luftfartstilsynet kan, når særlige grunner tilsier det, dispensere fra bestemmelsene i denne forskrift.</article></article><article class="legalArticle" data-lovdata-URL="LTI/forskrift/2003-04-19-547/§22" data-name="§22" id="kapittel-8-paragraf-2"><h3 class="legalArticleHeader"><span class="legalArticleValue">§ 22</span>.</h3><article class="legalP" id="kapittel-8-paragraf-2-ledd-1">Forskriften trer i kraft straks. Fra samme tid oppheves forskrift av 5. mars 1974 nr. 4137 om medføring av flygeregistrator og taleregistrator.</article></article></section></main></body></html>