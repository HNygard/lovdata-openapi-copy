<!DOCTYPE html><html lang="no"><head><title>Forskrift om studier ved Høgskolen i Oslo.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-06-12-743</dd><dt class="dokid">DokumentID</dt><dd class="dokid">LTI/forskrift/2003-06-12-743</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 9 s 1453</dd><dt class="dateInForce">I kraft fra</dt><dd class="dateInForce">Studieåret 2003/2004</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§5</li><li>lov/1995-05-12-22/§44a</li><li>lov/1995-05-12-22/§46</li><li>lov/1995-05-12-22/§47</li><li>lov/1995-05-12-22/§48</li><li>lov/1995-05-12-22/§49</li></ul></dd><dt class="dateOfPublication">Kunngjort</dt><dd class="dateOfPublication">2003-06-26</dd><dt class="journalNumber">Journalnummer</dt><dd class="journalNumber">2003-0658</dd><dt class="titleShort">Korttittel</dt><dd class="titleShort">Forskrift om studier ved HiO</dd><dt class="title">Tittel</dt><dd class="title">Forskrift om studier ved Høgskolen i Oslo.</dd><dt class="miscInformation">Annet om dokumentet</dt><dd class="miscInformation">Fastsatt av styret for Høgskolen i Oslo 12. juni 2003 med hjemmel i lov av 12. mai 1995 nr. 22 om universiteter og høgskoler § 5, § 44a, § 46, § 47, § 48 og § 49.</dd><dt class="refid">RefID</dt><dd class="refid">forskrift/2003-06-12-743</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om studier ved Høgskolen i Oslo.<ul class="tocSubUl"><li>Kapittel I. Alminnelige bestemmelser<ul class="tocSubUl"><li>§ 1. Forskriftens virkeområde</li><li>§ 2. Definisjoner</li></ul></li><li>Kapittel II. Studierett, utdanningsplan og permisjoner<ul class="tocSubUl"><li>§ 3. Studierett</li><li>§ 4. Utdanningsplan</li><li>§ 5. Permisjoner</li></ul></li><li>Kapittel III. Studienes organisering – grader<ul class="tocSubUl"><li>§ 6. Studieåret</li><li>§ 7. Grader og yrkesutdanninger. Videreutdanninger/påbyggingsstudier. Overgangsregler</li><li>§ 8. Godskriving/godkjenning av grad, yrkesutdanning, fag, emne eller emnegruppe. Fritak for eksamen eller prøve</li></ul></li><li>Kapittel IV. Fag- og studieplaner<ul class="tocSubUl"><li>§ 9. Fastsetting av fag- eller studieplan</li><li>§ 10. Fag/emner/emnegrupper</li><li>§ 11. Fag- eller studieplanens form og innhold</li><li>§ 12. Endringer i fag- eller studieplan og pensum</li></ul></li><li>Kapittel V. Ikrafttredelse<ul class="tocSubUl"><li>§ 13. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2003-06-12-743" id="dokument"><h1>Forskrift om studier ved Høgskolen i Oslo.</h1><section class="section" data-name="kapI" id="kapittel-1" data-lovdata-URL="LTI/forskrift/2003-06-12-743/KAPITTEL_1"><h2>Kapittel I. Alminnelige bestemmelser</h2><article class="legalArticle" data-lovdata-URL="LTI/forskrift/2003-06-12-743/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde</span></h3><article class="legalP" id="kapittel-1-paragraf-1-ledd-1">Forskriften gjelder for studier ved Høgskolen i Oslo.</article></article><article class="legalArticle" data-lovdata-URL="LTI/forskrift/2003-06-12-743/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3> <article class="defaultP" margin-top="true"><i>Studierett</i></article><article class="legalP" id="kapittel-1-paragraf-2-ledd-1">Rettighet knyttet til det å være tatt opp som student ved et studium og inneha studentstatus. Dette innebærer rett til deltakelse i all organisert undervisning, veiledning (individuell og i mindre grupper), øvelser og oppgaveløsning, laboratoriekurs, praksisstudier, feltarbeid mv. på studier studenten er tatt opp til.</article> <article class="defaultP" margin-top="true"><i>Studieprogram</i></article><article class="legalP" id="kapittel-1-paragraf-2-ledd-2">Ett- eller flerårig studieløp med et definert innhold i henhold til fag- eller studieplan, som fører fram til en avsluttet eksamen eller grad.</article> <article class="defaultP" margin-top="true"><i>Studiepoeng</i></article><article class="legalP" id="kapittel-1-paragraf-2-ledd-3">Mål på omfanget av et studium, der et fullt studieår er normert til 60 studiepoeng.</article> <article class="defaultP" margin-top="true"><i>Rammeplan</i></article><article class="legalP" id="kapittel-1-paragraf-2-ledd-4">En plan for et studium der departementet har fastsatt nasjonale rammer for innholdet.</article> <article class="defaultP" margin-top="true"><i>Fagplan</i></article><article class="legalP" id="kapittel-1-paragraf-2-ledd-5">En konkretisering av det faglige innholdet i studier som er regulert av rammeplan.</article> <article class="defaultP" margin-top="true"><i>Studieplan</i></article><article class="legalP" id="kapittel-1-paragraf-2-ledd-6">Plan for det faglige innholdet i studier som ikke er regulert av rammeplan.</article> <article class="defaultP" margin-top="true"><i>Emne</i></article><article class="legalP" id="kapittel-1-paragraf-2-ledd-7">Den minste studiepoenggivende enhet som kan inngå i et fag, en emnegruppe, et studieprogram eller en grad.</article> <article class="defaultP" margin-top="true"><i>Emnegruppe</i></article><article class="legalP" id="kapittel-1-paragraf-2-ledd-8">Kombinasjon av emner fra ett eller flere fag/fagområder som gjennom fag- eller studieplan er definert til å utgjøre en samlet enhet.</article> <article class="defaultP" margin-top="true"><i>Fag</i></article><article class="legalP" id="kapittel-1-paragraf-2-ledd-9">Samling av beslektede emner som er samlet under én felles fagbetegnelse.</article> <article class="defaultP" margin-top="true"><i>Selvstendig arbeid</i></article><article class="legalP" id="kapittel-1-paragraf-2-ledd-10">Arbeid av et nærmere angitt omfang og/eller type som inngår i studiet, og som skal vise forståelse, refleksjon og modning. Arbeidet kan eksempelvis være av teoretisk, praktisk eller kunstnerisk art, og kan være utført individuelt eller i grupper.</article> <article class="defaultP" margin-top="true"><i>Eksamen</i></article><article class="legalP" id="kapittel-1-paragraf-2-ledd-11">Betegnelse på en prøve eller vurdering når resultatet skal inngå på vitnemålet/karakterutskriften eller innregnes i en karakter på vitnemålet/karakterutskriften.</article> <article class="defaultP" margin-top="true"><i>Utdanningsplan</i></article><article class="legalP" id="kapittel-1-paragraf-2-ledd-12">Plan for gjennomføring av et studium/studieprogram inngått mellom høgskolen og den enkelte student. Planen inneholder bestemmelser om høgskolens ansvar og forpliktelser overfor studenten, og studentens forpliktelser overfor høgskolen og medstudenter.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2003-06-12-743/KAPITTEL_2"><h2>Kapittel II. Studierett, utdanningsplan og permisjoner</h2><article class="legalArticle" data-lovdata-URL="LTI/forskrift/2003-06-12-743/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Studierett</span></h3><article class="legalP" id="kapittel-2-paragraf-1-ledd-1">Den som har akseptert tilbud om studieplass, beholder studieretten i inntil to år utover normert studietid i hel- eller deltidsstudier, såframt avdelingsstyret ikke har fastsatt at studieretten kan beholdes for flere år utover normert tid for det aktuelle studiet. I denne tidsberegningen inngår ikke utsatt studiestart og midlertidig utestengelse fra høgskolen.</article><article class="legalP" id="kapittel-2-paragraf-1-ledd-2">Avdelingsstyret kan i særskilte tilfeller gi forlenget studierett, eksempelvis ved permisjon i forbindelse med fødsel/adopsjon, førstegangstjeneste, sykdom eller andre særskilte grunner.</article><article class="legalP" id="kapittel-2-paragraf-1-ledd-3">Studenten kan miste studieretten i følgende tilfeller:<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-1-ledd-3-punkt-1"><article class="legalP" id="kapittel-2-paragraf-1-ledd-3-punkt-1-ledd-1">Studenten har overskredet den fastsatte grensen utover normert tid.</article></article></li><li data-li-identifier="2." data-name="2."><article class="listArticle" id="kapittel-2-paragraf-1-ledd-3-punkt-2"><article class="legalP" id="kapittel-2-paragraf-1-ledd-3-punkt-2-ledd-1">Studenten har brukt opp sine forsøk til eksamen og/eller praksisperioder i henhold til forskrift om eksamen ved Høgskolen i Oslo.</article></article></li><li data-li-identifier="3." data-name="3."><article class="listArticle" id="kapittel-2-paragraf-1-ledd-3-punkt-3"><article class="legalP" id="kapittel-2-paragraf-1-ledd-3-punkt-3-ledd-1">Studenten har ikke avlagt eksamen i løpet av de to siste studieår, og har ikke permisjon.</article></article></li></ul></article><article class="legalP" id="kapittel-2-paragraf-1-ledd-4">Studenten må fylle ut utdanningsplan og/eller registrere seg hvert semester innen gjeldende frister for å beholde studieretten. Studieretten opphører når studiet er fullført.</article><article class="legalP" id="kapittel-2-paragraf-1-ledd-5">Avdelingstyret fatter vedtak om tap av studierett. Vedtaket kan påklages.</article><article class="legalP" id="kapittel-2-paragraf-1-ledd-6">Den som har mistet studieretten kan søke nytt opptak til studiet.</article></article><article class="legalArticle" data-lovdata-URL="LTI/forskrift/2003-06-12-743/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Utdanningsplan</span></h3><article class="legalP" id="kapittel-2-paragraf-2-ledd-1">Avdelingen skal i løpet av første semester inngå en utdanningsplan med den enkelte student som blir tatt opp til studier av 60 studiepoengs omfang eller mer. Utdanningsplanen skal inneholde bestemmelser om høgskolens ansvar og forpliktelser overfor studenten, og studentens forpliktelser overfor høgskolen og medstudenter.</article><article class="legalP" id="kapittel-2-paragraf-2-ledd-2">Utdanningsplanen skal være satt opp slik at studenten skal kunne gjennomføre planlagt studium eller studieløp på normert tid som heltids- eller deltidsstudent.</article><article class="legalP" id="kapittel-2-paragraf-2-ledd-3">Utdanningsplanen kan endres etter avtale mellom avdeling og student.</article></article><article class="legalArticle" data-lovdata-URL="LTI/forskrift/2003-06-12-743/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Permisjoner</span></h3><article class="legalP" id="kapittel-2-paragraf-3-ledd-1">En student bør ha gjennomført 30 studiepoeng eller mer for å søke permisjon. Normalt gis det permisjon for inntil ett år. Avdelingstyret avgjør søknad om permisjon.</article><article class="legalP" id="kapittel-2-paragraf-3-ledd-2">Avdelingsstyret kan innvilge søknad om permisjon ut over ett år ved for eksempel fødsel/adopsjon, førstegangstjeneste, sykdom og andre særskilte grunner.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2003-06-12-743/KAPITTEL_3"><h2>Kapittel III. Studienes organisering – grader</h2><article class="legalArticle" data-lovdata-URL="LTI/forskrift/2003-06-12-743/§6" data-name="§6" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Studieåret</span></h3><article class="legalP" id="kapittel-3-paragraf-1-ledd-1">Studieåret begynner medio august og avsluttes ultimo juni.</article></article><article class="legalArticle" data-lovdata-URL="LTI/forskrift/2003-06-12-743/§7" data-name="§7" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Grader og yrkesutdanninger. Videreutdanninger/påbyggingsstudier. Overgangsregler</span></h3><article class="legalP" id="kapittel-3-paragraf-2-ledd-1">Høgskolen i Oslo kan tildele følgende grader og yrkesutdanning:<sup class="footnotereference" data-footnotereferencevalue="1" data-unique-footnote-counter="1">1</sup></article> <article class="defaultP" margin-top="true"><i>Grader</i></article><article class="legalP" id="kapittel-3-paragraf-2-ledd-2">Høgskolekandidat, normert studietid 2 år</article><article class="legalP" id="kapittel-3-paragraf-2-ledd-3">Bachelor, normert studietid 3 år</article><article class="legalP" id="kapittel-3-paragraf-2-ledd-4">Master, normert studietid 2 år</article> <article class="defaultP" margin-top="true"><i>Yrkesutdanning</i></article><article class="legalP" id="kapittel-3-paragraf-2-ledd-5">Allmennlærerutdanning, normert studietid 4 år</article><article class="legalP" id="kapittel-3-paragraf-2-ledd-6">De generelle kravene til gradene bachelor og master er fastsatt i egne forskrifter. For øvrig framgår kravene til den enkelte grad eller yrkesutdanning av fag- eller studieplan for det/den aktuelle studiet/utdanningen.</article> <article class="defaultP" margin-top="true"><i>Videreutdanninger/påbyggingsstudier</i></article><article class="legalP" id="kapittel-3-paragraf-2-ledd-7">Høgskolen i Oslo kan gi videreutdanninger/påbyggingsstudier som bygger på avsluttet 2-årig, 3-årig eller 4-årig grunnutdanning.</article> <article class="defaultP" margin-top="true"><i>Overgangsregler</i></article><article class="legalP" id="kapittel-3-paragraf-2-ledd-8">Studenter som har påbegynt studier etter studieordninger knyttet til gradene candidata/candidatus magisterii (cand.mag.), candidata/candidatus rerum politicarum (cand.polit.), hovedfagskandidat og sivilbibliotekar kan fullføre disse og få tildelt grad slik:<ul class="defaultList"><li data-li-identifier="-" data-name="-"><article class="listArticle" id="kapittel-3-paragraf-2-ledd-8-punkt-1"><article class="legalP" id="kapittel-3-paragraf-2-ledd-8-punkt-1-ledd-1">Cand.mag.-graden kan tildeles til og med 31. august 2005 til studenter som ikke oppfyller kravene til bachelorgraden og dermed ikke kan få/har fått denne graden.</article></article></li><li data-li-identifier="-" data-name="-"><article class="listArticle" id="kapittel-3-paragraf-2-ledd-8-punkt-2"><article class="legalP" id="kapittel-3-paragraf-2-ledd-8-punkt-2-ledd-1">Gradene cand.polit., hovedfagskandidat og sivilbibliotekar kan tildeles til og med studieåret 2006/2007 til studenter som ved utgangen av studieåret 2002/2003 har gjennomført vesentlige deler av hovedfagsstudiet/sivilbibliotekarstudiet, definert som at alle obligatoriske eksamener er avlagt og/eller veileder tildelt, og hovedoppgave eller tilsvarende påbegynt. Nærmere overgangsbestemmelser for disse gradene fastsettes i studieplanen for det enkelte masterstudium som erstatter hvert av de tidligere hovedfagsstudiene/sivilbibliotekarstudiet.</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Forskrift av 11. oktober 2002 nr. 1124 om grader og yrkesutdanninger, beskyttet tittel og normert studietid ved universiteter og høgskoler, fastsatt ved kongelig resolusjon, med hjemmel i lov av 12. mai 1995 nr. 22 om universiteter og høgskoler § 45.</article></footer></article><article class="legalArticle" data-lovdata-URL="LTI/forskrift/2003-06-12-743/§8" data-name="§8" id="kapittel-3-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Godskriving/godkjenning av grad, yrkesutdanning, fag, emne eller emnegruppe. Fritak for eksamen eller prøve</span></h3><article class="legalP" id="kapittel-3-paragraf-3-ledd-1">Grad, yrkesutdanning, fag, emne eller emnegruppe fra institusjon under lov om universiteter og høgskoler godskrives studenten med samme antall studiepoeng ved Høgskolen i Oslo.</article><article class="legalP" id="kapittel-3-paragraf-3-ledd-2">Overlapping i faglig innhold gir tilsvarende reduksjon i studiepoeng totalt, jf. lov om universiteter og høgskoler § 47. Avdelingsstyret avgjør slike søknader.</article><article class="legalP" id="kapittel-3-paragraf-3-ledd-3">Grad eller utdanning fra utenlandsk institusjon eller norsk institusjon som ikke ligger under lov om universiteter og høgskoler kan gis generell godkjenning som jevngod med grad, del av grad eller utdanning som gis ved institusjoner under loven. Nasjonalt organ for kvalitet i utdanningen (NOKUT) avgjør slike søknader, jf. lov om universiteter og høgskoler § 48 nr. 1.</article><article class="legalP" id="kapittel-3-paragraf-3-ledd-4">Grad eller utdanning fra norsk eller utenlandsk institusjon som ikke ligger under lov om universiteter og høgskoler kan gis godkjenning som faglig jevngod med grad, del av grad eller utdanning som gis ved Høgskolen i Oslo. Godkjenning etter denne bestemmelsen gir også rett til tilsvarende tittel, jf. lov om universiteter og høgskoler § 48 nr. 2. Ved kombinasjon av ekstern utdanning og utdanning fra Høgskolen i Oslo i grad, del av grad eller yrkesutdanning fra høgskolen, vil overlapping i faginnhold gi tilsvarende reduksjon i studiepoeng totalt. Høgskoledirektøren avgjør søknader etter disse bestemmelsene.</article><article class="legalP" id="kapittel-3-paragraf-3-ledd-5">Fritak for nærmere angitt eksamen eller prøve i et bestemt studieløp ved Høgskolen i Oslo kan gis når det er godtgjort at tilsvarende eller annen velegnet eksamen eller prøve er avlagt ved Høgskolen i Oslo eller annen institusjon. Dokumentasjon av realkompetanse kan også gi grunnlag for fritak, jf. lov om universiteter og høgskoler § 49. Avdelingsstyret avgjør søknader om fritak for eksamen eller prøve.</article><article class="legalP" id="kapittel-3-paragraf-3-ledd-6">Styret for Høgskolen i Oslo kan fastsette utfyllende bestemmelser om saksbehandlingen og krav til dokumentasjon ved søknader om godskriving/godkjenning av norsk og utenlandsk utdanning og søknader om fritak for eksamen eller prøve, herunder bestemmelser om slikt fritak på grunnlag av realkompetanse.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2003-06-12-743/KAPITTEL_4"><h2>Kapittel IV. Fag- og studieplaner</h2><article class="legalArticle" data-lovdata-URL="LTI/forskrift/2003-06-12-743/§9" data-name="§9" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Fastsetting av fag- eller studieplan</span></h3><article class="legalP" id="kapittel-4-paragraf-1-ledd-1">Det skal fastsettes fag- eller studieplan for alle studier/studieprogram som tilbys ved Høgskolen i Oslo og godskrives studenten i form av studiepoeng.</article><article class="legalP" id="kapittel-4-paragraf-1-ledd-2">Avdelingsstyret fastsetter fagplan for studier/studieprogram der det eksisterer nasjonale rammeplaner.</article><article class="legalP" id="kapittel-4-paragraf-1-ledd-3">Styret fastsetter studieplan for øvrige fag/emner/emnegrupper/studieprogram. Mindre endringer i godkjente studieplaner foretas av avdelingsstyret. Ved samarbeidstiltak der to eller flere avdelinger deltar, fastsetter styret hvilken avdeling som skal ha det faglige og administrative ansvaret for tilbudet.</article></article><article class="legalArticle" data-lovdata-URL="LTI/forskrift/2003-06-12-743/§10" data-name="§10" id="kapittel-4-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Fag/emner/emnegrupper</span></h3><article class="legalP" id="kapittel-4-paragraf-2-ledd-1">Emner som inngår i et studium bør ikke ha mindre omfang enn 10 studiepoeng. Alle fag/emner/emnegrupper som inngår i et studium bør ha et omfang som er delelig med 5.</article></article><article class="legalArticle" data-lovdata-URL="LTI/forskrift/2003-06-12-743/§11" data-name="§11" id="kapittel-4-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Fag- eller studieplanens form og innhold</span></h3><article class="legalP" id="kapittel-4-paragraf-3-ledd-1">En fag- eller studieplan beskriver mål, innhold og organisering av fag/emner/emnegrupper eller hele studieprogram.</article><article class="legalP" id="kapittel-4-paragraf-3-ledd-2">Fag- eller studieplanen skal deles inn som følger:<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-3-ledd-2-punkt-1"><article class="legalP" id="kapittel-4-paragraf-3-ledd-2-punkt-1-ledd-1">Innledning, med generell informasjon om studiet og angivelse av målgruppe og formelle opptakskrav.</article></article></li><li data-li-identifier="-" data-name="-"><article class="listArticle" id="kapittel-4-paragraf-3-ledd-2-punkt-2"><article class="legalP" id="kapittel-4-paragraf-3-ledd-2-punkt-2-ledd-1">Mål for studiet, med angivelse av hvilke kunnskaper, ferdigheter og holdninger studentene skal tilegne seg.</article></article></li><li data-li-identifier="-" data-name="-"><article class="listArticle" id="kapittel-4-paragraf-3-ledd-2-punkt-3"><article class="legalP" id="kapittel-4-paragraf-3-ledd-2-punkt-3-ledd-1">Innhold, med angivelse av hovedemner og delemner og omfanget av hvert emne i studiepoeng.</article></article></li><li data-li-identifier="-" data-name="-"><article class="listArticle" id="kapittel-4-paragraf-3-ledd-2-punkt-4"><article class="legalP" id="kapittel-4-paragraf-3-ledd-2-punkt-4-ledd-1">Organisering og arbeidsmåter, med angivelse av organisert teoriundervisning og praktiske øvinger/veiledet praksis, arbeidsformer, hvilke deler av studiet som har obligatorisk deltakelse, antall og typer obligatoriske oppgaver, innleveringer mv. som inngår og omfanget på disse, samt andre studie- eller arbeidskrav.</article></article></li><li data-li-identifier="-" data-name="-"><article class="listArticle" id="kapittel-4-paragraf-3-ledd-2-punkt-5"><article class="legalP" id="kapittel-4-paragraf-3-ledd-2-punkt-5-ledd-1">Vurderingsformer, med angivelse av opplegg for og gjennomføring av faglig vurdering og eksamen, herunder angivelse av type vurderingsform(er) eller kombinasjon(er) av vurderingsformer. Det skal opplyses om hvilke vurderinger underveis i studieløpet som skal inngå på vitnemål eller karakterutskrift eller regnes inn i karakter for endelig studium. Det må oppgis hvordan ekstern sensor tenkes brukt.</article></article></li><li data-li-identifier="-" data-name="-"><article class="listArticle" id="kapittel-4-paragraf-3-ledd-2-punkt-6"><article class="legalP" id="kapittel-4-paragraf-3-ledd-2-punkt-6-ledd-1">Oversikt over pensum.</article></article></li></ul></article><article class="legalP" id="kapittel-4-paragraf-3-ledd-3">Bestemmelser om progresjon i studiet skal gå fram av fag- eller studieplanen for det aktuelle studiet.</article><article class="legalP" id="kapittel-4-paragraf-3-ledd-4">Fag- eller studieplanen skal opplyse om hvordan det legges til rette for internasjonalisering/studentutveksling.</article><article class="legalP" id="kapittel-4-paragraf-3-ledd-5">I studieplan for et masterstudium skal det fastsettes nærmere regler om det selvstendige arbeidet, inklusiv omfang, vurderingsformer og om arbeidet kan/skal utføres individuelt eller i gruppe.</article><article class="legalP" id="kapittel-4-paragraf-3-ledd-6">Dersom det stilles krav om at studenten skal ha eksamen i bestemte fag, emner eller emnegrupper for å bli tatt opp til et masterstudium, skal dette fastsettes i studieplanen for studiet. Det samme gjelder dersom det stilles særlige faglige minstekrav.</article><article class="legalP" id="kapittel-4-paragraf-3-ledd-7">Høgskoledirektøren kan fastsette mal for fagplaner og studieplaner ved Høgskolen i Oslo som vil være retningsgivende for utformingen av disse.</article></article><article class="legalArticle" data-lovdata-URL="LTI/forskrift/2003-06-12-743/§12" data-name="§12" id="kapittel-4-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Endringer i fag- eller studieplan og pensum</span></h3><article class="legalP" id="kapittel-4-paragraf-4-ledd-1">Endringer i fag- eller studieplan skal ikke tre i kraft før ved nytt studieår. Mindre endringer i pensum kan foretas underveis i studiet. Studenter som berøres av endringer i fag- eller studieplan eller pensum skal sikres rimelige overgangsordninger mellom gammel og ny ordning.</article></article></section><section class="section" data-name="kapV" id="kapittel-5" data-lovdata-URL="LTI/forskrift/2003-06-12-743/KAPITTEL_5"><h2>Kapittel V. Ikrafttredelse</h2><article class="legalArticle" data-lovdata-URL="LTI/forskrift/2003-06-12-743/§13" data-name="§13" id="kapittel-5-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-1-ledd-1">Forskriften trer i kraft fra og med studieåret 2003/2004.</article></article></section></main></body></html>