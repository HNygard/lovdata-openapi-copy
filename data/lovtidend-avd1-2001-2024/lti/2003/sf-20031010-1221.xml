<!DOCTYPE html><html lang="no"><head><title>Forskrift om sanksjoner mot visse grupper og militser som opererer i Den demokratiske republikken Kongo.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-10-10-1221</dd><dt class="dokid">DokumentID</dt><dd class="dokid">LTI/forskrift/2003-10-10-1221</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 14 s 2247</dd><dt class="dateInForce">I kraft fra</dt><dd class="dateInForce">2003-10-10</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1968-06-07-4</li></ul></dd><dt class="dateOfPublication">Kunngjort</dt><dd class="dateOfPublication">2003-10-14</dd><dt class="journalNumber">Journalnummer</dt><dd class="journalNumber">2003-1029</dd><dt class="titleShort">Korttittel</dt><dd class="titleShort">Forskrift om sanksjoner mot grupper i Kongo</dd><dt class="title">Tittel</dt><dd class="title">Forskrift om sanksjoner mot visse grupper og militser som opererer i Den demokratiske republikken Kongo.</dd><dt class="miscInformation">Annet om dokumentet</dt><dd class="miscInformation">Fastsatt ved Kronprinsreg.res. 10. oktober 2003 med hjemmel i lov av 7. juni 1968 nr. 4 til gjennomføring av bindende vedtak av De Forente Nasjoners Sikkerhetsråd. Fremmet av Utenriksdepartementet.</dd><dt class="refid">RefID</dt><dd class="refid">forskrift/2003-10-10-1221</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om sanksjoner mot visse grupper og militser som opererer i Den demokratiske republikken Kongo.<ul class="tocSubUl"><li>§ 1.</li><li>§ 2.</li><li>§ 3.</li></ul></li></ul></dd></dl></header><main class="documentBody" data-lovdata-URL="LTI/forskrift/2003-10-10-1221" id="dokument"><h1>Forskrift om sanksjoner mot visse grupper og militser som opererer i Den demokratiske republikken Kongo.</h1><article class="legalP" id="ledd-1">Følgende forskrift vedtas til gjennomføring av Sikkerhetsrådets resolusjon nr. 1493 av 28. juli 2003.</article><article class="legalArticle" data-lovdata-URL="LTI/forskrift/2003-10-10-1221/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><ul class="defaultList"><li data-li-identifier="1." data-name="1."><article class="listArticle" id="paragraf-1-punkt-1"><article class="legalP" id="paragraf-1-punkt-1-ledd-1">Det er forbudt for enhver i riket og for norske statsborgere hvor enn de befinner seg, direkte eller indirekte å selge, levere eller overføre våpen eller tilknyttet materiell av enhver art til <ul class="defaultList"><li data-li-identifier="a)" data-name="a)"><article class="listArticle" id="paragraf-1-punkt-1-ledd-1-punkt-1"><article class="legalP" id="paragraf-1-punkt-1-ledd-1-punkt-1-ledd-1">væpnede grupper og militser som opererer i provinsene Nord-Kivu, Sør-Kivu eller Ituri i Den demokratiske republikken Kongo, eller</article></article></li><li data-li-identifier="b)" data-name="b)"><article class="listArticle" id="paragraf-1-punkt-1-ledd-1-punkt-2"><article class="legalP" id="paragraf-1-punkt-1-ledd-1-punkt-2-ledd-1">grupper i Den demokratiske republikken Kongo som ikke er part i «the Global and All-inclusive agreement» av 17. desember 2002.<sup class="footnotereference" data-footnotereferencevalue="1" data-unique-footnote-counter="1">1</sup></article></article></li></ul></article></article></li><li data-li-identifier="2." data-name="2."><article class="listArticle" id="paragraf-1-punkt-2"><article class="legalP" id="paragraf-1-punkt-2-ledd-1">Forbudet i nr. 1 gjelder også ved bruk av fartøy eller luftfartøy som fører norsk flagg.</article></article></li><li data-li-identifier="3." data-name="3."><article class="listArticle" id="paragraf-1-punkt-3"><article class="legalP" id="paragraf-1-punkt-3-ledd-1">Forbudet i nr. 1 omfatter dessuten bistand, råd eller opplæring knyttet til militære aktiviteter.</article></article></li><li data-li-identifier="4." data-name="4."><article class="listArticle" id="paragraf-1-punkt-4"><article class="legalP" id="paragraf-1-punkt-4-ledd-1">Forbudene i nr. 1, 2 og 3 får ikke anvendelse på <ul class="defaultList"><li data-li-identifier="a)" data-name="a)"><article class="listArticle" id="paragraf-1-punkt-4-ledd-1-punkt-1"><article class="legalP" id="paragraf-1-punkt-4-ledd-1-punkt-1-ledd-1">forsyninger til «the United Nations Organization Mission in the Democratic Republic of the Congo» (MONUC) eller den integrerte kongolesiske nasjonale hær og politistyrke,</article></article></li><li data-li-identifier="b)" data-name="b)"><article class="listArticle" id="paragraf-1-punkt-4-ledd-1-punkt-2"><article class="legalP" id="paragraf-1-punkt-4-ledd-1-punkt-2-ledd-1">forsyninger av ikke-dødbringende militært utstyr som utelukkende er bestemt til humanitære formål eller beskyttelsesformål, eller tilhørende teknisk bistand eller opplæring, som De Forente Nasjoners generalsekretær på forhånd er underrettet om gjennom sin Spesialrepresentant for Den demokratiske republikken Kongo. Underretning skjer via Utenriksdepartementet.</article></article></li></ul></article></article></li><li data-li-identifier="5." data-name="5."><article class="listArticle" id="paragraf-1-punkt-5"><article class="legalP" id="paragraf-1-punkt-5-ledd-1">Straffeloven § 12 kommer ikke til anvendelse.</article></article></li></ul><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Parter i avtalen er Kongos regjering, de væpnede grupperingene RCD (Rassemblement Congolais pour la Démocracie, MLC (Mouvement Pour la Liberation du Congo), RCD/ML (RCD-Mouvement de Libération), RCD/N (RCD-National), Mai-Mai, den (ubevæpnede) politiske opposisjonen, samt representanter for det sivile samfunn.</article></footer></article><article class="legalArticle" data-lovdata-URL="LTI/forskrift/2003-10-10-1221/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Utenriksdepartementet gis fullmakt til å endre, suspendere eller oppheve denne forskrift.</article></article><article class="legalArticle" data-lovdata-URL="LTI/forskrift/2003-10-10-1221/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Denne forskrift trer i kraft straks.</article></article></main></body></html>