<!DOCTYPE html><html lang="no"><head><title>Forskrift om tildeling av konsesjoner for matfiskoppdrett av laks og ørret i sjøvann.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-10-17-1245</dd><dt class="dokid">DokumentID</dt><dd class="dokid">LTI/forskrift/2003-10-17-1245</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 14 s 2305</dd><dt class="dateInForce">I kraft fra</dt><dd class="dateInForce">2003-10-17</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-14-68/§3</li><li>lov/1985-06-14-68/§4</li><li>lov/1985-06-14-68/§5</li><li>lov/1985-06-14-68/§6</li><li>lov/1985-06-14-68/§13</li></ul></dd><dt class="dateOfPublication">Kunngjort</dt><dd class="dateOfPublication">2003-10-21</dd><dt class="journalNumber">Journalnummer</dt><dd class="journalNumber">2003-1047</dd><dt class="titleShort">Korttittel</dt><dd class="titleShort">Forskrift om tildeling av matfiskkonsesjoner</dd><dt class="title">Tittel</dt><dd class="title">Forskrift om tildeling av konsesjoner for matfiskoppdrett av laks og ørret i sjøvann.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 17. oktober 2003 med hjemmel i lov av 14. juni 1985 nr. 68 om oppdrett av fisk, skalldyr m.v. § 3, § 4, § 5 og § 6, jf. § 13.</dd><dt class="refid">RefID</dt><dd class="refid">forskrift/2003-10-17-1245</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tildeling av konsesjoner for matfiskoppdrett av laks og ørret i sjøvann.<ul class="tocSubUl"><li>Kapittel I. Generelle bestemmelser<ul class="tocSubUl"><li>§ 1. Formål</li><li>§ 2. Virkeområde</li></ul></li><li>Kapittel II. Fordeling og tildeling<ul class="tocSubUl"><li>§ 3. Fordeling av konsesjoner i inneværende tildelingsrunde</li><li>§ 4. Utlysing av konsesjoner</li><li>§ 5. Innhold i søknaden</li><li>§ 6. Tildeling</li></ul></li><li>Kapittel III. Vederlag og gebyr<ul class="tocSubUl"><li>§ 7. Vederlag</li><li>§ 8. Gebyr</li></ul></li><li>Kapittel IV. Avsluttende bestemmelser<ul class="tocSubUl"><li>§ 9. Vilkår</li><li>§ 10. Tillatelse til overdragelse/endringer i forutsetninger for tildeling</li><li>§ 11. Ikrafttredelse</li></ul></li><li>Merknader til forskrift om tildeling av konsesjoner for matfiskoppdrett av laks og ørret i sjøvann</li></ul></li></ul></dd></dl></header><main class="documentBody" data-lovdata-URL="LTI/forskrift/2003-10-17-1245" id="dokument"><h1>Forskrift om tildeling av konsesjoner for matfiskoppdrett av laks og ørret i sjøvann.</h1><section class="section" data-name="kapI" id="kapittel-1" data-lovdata-URL="LTI/forskrift/2003-10-17-1245/KAPITTEL_1"><h2>Kapittel I. Generelle bestemmelser</h2><article class="legalArticle" data-lovdata-URL="LTI/forskrift/2003-10-17-1245/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Forskriften skal bidra til at oppdrett av laks og ørret skal få en balansert og bærekraftig utvikling som en lønnsom, konkurransedyktig og livskraftig distriktsnæring.</article></article><article class="legalArticle" data-lovdata-URL="LTI/forskrift/2003-10-17-1245/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften gjelder for tildeling av 60 konsesjoner for oppdrett av matfisk av laks og ørret i sjøvann, herunder 10 konsesjoner som tidligere er lyst ut i 2002 og 2003.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2003-10-17-1245/KAPITTEL_2"><h2>Kapittel II. Fordeling og tildeling</h2><article class="legalArticle" data-lovdata-URL="LTI/forskrift/2003-10-17-1245/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Fordeling av konsesjoner i inneværende tildelingsrunde</span></h3><article class="legalP" id="kapittel-2-paragraf-1-ledd-1">Ved denne tildelingsrunden skal følgende geografiske fordeling gjelde:<ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">10 konsesjoner til Finnmark</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">7 konsesjoner til Troms</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">9 konsesjoner til Nordland</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-1-punkt-4"><article class="legalP" id="kapittel-2-paragraf-1-ledd-1-punkt-4-ledd-1">10 konsesjoner til Trøndelagsfylkene</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-1-punkt-5"><article class="legalP" id="kapittel-2-paragraf-1-ledd-1-punkt-5-ledd-1">5 konsesjoner til Møre og Romsdal</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-1-punkt-6"><article class="legalP" id="kapittel-2-paragraf-1-ledd-1-punkt-6-ledd-1">13 konsesjoner til Sogn og Fjordane og Hordaland</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-1-punkt-7"><article class="legalP" id="kapittel-2-paragraf-1-ledd-1-punkt-7-ledd-1">6 konsesjoner til Rogaland og Skagerakkysten.</article></article></li></ul></article><article class="legalP" id="kapittel-2-paragraf-1-ledd-2">Konsesjoner som ikke tildeles ved første gangs utlysing vil senere kunne lyses ut uten den samme regionale fordelingen. Dette gjelder likevel ikke for konsesjoner som etter denne bestemmelsen er fordelt til Finnmark.</article></article><article class="legalArticle" data-lovdata-URL="LTI/forskrift/2003-10-17-1245/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Utlysing av konsesjoner</span></h3><article class="legalP" id="kapittel-2-paragraf-2-ledd-1">Fiskeridirektoratet foretar offentlig utlysing av konsesjonene, og denne skal blant annet inneholde:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">Opplysninger om hvilke av Fiskeridirektoratets kontor som vil behandle søknadene innenfor den enkelte region;</article></article></li><li data-li-identifier="b)" data-name="b)"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">søknadsfrist hvor det framgår at søknader innkommet til Fiskeridirektoratets regionkontor etter søknadsfrist ikke vil bli behandlet;</article></article></li><li data-li-identifier="c)" data-name="c)"><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">krav til søknad;</article></article></li><li data-li-identifier="d)" data-name="d)"><article class="listArticle" id="kapittel-2-paragraf-2-ledd-1-punkt-4"><article class="legalP" id="kapittel-2-paragraf-2-ledd-1-punkt-4-ledd-1">vederlagets størrelse; og</article></article></li><li data-li-identifier="e)" data-name="e)"><article class="listArticle" id="kapittel-2-paragraf-2-ledd-1-punkt-5"><article class="legalP" id="kapittel-2-paragraf-2-ledd-1-punkt-5-ledd-1">oppfordring til kvinner om å søke.</article></article></li></ul></article></article><article class="legalArticle" data-lovdata-URL="LTI/forskrift/2003-10-17-1245/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Innhold i søknaden</span></h3><article class="legalP" id="kapittel-2-paragraf-3-ledd-1">Krav til søknadens innhold fastsettes av Fiskeridirektoratet ved utlysing og i søknadsskjema. Fiskeridirektoratet kan i tillegg kreve de opplysninger fra søker som anses nødvendig for å behandle søknaden.</article><article class="legalP" id="kapittel-2-paragraf-3-ledd-2">Søknaden skal inneholde opplysninger som er relevante i forhold til tildelingskriteriene i § 6, herunder;<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-3-ledd-2-punkt-1"><article class="legalP" id="kapittel-2-paragraf-3-ledd-2-punkt-1-ledd-1">investerings- og finansieringsplan samt likviditetsbudsjett, driftsbudsjett og resultatbudsjett for en 3-års periode. I de tilfeller der lånefinansiering er nødvendig bør slikt tilsagn vedlegges;</article></article></li><li data-li-identifier="b)" data-name="b)"><article class="listArticle" id="kapittel-2-paragraf-3-ledd-2-punkt-2"><article class="legalP" id="kapittel-2-paragraf-3-ledd-2-punkt-2-ledd-1">søkers eller driftsansvarliges akvakulturfaglige og økonomiske/administrative kvalifikasjoner;</article></article></li><li data-li-identifier="c)" data-name="c)"><article class="listArticle" id="kapittel-2-paragraf-3-ledd-2-punkt-3"><article class="legalP" id="kapittel-2-paragraf-3-ledd-2-punkt-3-ledd-1">søkers eierskap knyttet til eksisterende konsesjoner for laks og ørret, samt eierinteresser i selskaper med slik konsesjon eller avtale med andre konsesjonsinnehavere om overtakelse av eierandeler;</article></article></li><li data-li-identifier="d)" data-name="d)"><article class="listArticle" id="kapittel-2-paragraf-3-ledd-2-punkt-4"><article class="legalP" id="kapittel-2-paragraf-3-ledd-2-punkt-4-ledd-1">en nærmere angivelse av omsøkte lokaliteter, avstanden til andre lokaliteter, planstatus for lokaliseringsområdet, avstanden til vassdrag med anadrom laksefisk, avstanden til sikringssoner og nasjonale laksefjorder/-vassdrag samt avstanden til slakterier; og</article></article></li><li data-li-identifier="e)" data-name="e)"><article class="listArticle" id="kapittel-2-paragraf-3-ledd-2-punkt-5"><article class="legalP" id="kapittel-2-paragraf-3-ledd-2-punkt-5-ledd-1">kvittering for innbetalt gebyr.</article></article></li></ul></article><article class="legalP" id="kapittel-2-paragraf-3-ledd-3">Endringer i søknaden etter søknadsfristen anses som ny søknad og skal ikke behandles.</article></article><article class="legalArticle" data-lovdata-URL="LTI/forskrift/2003-10-17-1245/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Tildeling</span></h3><article class="legalP" id="kapittel-2-paragraf-4-ledd-1">Tildeling av konsesjoner forestås av Fiskeridirektoratets regionkontorer. Fiskeridirektoratet er klageinstans.</article><article class="legalP" id="kapittel-2-paragraf-4-ledd-2">Søkere må dokumentere økonomisk evne til å gjennomføre det omsøkte prosjektet, samt at søker eller driftsansvarlig har akvakulturutdanning tilsvarende videregående kurs II-nivå (VK II), fagbrev i akvakultur eller minst 2 års praksis som daglig leder ved fiskeoppdrettsanlegg.</article><article class="legalP" id="kapittel-2-paragraf-4-ledd-3">Det skal videre gis prioritet til de søkere som har det prosjekt som best antas å sikre utviklingen av oppdrettsnæringen. I denne forbindelse skal det blant annet legges vekt på:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-4-ledd-3-punkt-1"><article class="legalP" id="kapittel-2-paragraf-4-ledd-3-punkt-1-ledd-1">styrking av oppdrettsnæringens innovasjonsevne;</article></article></li><li data-li-identifier="b)" data-name="b)"><article class="listArticle" id="kapittel-2-paragraf-4-ledd-3-punkt-2"><article class="legalP" id="kapittel-2-paragraf-4-ledd-3-punkt-2-ledd-1">søkers planlagte økonomiske integrasjon med øvrig næringsvirksomhet i regionen;</article></article></li><li data-li-identifier="c)" data-name="c)"><article class="listArticle" id="kapittel-2-paragraf-4-ledd-3-punkt-3"><article class="legalP" id="kapittel-2-paragraf-4-ledd-3-punkt-3-ledd-1">at den omsøkte virksomhet er planlagt lokalisert til områder der det er tilrettelagt for oppdrettsvirksomhet.</article></article></li></ul></article></article></section><section class="section" data-name="kapIII" id="kapittel-3" data-lovdata-URL="LTI/forskrift/2003-10-17-1245/KAPITTEL_3"><h2>Kapittel III. Vederlag og gebyr</h2><article class="legalArticle" data-lovdata-URL="LTI/forskrift/2003-10-17-1245/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Vederlag</span></h3><article class="legalP" id="kapittel-3-paragraf-1-ledd-1">Ved tilsagn om konsesjon skal søker betale vederlag til statskassen. Vederlaget per konsesjon settes til 5 millioner kroner, med unntak av konsesjoner som blir lokalisert innenfor tiltakssonen i Nord-Troms og Finnmark, der vederlaget per konsesjon settes til 4 millioner kroner.</article><article class="legalP" id="kapittel-3-paragraf-1-ledd-2">Vederlag for konsesjon skal betales senest innen 1 – én – uke etter at tilsagnet er mottatt av søker. Tilsagnet bortfaller dersom vederlaget ikke er betalt innen denne fristen. Rett til drift inntrer først ved utstedelse av konsesjonsdokument når vederlaget er betalt og omsøkte lokaliteter er klarert.</article><article class="legalP" id="kapittel-3-paragraf-1-ledd-3">Dersom tilståelse av konsesjon omgjøres i forbindelse med klage eller etter forvaltningens eget tiltak, refunderes søkers vederlag. Vederlaget refunderes ikke ved eventuell senere inndragning av konsesjon på grunn av forhold som nevnt i oppdrettsloven § 11 og § 24. Det samme gjelder dersom andre forhold gjør at konsesjonen taper sin verdi.</article></article><article class="legalArticle" data-lovdata-URL="LTI/forskrift/2003-10-17-1245/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Gebyr</span></h3><article class="legalP" id="kapittel-3-paragraf-2-ledd-1">For behandling av søknad som nevnt i denne forskrift, skal søker betale gebyr, jf. forskrift av 21. desember 2001 nr. 1597 om innkreving av gebyrer til statskassen for offentlige oppgaver i forbindelse med oppdretts- og havbeitevirksomhet § 2 første ledd. Kvittering for betalt gebyr leveres sammen med søknaden. Manglende innbetaling av gebyr medfører at søknaden ikke behandles.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2003-10-17-1245/KAPITTEL_4"><h2>Kapittel IV. Avsluttende bestemmelser</h2><article class="legalArticle" data-lovdata-URL="LTI/forskrift/2003-10-17-1245/§9" data-name="§9" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Vilkår</span></h3><article class="legalP" id="kapittel-4-paragraf-1-ledd-1">Søker som blir tildelt konsesjon plikter å gjennomføre de tiltak som er beskrevet i konsesjonssøknaden og som er relevante i forhold til tildelingskriteriene i § 6.</article></article><article class="legalArticle" data-lovdata-URL="LTI/forskrift/2003-10-17-1245/§10" data-name="§10" id="kapittel-4-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Tillatelse til overdragelse/endringer i forutsetninger for tildeling</span></h3><article class="legalP" id="kapittel-4-paragraf-2-ledd-1">Konsesjoner som tildeles etter denne forskriften kan ikke overdras uten tillatelse fra Fiskeridirektoratet i en periode på 10 år etter tilsagn om konsesjon.</article><article class="legalP" id="kapittel-4-paragraf-2-ledd-2">I denne perioden kreves også tillatelse til vesentlige endringer i tiltak som er beskrevet i konsesjonssøknaden og som er relevante i forhold til tildelingskriteriene i § 6.</article><article class="legalP" id="kapittel-4-paragraf-2-ledd-3">Fiskeridepartementet er klageinstans etter denne bestemmelsen.</article></article><article class="legalArticle" data-lovdata-URL="LTI/forskrift/2003-10-17-1245/§11" data-name="§11" id="kapittel-4-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-3-ledd-1">Forskriften trer i kraft straks.</article></article></section><section class="section" id="kapittel-5" data-lovdata-URL="LTI/forskrift/2003-10-17-1245/KAPITTEL_5"><h2>Merknader til forskrift om tildeling av konsesjoner for matfiskoppdrett av laks og ørret i sjøvann</h2><article class="defaultP"><i>Til § 1 Formål</i></article><article class="legalP" id="kapittel-5-ledd-1">Ordlyden til denne bestemmelsen er endret noe i forhold til formålsbestemmelsen i oppdrettslovens § 1. Departementet ønsker med formuleringen å synliggjøre at man ved denne tildelingsrunden ønsker å bidra til å styrke næringens konkurransekraft.</article> <article class="defaultP" margin-top="true"><i>Til § 2 Virkeområde</i></article><article class="legalP" id="kapittel-5-ledd-2">Forskriften gjelder tildeling av oppdrettskonsesjoner med 12.000 m<sup>3</sup> oppdrettsvolum, jf. forskrift av 17. august 1989 nr. 808 om måling av volum i oppdrettsanlegg og forskrift av 7. november 1985 nr. 1903 om flytting og utvidelse av anlegg for oppdrett av matfisk og stamfisk av laks og ørret i sjøvann (flytteforskriften) § 6. Av de 60 konsesjonene er 10 konsesjoner tidligere lyst ut i Finnmark henholdsvis høsten 2002 og våren 2003 uten at disse ble tildelt. De 10 konsesjonene øremerkes fortsatt Finnmark, men skal lyses ut og tildeles i henhold til denne forskrift.</article> <article class="defaultP" margin-top="true"><i>Til § 3 Fordeling av konsesjoner i inneværende tildelingsrunde</i></article><article class="legalP" id="kapittel-5-ledd-3">Konsesjonene skal i denne runden deles ut innenfor den regionstrukturen som vil gjelde for Fiskeridirektoratet fra 1. januar 2004. De enkelte konsesjonene er fordelt mellom disse regionene uten å være forhåndslokalisert til bestemte kommuner.</article><article class="legalP" id="kapittel-5-ledd-4">Hensikten med den løsningen som er valgt, er å bedre fleksibiliteten samt å bidra til å styrke konkurransekraften for søkerne. Selv om oppdrettskonsesjoner er knyttet til en enkelt kommune, er dette ikke ment å være til hinder for at søkere i søknaden kan presentere og få godkjent driftsopplegg med lokaliteter i flere kommuner, ev. også gjennom samlokalisering med andre konsesjoner.</article><article class="legalP" id="kapittel-5-ledd-5">Etter at det er gitt tilsagn om konsesjon skal konsesjonene i utgangspunktet drives i kommunen det er gitt tilsagn om. Søknad om eventuell flytting må godkjennes i henhold til flytteforskriften.</article> <article class="defaultP" margin-top="true"><i>Til § 4 Utlysing av konsesjoner</i></article><article class="legalP" id="kapittel-5-ledd-6">Fiskeridirektoratet forestår utlysing av konsesjonene. Bestemmelsen angir de minimumskrav utlysingen skal inneholde. I tillegg kan Fiskeridirektoratet ved utlysing fastsette nærmere krav til innholdet i søknaden.</article><article class="legalP" id="kapittel-5-ledd-7">Stortinget har bedt Regjeringen om å avvikle de midlertidige sikringssonene for laksefisk. Samtidig har Stortinget bedt om at det ikke skal tildeles nye matfiskkonsesjoner for anadrome arter før runde II av nasjonale laksevassdrag og -fjorder er gjennomført. Fiskeridirektoratet bør derfor ved utlysing av konsesjonene gjøre oppmerksom om at nye konsesjoner ikke vil tillates lokalisert innenfor gjeldende sikringssoner selv om disse skal avvikles.</article><article class="legalP" id="kapittel-5-ledd-8">Fiskeridirektoratet vil ved utlysing også kunne opplyse om at det i enkelte regioner vil være områder som ikke vil kunne prioriteres med nye konsesjoner fordi områdene fremstår som problemfylte ut fra eksempelvis veterinære og miljømessige forhold. Det presiseres at dette ikke medfører noen forhåndsklarering av områder som ikke unntas – for mer informasjon se merknadene til § 6.</article><article class="legalP" id="kapittel-5-ledd-9">Fiskeridirektoratet vil utarbeide søknadsskjema hvor spesifikasjoner over de opplysninger direktoratet trenger for å få en betryggende og oversiktlig saksbehandling angis.</article><article class="legalP" id="kapittel-5-ledd-10">Utlysingen skal også inneholde en absolutt søknadsfrist. Søker har risikoen for at søknaden innen fristen kommer frem til det regionkontor som skal behandle søknaden. Søknader som innkommer etter fristens utløp skal avvises ved enkeltvedtak i medhold av forvaltningsloven. Avvisningsvedtak skal begrunnes og søker skal på vanlig måte gis informeres om klageadgang mv. i henhold til forvaltningsloven.</article><article class="legalP" id="kapittel-5-ledd-11">For å styrke kvinners deltakelse på eiersiden i næringen, skal det i utlysingen tas inn en særskilt oppfordring til kvinner om å søke om konsesjon. Det presiseres at dette ikke innebærer at kvinnelige søkere skal prioriteres ved tildeling.</article> <article class="defaultP" margin-top="true"><i>Til § 5 Innhold i søknaden</i></article><article class="legalP" id="kapittel-5-ledd-12">De nærmere krav til søknadens innhold fastsettes av Fiskeridirektoratet og gjøres kjent ved utlysing. Fiskeridirektoratet kan i tillegg, under saksbehandlingen både i første instans og i klagebehandlingen, kreve de opplysninger fra søkeren som anses nødvendig for å behandle søknaden. Fiskeridirektoratets regionkontorer vil ikke realitetsbehandle eller kontrollere opplysningene i søknaden før fristens utløp. Bestemmelsen må sees i sammenheng med behovet for å kunne vurdere de enkelte søknadene opp mot hverandre og hensynet til effektiv søknadsbehandling.</article><article class="legalP" id="kapittel-5-ledd-13">Bestemmelsens annet ledd angir hvilke opplysninger søknaden skal inneholde. Søker skal bl.a. fremlegge en investerings- og finansieringsplan (også kalt forretningsplan) for å dokumentere at forutsetningene for så vel etablering og oppstart samt videre drift er tilstede. Slik dokumentasjon bør bestå av prosjektbeskrivelse, salgs- og driftsbudsjett, finansieringsopplysninger om egenkapital, tilskudd/stipend, organisering og ledelse, regnskapsføring og revisjon. For å lette Fiskeridirektoratets vurdering av om søker har sannsynliggjort økonomisk evne til å gjennomføre omsøkte prosjekt bør søker vedlegge lånetilsagn der lånefinansiering er nødvendig for hele eller deler av prosjektet. Lånetilsagnet bør dekke kostnader forbundet med innbetaling av konsesjonsvederlag og oppstart av driften. Som en konsekvens av dette vil finansinstitusjonene i større grad måtte realitetsvurdere søkeren på søknadstidspunktet og ikke på tilsagnstidspunktet.</article><article class="legalP" id="kapittel-5-ledd-14">Planhorisonten bør være for en 3-års periode, jf. forskrift av 18. desember 1998 nr. 1409 om etablering, drift og sykdomsforebyggende tiltak ved oppdrettsanlegg § 30 om passivitet.</article><article class="legalP" id="kapittel-5-ledd-15">Fiskeridirektoratet vil gjennom innsendte investerings- og finansieringsplaner samt lånetilsagn kunne vurdere den enkelte søkers betalingsevne. Skulle selskap som får tilsagn om konsesjon unnlate å betale konsesjonsvederlaget innen fristen, vil neste kvalifiserte søker kunne gis tilsagn etter at fristen for betaling av konsesjonsvederlaget er gått ut.</article><article class="legalP" id="kapittel-5-ledd-16">Søker skal også oppgi eierinteresser knyttet til andre konsesjoner for laks eller ørret, eierinteresser i selskaper med konsesjon eller avtaler med andre konsesjonhavere. Formålet med dette er at Fiskeridirektoratet skal kunne føre oversikt over eierstrukturen i næringen for å håndheve forskrift av 16. februar 2001 nr. 158 om kontroll med eiermessige endringer i selskap mv. som innehar tillatelse til oppdrett av matfisk av laks og ørret i sjø. Hvilke opplysninger som kreves vil fremgå av søknadsskjema utarbeidet av Fiskeridirektoratet.</article><article class="legalP" id="kapittel-5-ledd-17">Søker må også angi hvilke lokaliteter konsesjonen planlegges drevet på. Dette kravet må ikke forveksles med de krav Fiskeridirektoratet i samarbeid med andre sektormyndigheter stiller for klarering av lokaliteter. Slik dokumentasjon vil i alle tilfelle måtte sendes dersom søker får tilsagn om konsesjon.</article><article class="legalP" id="kapittel-5-ledd-18">Søker er ansvarlig for søknadens innhold, herunder riktigheten og relevansen av de opplysninger som gis i søknaden. Alle opplysninger skal foreligge ved søknadsfristens utløp.</article><article class="legalP" id="kapittel-5-ledd-19">Det vil ikke være anledning til å komme med nye opplysninger eller gjøre endringer i søknaden etter søknadsfristens utløp. Rene presiseringer vil kunne bli godtatt.</article> <article class="defaultP" margin-top="true"><i>Til § 6 Tildeling</i></article><article class="legalP" id="kapittel-5-ledd-20">Fiskeridirektoratets regionkontorer treffer vedtak om tildeling av konsesjoner i første instans, mens Fiskeridirektoratet sentralt er klageinstans. Fiskeridirektoratet avgjør hvilke regionkontor som skal behandle søknader i førsteinstans innenfor de regioner som vil bli slått sammen med virkning fra 1. januar 2004.</article><article class="legalP" id="kapittel-5-ledd-21">Vurderingstema etter denne bestemmelsen er i hvilken grad det omsøkte prosjekt vil bidra til å sikre en positiv utvikling av oppdrettsnæringen. Bestemmelsen angir hvilke kriterier Fiskeridirektoratets regionkontor særlig skal legge vekt på ved denne vurderingen. Kriteriene vil inngå i en samlet vurdering og er dermed ikke ment å være kumulative eller uttømmende.</article><article class="legalP" id="kapittel-5-ledd-22">Bestemmelsens annet ledd oppstiller minstekrav til dokumentasjon av finansiell styrke for å gjennomføre prosjektet samt krav til kompetanse hos søker eller driftsansvarlige. Kravet om kompetanse må sees i sammenheng med at oppdrettsloven § 6 tredje ledd bokstav c gir anvisning om at nødvendig faglig kompetanse skal vektlegges ved tildeling av konsesjoner. Minstekravene må sees i sammenheng med kravene i forskriftens § 5 bokstavene a og b. Søkere som oppfyller minstekravene skal likestilles slik at prioritering mellom disse må skje etter de øvrige tildelingskriterier i tredje ledd.</article><article class="legalP" id="kapittel-5-ledd-23">Etter oppdrettslovens § 6 tredje ledd bokstav b skal det særlig legges vekt på at eierinteressene så vidt mulig har lokal tilknytning. Etter departementets vurdering gir bestemmelsens forarbeider anvisning om at begrepet lokal tilknytning ikke skal forstås som et fast avgrenset begrep, men vil være gjenstand for dynamisk tolkning over tid i samsvar med næringens utvikling. I Ot.prp. nr. 53 (1984–1985) er det således fremhevet at man ved den nærmere avgrensning av begrepet lokal tilknytning kan legge vekt på elementer som styrker konkurranseevnen herunder tillate engasjement fra biologisk, teknologisk og markedsføringsmessig spisskompetansemiljø for å kunne utnytte næringens potensial fullt ut.</article><article class="legalP" id="kapittel-5-ledd-24">Vektleggingen av lokal tilknytning er videre heller ikke ment å være absolutt, jf. bestemmelsens ordlyd «så vidt mulig».</article><article class="legalP" id="kapittel-5-ledd-25">Departementet har ved utformingen av tildelingskriteriene oppstilt kriterier som samsvarer med utviklingen innen næringen og de elementer som forarbeidene gir anvisning uten samtidig å forskjellsbehandle på grunnlag av nasjonalitet. Det vises i denne sammenheng også til Innst.O. nr. 123 (2000–2001) hvor det gis tilslutning til departementets forståelse om at bestemmelsen ikke er ment å diskriminere med hensyn til nasjonalitet.</article> <article class="defaultP" margin-top="true"><i>Særlig om § 6 bokstav a</i></article><article class="legalP" id="kapittel-5-ledd-26">Kriteriet tar sikte på å bidra til å øke innovasjonsevnen i oppdrettsnæringen. Forhold som kan vektlegges under dette kriteriet er:<ul class="defaultList"><li data-li-identifier="-" data-name="-"><article class="listArticle" id="kapittel-5-ledd-26-punkt-1"><article class="legalP" id="kapittel-5-ledd-26-punkt-1-ledd-1">planlagt deltakelse i utviklingsfellesskap sammen med andre bedrifter, forsknings og utviklingsmiljøer samt offentlige aktører;</article></article></li><li data-li-identifier="-" data-name="-"><article class="listArticle" id="kapittel-5-ledd-26-punkt-2"><article class="legalP" id="kapittel-5-ledd-26-punkt-2-ledd-1">planlagt bruk av ny teknologi;</article></article></li><li data-li-identifier="-" data-name="-"><article class="listArticle" id="kapittel-5-ledd-26-punkt-3"><article class="legalP" id="kapittel-5-ledd-26-punkt-3-ledd-1">planlagte miljørettede tiltak knyttet til rent havmiljø og bærekraftig produksjon. Eksempler på slike tiltak kan være bruk av miljøovervåkningsverktøy (MOM) eller andre tiltak som går ut over de miljøtiltak som kreves av den enkelte konsesjonær i dag.</article></article></li></ul></article> <article class="defaultP" margin-top="true"><i>Særlig om § 6 bokstav b</i></article><article class="legalP" id="kapittel-5-ledd-27">Det sentrale element ved kriteriet vil være søkers evne og uttrykte vilje til å investere i regionen. Med region menes her i utgangspunktet den av Fiskeridirektoratets regioner konsesjonen blir lokalisert til. Planlagt investeringer innenfor annen fylkeskommunes grenser kan imidlertid også hensyntas der dette vil være naturlig i forhold til konsesjonens lokalisering. Planlagte investeringer både ved konsesjonstildeling og som ledd i å styrke virksomheten over tid vil kunne gi positive ringvirkninger i regionen, herunder opprettholde bosettingsmønstre og skape nye arbeidsplasser.</article><article class="legalP" id="kapittel-5-ledd-28">Ved praktisering av bestemmelsen skal det som nevnt over ikke diskrimineres med hensyn til nasjonalitet. Nedenfor angis eksempler på forhold som etter departementets vurdering vil kunne innebære elementer av slik diskriminering og som derfor ikke skal vektlegges ved prioriteringen mellom de ulike søkere:<ul class="defaultList"><li data-li-identifier="-" data-name="-"><article class="listArticle" id="kapittel-5-ledd-28-punkt-1"><article class="legalP" id="kapittel-5-ledd-28-punkt-1-ledd-1">at søker er bosatt i en bestemt kommune eller har annen form for lokal tilknytning</article></article></li><li data-li-identifier="-" data-name="-"><article class="listArticle" id="kapittel-5-ledd-28-punkt-2"><article class="legalP" id="kapittel-5-ledd-28-punkt-2-ledd-1">at søker allerede har etablert økonomisk integrasjon i regionen</article></article></li><li data-li-identifier="-" data-name="-"><article class="listArticle" id="kapittel-5-ledd-28-punkt-3"><article class="legalP" id="kapittel-5-ledd-28-punkt-3-ledd-1">at søker tar sikte på å ansette lokal arbeidskraft</article></article></li><li data-li-identifier="-" data-name="-"><article class="listArticle" id="kapittel-5-ledd-28-punkt-4"><article class="legalP" id="kapittel-5-ledd-28-punkt-4-ledd-1">at søker tar sikte på å bruke lokale leverandører av varer og tjenester</article></article></li><li data-li-identifier="-" data-name="-"><article class="listArticle" id="kapittel-5-ledd-28-punkt-5"><article class="legalP" id="kapittel-5-ledd-28-punkt-5-ledd-1">at søker tar sikte på etablere administrasjon i regionen.</article></article></li></ul></article> <article class="defaultP" margin-top="true"><i>Særlig om § 6 bokstav c</i></article><article class="legalP" id="kapittel-5-ledd-29">Prioritering av søkere som planlegger å lokalisere virksomhet i områder som er egnet for oppdrett av laks og ørret og hvor det i tillegg er tilrettelagt for oppdrettsvirksomhet, vil kunne bidra til å styrke virksomhetens konkurransekraft. Flere former for tilrettelegging vil kunne være aktuelt i forhold til dette kriteriet:<ul class="defaultList"><li data-li-identifier="-" data-name="-"><article class="listArticle" id="kapittel-5-ledd-29-punkt-1"><article class="legalP" id="kapittel-5-ledd-29-punkt-1-ledd-1">godkjente kystsoneplaner;</article></article></li><li data-li-identifier="-" data-name="-"><article class="listArticle" id="kapittel-5-ledd-29-punkt-2"><article class="legalP" id="kapittel-5-ledd-29-punkt-2-ledd-1">kommunale reguleringsplaner;</article></article></li><li data-li-identifier="-" data-name="-"><article class="listArticle" id="kapittel-5-ledd-29-punkt-3"><article class="legalP" id="kapittel-5-ledd-29-punkt-3-ledd-1">egnet infrastruktur i regionen.</article></article></li></ul></article><article class="legalP" id="kapittel-5-ledd-30">Det gjøres oppmerksom på at tilsagnet om konsesjon ikke gir rett til drift. Rett til drift inntrer først når Fiskeridirektoratet har skrevet ut konsesjonsdokumenter knyttet til klarerte lokaliteter. Beregning av fôrkvote for 2004 vil bli foretatt ved utskriving av konsesjonsdokumentet. Det at det er gitt konsesjon ut fra en søknad med konkretisert lokalitet, innebærer ikke en forhåndsgodkjenning av lokaliteten. Alle omsøkte lokaliteter må vurderes ut fra veterinære forhold, forurensningsforhold og det må på vanlig måte foreligge tillatelser fra veterinær- og miljøvernmyndigheter mv. for hver enkelt lokalitet.</article><article class="legalP" id="kapittel-5-ledd-31">Fiskeridirektoratet kan fastsette utfyllende presiseringer/retningslinjer for tildelingen.</article> <article class="defaultP" margin-top="true"><i>Til § 7 Vederlag</i></article><article class="legalP" id="kapittel-5-ledd-32">Ved tildeling av konsesjon skal det betales et vederlag til Staten. Vederlaget betales til Fiskeridirektoratet, og søker er selv ansvarlig for å dokumentere at beløpet er betalt innen nevnte frist.</article><article class="legalP" id="kapittel-5-ledd-33">Prisen per konsesjon er satt til 5 millioner kroner, med unntak for konsesjoner som lokaliseres til kommuner innenfor tiltakssonen i Nord-Troms og Finnmark. For disse konsesjonene betales et vederlag på 4 millioner kroner. Bakgrunnen for differensieringen er i tillegg til avstand, at fisken vokser saktere i nordlige deler av Nord-Norge som følge av lavere gjennomsnittlig vanntemperatur. Utredninger gjort for Fiskeridepartementet av KPMG viser at dette medfører større kapitalkostnader. Dette gjør at disse konsesjonene objektivt sett vil ha en lavere verdi.</article><article class="legalP" id="kapittel-5-ledd-34">Ved tildeling av konsesjon vil det kunne gis tillatelse til samlokalisering over kommunegrensene. Det presiseres at dette ikke innebærer noen liberalisering av gjeldende praksis etter flytteforskriften når tildeling er foretatt. Reduksjon i vederlag fra 5 til 4 millioner kroner gjelder kun der samtlige av konsesjonens lokaliteter legges innenfor tiltakssonen. Søker som får tildelt konsesjon innenfor tiltakssonen og som ønsker å drive hele eller deler av konsesjonen utenfor tiltakssonen skal før flytting tillates, foreta en engangsinnbetaling til Staten v/Fiskeridirektoratet som kompensasjon for den opprinnelige reduksjon av konsesjonsvederlaget. Innbetalingen skal tilsvare kroner 1.000.000 med fratrekk av kroner 100.000 for hvert år som er gått fra tildeling av konsesjonen.</article><article class="legalP" id="kapittel-5-ledd-35">Tilsagn om konsesjon utløser betalingsplikt for vederlaget, men gir ikke rett til drift før lokalitetsvalg er klarert og konsesjonsdokument skrevet ut. Det er satt en absolutt frist på 1 uke for betaling av vederlaget. Dersom søker som har fått tilsagn ikke kan dokumentere overfor Fiskeridirektoratet at betaling har funnet sted innen fristen, skal Fiskeridirektoratet tildele konsesjonen til nest beste søker. Vederlag som er innbetalt vil ikke bli refundert dersom søker ønsker å si fra seg tilsagnet etter at vederlaget er betalt.</article><article class="legalP" id="kapittel-5-ledd-36">Vedtak om avslag sendes til søkere når det er endelig klart hvem som gjennom betaling av vederlaget har fått konsesjonen.</article><article class="legalP" id="kapittel-5-ledd-37">Ved en eventuell omgjøring av tilsagn om konsesjon vil søker få tilbake konsesjonsvederlaget i tillegg til rente for perioden mellom innbetaling og utbetaling av konsesjonsvederlag. Rentesatsen som vil legges til grunn er den til enhver tid gjeldende normrenten i Norges Bank. Det vil ikke ytes høyere rentesats selv om søker har hatt finanskostnader som overskrider denne renten.</article><article class="legalP" id="kapittel-5-ledd-38">Refusjon av vederlag med renter kan bare foretas ved omgjøring av tilsagn enten dette skjer i klageomgang eller at myndighetene omgjør konsesjonstilsagnet på eget initiativ i henhold til forvaltningslovens regler.</article> <article class="defaultP" margin-top="true"><i>Til § 8 Gebyr</i></article><article class="legalP" id="kapittel-5-ledd-39">For denne tildelingsrunden skal det betales gebyr på kroner 12.000 per konsesjon det søkes om. Gebyret vil også omfatte én lokalitetsklarering. Gebyr for flere lokalitetsklareringer enn den ene som omfattes av søknaden skal ikke betales i forbindelse med søknaden om konsesjon, men etter at eventuelt tilsagn er gitt.</article><article class="legalP" id="kapittel-5-ledd-40">Innbetalt gebyr refunderes ikke dersom søknaden ikke innvilges.</article> <article class="defaultP" margin-top="true"><i>Til § 9 Vilkår</i></article><article class="legalP" id="kapittel-5-ledd-41">Forskriften regulerer uttømmende vilkårene for tildeling. Det skal ikke oppstilles vilkår i konsesjonstilsagn/-dokument som ikke følger av denne bestemmelsen. Begrensningen i adgangen til å sette vilkår er ikke til hinder for at det stilles vilkår knyttet til bruken av aktuelle lokaliteter.</article> <article class="defaultP" margin-top="true"><i>Til § 10 Tillatelse til overdragelse/endringer i forutsetninger for tildeling</i></article><article class="legalP" id="kapittel-5-ledd-42">For å sikre at de tiltak som er beskrevet i søknaden og som har vært vektlagt ved prioriteringen av søker etter § 6 tredje ledd gjennomføres, oppstilles krav om tillatelse fra Fiskeridirektoratet ved overdragelse eller vesentlige endringer i forutsetningene for tildelingen.</article><article class="legalP" id="kapittel-5-ledd-43">Krav om tillatelse ved overdragelse kommer i tillegg til de generelle vilkår for overdragelse av konsesjon etter oppdrettsloven. Ved praktisering av bestemmelsen skal Fiskeridirektoratet foreta en reell og selvstendig vurdering av de kriteriene i § 6 vil bli opprettholdt dersom konsesjonen tillates overdratt.</article><article class="legalP" id="kapittel-5-ledd-44">Tillatelse til vesentlig endring av planlagte tiltak som nevnt over, skal gis dersom for eksempel etterfølgende endringer i næringen/andre samfunnsmessige forhold har medført at gjennomføring av tiltaket vil være urimelig tyngende for konsesjonsinnehaver. Bestemmelsen gjelder i utgangspunktet for 10 år. Forskriftens § 5 åpner imidlertid for en tidsavgrensning av planhorisonten på søknadstidspunktet. Dersom søkers planhorisont er kortere enn 10 år, legges denne planhorisonten til grunn når det skal vurderes om tiltaket krever tillatelse.</article></section></main></body></html>