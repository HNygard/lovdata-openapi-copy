<!DOCTYPE html><html lang="no"><head><title>Forskrift om særtilskot.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-01-15-121</dd><dt class="dokid">DokumentID</dt><dd class="dokid">LTI/forskrift/2003-01-15-121</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 2 s 297</dd><dt class="dateInForce">I kraft fra</dt><dd class="dateInForce">2003-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1992-10-13-761</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-04-08-7/§52</li></ul></dd><dt class="dateOfPublication">Kunngjort</dt><dd class="dateOfPublication">2003-02-11</dd><dt class="journalNumber">Journalnummer</dt><dd class="journalNumber">2003-0124</dd><dt class="titleShort">Korttittel</dt><dd class="titleShort">Forskrift om særtilskot</dd><dt class="title">Tittel</dt><dd class="title">Forskrift om særtilskot.</dd><dt class="miscInformation">Annet om dokumentet</dt><dd class="miscInformation">Fastsett av Barne- og familiedepartementet 15. januar 2003 med heimel i lov av 8. april 1981 nr. 7 om barn og foreldre (barnelova) § 52.</dd><dt class="refid">RefID</dt><dd class="refid">forskrift/2003-01-15-121</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særtilskot.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li></ul></li></ul></dd></dl></header><main class="documentBody" data-lovdata-URL="LTI/forskrift/2003-01-15-121" id="dokument"><h1>Forskrift om særtilskot.</h1><article class="legalArticle" data-lovdata-URL="LTI/forskrift/2003-01-15-121/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Foreldra kan påleggjast å yte særtilskot dersom det oppstår særlege utlegg. Det er eit vilkår at utgiftene er rimelege og nødvendige, og ikkje går inn under dei utgiftene som det ordinære fostringstilskotet skal dekkje.</article></article><article class="legalArticle" data-lovdata-URL="LTI/forskrift/2003-01-15-121/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Særtilskotet blir fastsett av tilskotsfuten på grunnlag av dei faktiske utgiftene som blir dokumenterte. Det kan ikkje påleggjast særtilskot dersom utlegget er lågare enn fullt tilskotsforskot per månad etter forskotteringslova.</article><article class="legalP" id="paragraf-2-ledd-2">Særtilskotet skal fastsetjast slik at dei dokumenterte nettoutgiftene blir fordelte mellom foreldra etter storleiken på inntekta deira og skal rundast av til den næraste sjettedelen av utgifta etter forskrift om fastsetjing og endring av fostringstilskot. Særtilskotet skal ikkje reduserast for samvær. Det skal ikkje fastsetjast særtilskot dersom den tilskotspliktige manglar full bidragsevne.</article><article class="legalP" id="paragraf-2-ledd-3">Tilskotsfuten sitt vedtak kan klagast inn for fylkestrygdekontoret.</article></article><article class="legalArticle" data-lovdata-URL="LTI/forskrift/2003-01-15-121/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Særtilskot skal betalast i ein samla sum. Særtilskot kan likevel betalast i terminar dersom utlegget skal gjerast opp slik.</article></article><article class="legalArticle" data-lovdata-URL="LTI/forskrift/2003-01-15-121/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Denne forskrifta tek til å gjelde frå 1. oktober 2003. Frå same tid blir forskrift av 13. oktober 1992 nr. 761 om særtilskot oppheva.</article></article></main></body></html>