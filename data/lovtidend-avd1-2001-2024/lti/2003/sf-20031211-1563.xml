<!DOCTYPE html><html lang="no"><head><title>Forskrift om endring i forskrift om medisinsk utstyr.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-12-11-1563</dd><dt class="dokid">DokumentID</dt><dd class="dokid">LTI/forskrift/2003-12-11-1563</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 17 s 2817</dd><dt class="dateInForce">I kraft fra</dt><dd class="dateInForce">2003-12-11</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-01-12-25</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-01-12-6/§4</li></ul></dd><dt class="dateOfPublication">Kunngjort</dt><dd class="dateOfPublication">2003-12-19</dd><dt class="journalNumber">Journalnummer</dt><dd class="journalNumber">2003-1350</dd><dt class="titleShort">Korttittel</dt><dd class="titleShort">Endr. i forskrift om medisinsk utstyr</dd><dt class="title">Tittel</dt><dd class="title">Forskrift om endring i forskrift om medisinsk utstyr.</dd><dt class="miscInformation">Annet om dokumentet</dt><dd class="miscInformation">Fastsatt av Helsedepartementet 11. desember 2003 med hjemmel i lov av 12. januar 1995 nr. 6 om medisinsk utstyr § 4.</dd><dt class="refid">RefID</dt><dd class="refid">forskrift/2003-12-11-1563</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om medisinsk utstyr.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-12-11-1563" id="dokument"><h1>Forskrift om endring i forskrift om medisinsk utstyr.</h1><section class="section" data-name="kapI" id="kapittel-1" data-lovdata-URL="LTI/forskrift/2003-12-11-1563/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 12. januar 1995 nr. 25 om medisinsk utstyr gjøres følgende endringer:</article> <article class="defaultP" margin-top="true">Forskriftens hjemmelsfelt skal lyde:</article><article class="legalP" id="kapittel-1-ledd-2">Fastsatt ved Regjeringens res. 12. januar 1995 med hjemmel i lov av 12. januar 1995 nr. 6 om medisinsk utstyr § 3, § 4, § 5, § 6, § 7, § 8, § 9, § 10 og § 11 og lov av 16. juni 1994 nr. 20 om tekniske kontrollorgan som har til oppgåve å gjennomføre samsvarsvurderingar § 7. Fremmet av Sosial- og helsedepartementet. Jf. EØS-avtalen vedlegg II kap. X nr. 7 (direktiv 90/385/EØF endret ved direktiv 93/42/EØF og direktiv 93/68/EØF), kap. XXX nr. 1 (direktiv 93/42/EØF endret ved direktiv 98/79/EF, direktiv 2000/70/EF og direktiv 2001/104/EF), nr. 2 (direktiv 98/79/EF), nr. 3 (vedtak 2002/364/EF) og nr. 4 (direktiv 2003/12/EF).</article> <article class="defaultP" margin-top="true">§ 2 første ledd skal lyde:</article><article class="numberedLegalP" data-numerator="1" id="kapittel-1-nummer-1">(1) Før medisinsk utstyr kan markedsføres eller tas i bruk, skal det oppfylle de krav som stilles for utstyret i direktiv 90/385/EØF, direktiv 93/42/EØF som endret ved direktiv 2000/70/EF og med de unntak som oppstilles for brystimplantater i direktiv 2003/12/EF, samt direktiv 98/79/EF, herunder de grunnleggende krav som gjelder for utstyret i henhold til direktivenes vedlegg I. I denne forbindelse skal det tas hensyn til utstyrets tiltenkte formål. Denne bestemmelsen får tilsvarende anvendelse på utstyr beregnet på vurdering av ytelse.</article> <article class="defaultP" margin-top="true">§ 3 annet ledd skal lyde:</article><article class="numberedLegalP" data-numerator="2" id="kapittel-1-nummer-2">(2) Medisinsk utstyr som omfattes av direktiv 93/42/EØF som endret ved direktiv 2000/70/EF skal klassifiseres i risikoklassene III, IIa, IIb og I, i samsvar med det som fremgår av artikkel 9 og vedlegg IX. Brystimplantater skal, som et unntak fra vedlegg IX, klassifiseres i risikoklasse III, jf. artikkel 1 i direktiv 2003/12/EF. For klasse III gjelder enten vedlegg II eller vedlegg III, sistnevnte sammen med vedlegg IV eller vedlegg V, for klasse IIa enten vedlegg II eller vedlegg VII sammen med vedlegg IV eller V eller VI, for klasse IIb enten vedlegg II eller vedlegg III sammen med vedlegg IV eller V eller VI.</article> <article class="defaultP" margin-top="true">I § 8 første ledd endres «Meldesentralen, Statens helsetilsyn» til «Sosial- og helsedirektoratet».</article> <article class="defaultP" margin-top="true">§ 8 fotnote 1 skal lyde:</article><article class="legalP" id="kapittel-1-ledd-3">Sosial- og helsedirektoratet, Avdeling for spesialisthelsetjenester, Postboks 8054 Dep, 0031 Oslo.</article> <article class="defaultP" margin-top="true">I § 9 tredje ledd endres «Produkt- og elektrisitetstilsynet» til «Direktoratet for samfunnssikkerhet og beredskap».</article> <article class="defaultP" margin-top="true">§ 10 annet ledd siste punktum skal lyde:</article><article class="legalP" id="kapittel-1-ledd-4">Frem til 7. desember 2005 kan dette utstyret fortsatt tas i bruk.</article> <article class="defaultP" margin-top="true">§ 10 nytt fjerde og femte ledd skal lyde:</article><article class="numberedLegalP" data-numerator="4" id="kapittel-1-nummer-3">(4) Brystimplantater som er markedsført før 1. januar 2004 i medhold av direktiv 93/42/EØF artikkel 11 nr. 3 bokstav a) eller artikkel 11 nr. 3 bokstav b) nr. iii) kan markedsføres frem til 1. mars 2004. Brystimplantater markedsført før 1. januar 2004 i medhold av de nevnte bestemmelsene i direktiv 93/42/EØF, kan ikke markedsføres etter 1. mars 2004 uten å ha vært underlagt en ny samsvarsvurdering etter reglene for medisinsk utstyr i risikoklasse III, jf. direktiv 2003/12/EF.</article><article class="numberedLegalP" data-numerator="5" id="kapittel-1-nummer-4">(5) Vedtak vedrørende brystimplantater truffet av teknisk kontrollorgan i medhold av direktiv 93/42/EØF artikkel 11 nr. 3 bokstav a) før 1. januar 2004 kan, som et unntak fra direktiv 93/42/EØF artikkel 11 nr. 11, ikke forlenges hvis de utløper i tidsrommet 1. januar 2004 til 1. mars 2004, jf. artikkel 2 i direktiv 2003/12/EF.</article></section><section class="section" data-name="kapII" id="kapittel-2" data-lovdata-URL="LTI/forskrift/2003-12-11-1563/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>