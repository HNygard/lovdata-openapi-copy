<!DOCTYPE html><html lang="no"><head><title>Forskrift om fastsetjing og endring av fostringstilskot.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-01-15-123</dd><dt class="dokid">DokumentID</dt><dd class="dokid">LTI/forskrift/2003-01-15-123</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 2 s 298</dd><dt class="dateInForce">I kraft fra</dt><dd class="dateInForce">2003-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1989-03-20-785</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-04-08-7/§54a</li><li>lov/1981-04-08-7/§57</li></ul></dd><dt class="dateOfPublication">Kunngjort</dt><dd class="dateOfPublication">2003-02-11</dd><dt class="journalNumber">Journalnummer</dt><dd class="journalNumber">2003-0126</dd><dt class="titleShort">Korttittel</dt><dd class="titleShort">Forskrift om fastsetjing av fostringstilskot</dd><dt class="title">Tittel</dt><dd class="title">Forskrift om fastsetjing og endring av fostringstilskot.</dd><dt class="miscInformation">Annet om dokumentet</dt><dd class="miscInformation">Fastsett av Barne- og familiedepartementet 15. januar 2003 med heimel i lov av 8. april 1981 nr. 7 om barn og foreldre (barnelova) § 54a og § 57.</dd><dt class="refid">RefID</dt><dd class="refid">forskrift/2003-01-15-123</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fastsetjing og endring av fostringstilskot.<ul class="tocSubUl"><li>§ 1. Offentleg fastsetjing av fostringstilskot</li><li>§ 2. Fordeling av underhaldskostnaden for barnet mellom foreldra etter storleiken på inntekta deira</li><li>§ 3. Underhaldskostnaden</li><li>§ 4. Inntekt</li><li>§ 5. Inntekta til barnet</li><li>§ 6. Tilskotsevne</li><li>§ 7. Maksimumsgrense for samla tilskotsplikt</li><li>§ 8. Delt bustad</li><li>§ 9. Samvær</li><li>§ 10. Barnetillegg i trygd o.a.</li><li>§ 11. Skjønnsfastsetjing av tilskot</li><li>§ 12. Tilleggstilskot og maksimumsgrense for tilskot</li><li>§ 13. Endring</li><li>§ 14. Ikraftsetjing</li><li>Vedlegg. Grunnlagstal for utrekning av fostringstilskot</li></ul></li></ul></dd></dl></header><main class="documentBody" data-lovdata-URL="LTI/forskrift/2003-01-15-123" id="dokument"><h1>Forskrift om fastsetjing og endring av fostringstilskot.</h1><article class="legalArticle" data-lovdata-URL="LTI/forskrift/2003-01-15-123/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Offentleg fastsetjing av fostringstilskot</span></h2><article class="legalP" id="paragraf-1-ledd-1">Fostringstilskot til barn etter kapittel 7 i barnelova blir fastsett etter reglane i denne forskrifta med vedlegg.</article></article><article class="legalArticle" data-lovdata-URL="LTI/forskrift/2003-01-15-123/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fordeling av underhaldskostnaden for barnet mellom foreldra etter storleiken på inntekta deira</span></h2><article class="legalP" id="paragraf-2-ledd-1">Fostringstilskotet skal fastsetjast ut frå underhaldskostnaden, jf. § 3 i denne forskrifta, og forholdet mellom foreldra og barnet sine inntekter, jf. § 4 og § 5 i denne forskrifta. Tilskotet til kvart barn skal setjast som anten 1/6, 2/6, 3/6, 4/6 eller 5/6 av underhaldskostnaden. Andelen skal reknast ut frå kor stor del inntekta til den tilskotspliktige utgjer av foreldra si samla inntekt og den delen av barnet si inntekt som skal takast med. Det er den næraste sjettedelen som skal nyttast.</article></article><article class="legalArticle" data-lovdata-URL="LTI/forskrift/2003-01-15-123/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Underhaldskostnaden</span></h2><article class="legalP" id="paragraf-3-ledd-1">Ved offentleg fastsetjing skal det nyttast fastsette underhaldskostnader. Kostnadene omfattar forbruksutgifter, buutgifter og utgifter til barnetilsyn.</article><article class="legalP" id="paragraf-3-ledd-2">Forbruksutgiftene skal setjast i tre aldersgrupper: 0 – 5 år, 6 – 10 år og 11 – 18 år, og skal reknast ut frå Statens institutt for forbruksforsking (SIFO) sitt standardbudsjett for forbruksutgifter. Endringane i forbruksutgiftene skal setjast til 1. juli det året barnet fyller 6 eller 11 år.</article><article class="legalP" id="paragraf-3-ledd-3">Bukostnadene til barnet skal reknast ut frå Statistisk sentralbyrå (SSB) sine forbruksundersøkingar med utgangspunkt i gjennomsnittleg faktisk forbruk. Kostnaden skal vere felles for alle barn og utgjere differansen mellom bukostnadene for einslege utan barn og einslege forsørgjarar og skal gjelde utan omsyn til kor i landet barnet bur.</article><article class="legalP" id="paragraf-3-ledd-4">Utgifter til barnetilsyn skal fastsetjast ut frå om tilskotsmottakaren mottek 66 prosent eller 33 prosent stønad til barnetilsyn etter folketrygdlova § 15-11. Utgifter til barnetilsyn utover fjerde skoleår skal berre takast med når tilskotsmottakaren mottek stønad til tilsynet etter folketrygdlova § 15-11. Det skal setjast ulike beløp for heiltids- og deltidstilsyn. Tilsynsordningar på 33 eller fleire timar per veke skal reknast som heiltidstilsyn. Kostnadene skal reknast utifrå SSB sine foreldrebetalingsundersøkingar medrekna stønad til barnetilsyn og foreldrefrådrag i inntekt. Når tilskotsmottakaren ikkje mottek barnetilsyn etter første punktum, skal det reknast faktiske utgifter opp til ein fastlagd sats redusert for mellom anna fordelen av foreldrefrådrag i inntekt. Ved fastsetjinga av denne satsen gjeld maksimalsatsane for barnetilsyn etter folketrygdlova § 15-11.</article><article class="legalP" id="paragraf-3-ledd-5">Til frådrag i dei samla kostnadene kjem motteken barnetrygd.</article><article class="legalP" id="paragraf-3-ledd-6">For tilskot til barn over 18 år skal underhaldskostnaden for aldersgruppa 11 – 18 år nyttast.</article></article><article class="legalArticle" data-lovdata-URL="LTI/forskrift/2003-01-15-123/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Inntekt</span></h2><article class="legalP" id="paragraf-4-ledd-1">Inntekta for kvar av foreldra skal setjast til personinntekt, medrekna den delen av positive netto kapitalinntekter som overstig kr 10.000,- per år.</article><article class="legalP" id="paragraf-4-ledd-2">Når ein part har inntekt frå sjølvstendig næringsverksemd, skal kapitalinntektsdelen av næringsinntekta reknast med i kapitalinntekta. Kapitalinntektsdelen er næringsinntekt minus utrekna personinntekt, underskot i næring i inntektsåret, framført underskot frå tidlegare år og godtgjering for arbeid til deltakar i deltakarlikna selskap.</article><article class="legalP" id="paragraf-4-ledd-3">Når tilskotsmottakaren mottek kontantstøtte for tilskotsbarnet, utvida barnetrygd eller ekstra småbarnstillegg, skal dette leggjast til i inntekta til tilskotsmottakaren. Det same gjeld den fastsette fordelen av frådrag i skatteklasse 2. Denne skal setjast til 28 prosent av differansen mellom skatteklasse 1 og 2. Skattefordelen skal setjast til halvparten når inntekta til bidragsmottakaren er i grenseområdet for når skatteplikt skal utløysast. Det skal ikkje takast omsyn til toppskatt ved fastsetjinga. Dersom nokre av ytingane i dette stykket er fordelte mellom foreldra som følgje av avtale om delt bustad o.a., skal ytingane leggjast til i kvar av foreldra si inntekt som tilskotsmottakarar slik dei er fordelte.</article><article class="legalP" id="paragraf-4-ledd-4">Inntekta skal fastsetjast etter skjønn når ein part ikkje legg fram etterspurd dokumentasjon, eller dersom det er grunn til å tru at parten held tilbake opplysningar som kan ha noko å seie for avgjerda. Det same gjeld når ein part er utan inntekt, eller inntekta er vesentleg lågare enn det han eller ho burde oppnå ut frå utdanning og evner, utan at parten kan gi ein rimeleg grunn til at han eller ho ikkje har inntekt eller at inntekta ikkje er høgare. Inntekta blir ikkje rekna for å vere vesentleg lågare dersom ein part har ei inntekt som er opp til 20 prosent lågare enn det han eller ho elles burde kunne oppnå.</article></article><article class="legalArticle" data-lovdata-URL="LTI/forskrift/2003-01-15-123/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Inntekta til barnet</span></h2><article class="legalP" id="paragraf-5-ledd-1">Der barnet sjølv har ei årleg inntekt på meir enn 30 gonger fullt tilskotsforskot per månad etter forskotteringslova, skal meirinntekta til barnet reknast inn i den proporsjonale fordelinga av underhaldskostnadene. Når barnet er sjølvforsørgt, skal tilskot ikkje fastsetjast. Eit barn skal reknast for sjølvforsørgt når det har ei årleg inntekt på minst 100 gonger fullt tilskotsforskot per månad.</article></article><article class="legalArticle" data-lovdata-URL="LTI/forskrift/2003-01-15-123/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilskotsevne</span></h2><article class="legalP" id="paragraf-6-ledd-1">Utrekna tilskot etter § 2 til § 5 i forskrifta her skal prøvast mot tilskotsevna til den tilskotspliktige. Det vil seie at tilskotet ikkje skal fastsetjast til eit høgare tilskot enn at den tilskotspliktige har att fastsette midla til skatt, eige underhald, buutgifter og underhald av eigne barn i eigen husstand.</article><article class="legalP" id="paragraf-6-ledd-2">Fastsette midla til skatt tek omsyn til skatt på allmenn inntekt før frådrag for gjeldsrenter o.a. og trygdeavgift. Frådraga er minstefrådrag og personfrådrag. Skattebelastninga i tilskotsevnevurderinga skal setjast til 28 prosent og trygdeavgifta til 7,8 prosent.</article><article class="legalP" id="paragraf-6-ledd-3">Midla til eige underhald skal reknast ut frå satsane i gjeldsordningslova for einslege og sambuande/gifte.</article><article class="legalP" id="paragraf-6-ledd-4">Buutgifter for einslege og sambuande/gifte skal reknast ut frå SSB sine forbruksundersøkingar.</article><article class="legalP" id="paragraf-6-ledd-5">Midla til underhald av eigne barn i eigen husstand skal reknast gjennomsnittleg ut frå § 3 i denne forskrifta, men reduserast til det halve. Same sats skal nyttast for alle barn. For eigne barn i eigen husstand som det er avtalt delt bustad for, skal den gjennomsnittleg utrekna underhaldskostnaden reduserast til ein fjerdedel.</article><article class="legalP" id="paragraf-6-ledd-6">Når ein tilskotspliktig med fleire barn ikkje har full tilskotsevne, kan avgjerdsorganet etter eige initiativ fastsetje tilskota til barna som nærare fastsett i barnelova § 58 andre stykke med tilhøyrande forskrift.</article></article><article class="legalArticle" data-lovdata-URL="LTI/forskrift/2003-01-15-123/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Maksimumsgrense for samla tilskotsplikt</span></h2><article class="legalP" id="paragraf-7-ledd-1">Samla tilskot etter § 1 til § 6, § 11 og § 12 i denne forskrifta, medrekna tilskot til barn over 18 år, skal ikkje utgjere meir enn 25 prosent av inntekta til den tilskotspliktige etter § 4.</article><article class="legalP" id="paragraf-7-ledd-2">Når det samla tilskotet til fleire barn overstig maksimumsgrensa, kan avgjerdsorganet etter eige initiativ fastsetje tilskota til barna som nærare fastsett i barnelova § 58 andre stykke med tilhøyrande forskrift.</article></article><article class="legalArticle" data-lovdata-URL="LTI/forskrift/2003-01-15-123/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Delt bustad</span></h2><article class="legalP" id="paragraf-8-ledd-1">Når foreldra er samde om at dei har avtalt delt bustad etter barnelova § 35a for barnet og dokumenterer dette skriftleg, skal det leggjast til grunn at foreldra har dei same utgiftene per dag til barnet den tida barnet bur fast hos kvar av dei og at barnet bur like mykje hos begge. § 1 til § 7 i denne forskrifta skal nyttast tilsvarande.</article></article><article class="legalArticle" data-lovdata-URL="LTI/forskrift/2003-01-15-123/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Samvær</span></h2><article class="legalP" id="paragraf-9-ledd-1">Skriftleg avtalt og offentleg fastsett samvær kjem som hovudregel til frådrag i tilskot utrekna etter § 1 til § 7 i forskrifta her.</article><article class="legalP" id="paragraf-9-ledd-2">For samværsavtalar utan tvangskraft gjeld ikkje regelen i første stykke dersom tilskotsmottakaren hevdar at den tilskotspliktige ikkje følgjer opp avtala og den tilskotspliktige ikkje klart beviser at han kjem inn under samværsklassa. For offentleg fastsett samvær og rettsforlik gjeld ikkje regelen i første stykke dersom tilskotsmottakaren klart beviser at avgjerda ikkje kan leggjast til grunn for frådraget.</article><article class="legalP" id="paragraf-9-ledd-3">Dersom unntaksreglane i andre stykke blir gjort gjeldande, blir det ikkje gitt noko samværsfrådrag med mindre den som får medhald etter andre stykke, skriftleg stadfester at det blir praktisert samvær etter ei lågare samværsklasse.</article><article class="legalP" id="paragraf-9-ledd-4">Samværsfrådraget heng saman med omfanget av samvær slik at dette er delt inn i fire samværsklasser. Frådraget skal gjevast som eit fast kronebeløp avhengig av kva samværsklasse den tilskotspliktige kjem inn under og alderen til barnet. Frådraget er fastsett med utgangspunkt i kostnadene i § 3 andre stykke i denne forskrifta. Kronefrådraget omfattar utgifter til mat, drikke, helse- og hygieneartiklar, leik og fritid og transportutgifter.</article><article class="legalP" id="paragraf-9-ledd-5">Det skal som hovudregel teljast netter for å finne ut kva samværsklasse den tilskotspliktige kjem inn under. Samværsklasse 1 gjeld ved samvær på 2 til 3 netter i gjennomsnitt per månad, klasse 2 ved samvær på 4 til 8 netter, klasse 3 ved samvær på 9 til 13 netter og klasse 4 ved samvær på 14 til 15 netter. Dersom hovudregelen ikkje kan nyttast og den tilskotspliktige minst har to dagar samvær i månaden, skal det teljast dagar, og slik at dagen blir delt inn i fire. Den tilskotspliktige kjem i desse tilfella inn under klasse 1.</article></article><article class="legalArticle" data-lovdata-URL="LTI/forskrift/2003-01-15-123/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Barnetillegg i trygd o.a.</span></h2><article class="legalP" id="paragraf-10-ledd-1">Dersom den tilskotspliktige får pensjon, forsørgjartillegg frå Forsvaret eller anna yting frå det offentlege der barnetillegg er ein del av stønaden, skal tilskotet før samværsfrådrag aldri setjast til ein lågare sum enn netto motteke barnetillegg. Når den tilskotspliktige betaler skatt, skal skattefrådraget setjast til 10 prosent. Når den tilskotspliktige mottek forsørgjartillegg for fleire barn, skal tillegget delast likt mellom barna.</article><article class="legalP" id="paragraf-10-ledd-2">Dersom tilskotsmottakaren mottek slik offentleg yting der barnetillegg er ein del av stønaden, skal tilskotet etter samværsfrådrag aldri setjast høgare enn underhaldskostnaden redusert for tillegget. Første stykke andre og tredje punktum gjeld tilsvarande.</article></article><article class="legalArticle" data-lovdata-URL="LTI/forskrift/2003-01-15-123/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Skjønnsfastsetjing av tilskot</span></h2><article class="legalP" id="paragraf-11-ledd-1">Tilskot skal reknast etter skjønn dersom<ul class="defaultList"><li data-li-identifier="a." data-name="a."><article class="listArticle" id="paragraf-11-ledd-1-punkt-1"><article class="legalP" id="paragraf-11-ledd-1-punkt-1-ledd-1">tilskotet skal fastsetjast etter § 59 i barnelova</article></article></li><li data-li-identifier="b." data-name="b."><article class="listArticle" id="paragraf-11-ledd-1-punkt-2"><article class="legalP" id="paragraf-11-ledd-1-punkt-2-ledd-1">ein av partane er busett eller arbeider og betalar skatt i utlandet og eit kostnadsfastsett tilskot vil verke klart urimeleg fordi tilhøva i vedkommande land er vesentleg ulike norske tilhøve</article></article></li><li data-li-identifier="c." data-name="c."><article class="listArticle" id="paragraf-11-ledd-1-punkt-3"><article class="legalP" id="paragraf-11-ledd-1-punkt-3-ledd-1">barnet er forsørgt av andre eller gifter seg.</article></article></li></ul></article></article><article class="legalArticle" data-lovdata-URL="LTI/forskrift/2003-01-15-123/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Tilleggstilskot og maksimumsgrense for tilskot</span></h2><article class="legalP" id="paragraf-12-ledd-1">Dersom den tilskotspliktige har ei årleg inntekt som er høgare enn 550 gonger fullt tilskotsforskot per månad etter forskotteringslova, skal det fastsetjast eit tillegg i tilskotet etter krav frå tilskotsmottakaren. Tilleggstilskotet skal setjast til 15 prosent av det utrekna tilskotet før samværsfrådrag. Tillegget blir lagt til for kvar gong inntekta overstig grensa med nye kr 50.000,-.</article><article class="legalP" id="paragraf-12-ledd-2">Det samla tilskotet før samværsfrådrag skal ikkje overstige fem gonger fullt tilskotsforskot per barn per månad.</article></article><article class="legalArticle" data-lovdata-URL="LTI/forskrift/2003-01-15-123/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Endring</span></h2><article class="legalP" id="paragraf-13-ledd-1">Ved fastsetjing av tilskot som tidlegare er fastsett av tilskotsfut, fylkesmann, domstol eller i avtale, skal det gjeldande tilskotet berre endrast dersom reglane i denne forskrifta vil føre til ei endring på meir enn 10 prosent.</article></article><article class="legalArticle" data-lovdata-URL="LTI/forskrift/2003-01-15-123/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Ikraftsetjing</span></h2><article class="legalP" id="paragraf-14-ledd-1">Denne forskrifta tek til å gjelde frå 1. oktober 2003. Frå same tid blir forskrift av 20. mars 1989 nr. 785 om fastsetjing og endring av fostringstilskot oppheva.</article></article><section class="section" data-name="vedlegg" id="kapittel-1" data-lovdata-URL="LTI/forskrift/2003-01-15-123/KAPITTEL_1"><h2>Vedlegg. Grunnlagstal for utrekning av fostringstilskot</h2><article class="defaultP">Grunnlagstal her vert endra kvart år.</article> <article class="defaultP" margin-top="true"><i>Underhaldskostnaden etter § 3 (kroner per månad)</i></article><article class="legalP" id="kapittel-1-ledd-1">Underhaldskostnaden som skal fordelast mellom foreldra, utgjer kostnader minus barnetrygd.</article> <article class="defaultP" margin-top="true"><i>Forbruksutgifter og buutgifter</i><table><thead><tr><th data-text-align="left" data-vertical-align="top"><i>Alderen til barnet</i></th><th data-text-align="left" data-vertical-align="top"><i>0 – 5 år</i></th><th data-text-align="left" data-vertical-align="top"><i>6 – 10 år</i></th><th data-text-align="left" data-vertical-align="top"><i>11 år og meir</i></th></tr></thead><tbody><tr><td data-text-align="left" data-vertical-align="top">Forbruksutgifter</td><td data-text-align="left" data-vertical-align="top">2.280</td><td data-text-align="left" data-vertical-align="top">3.010</td><td data-text-align="left" data-vertical-align="top">3.850</td></tr><tr><td data-text-align="left" data-vertical-align="top">Buutgifter</td><td data-text-align="left" data-vertical-align="top">810</td><td data-text-align="left" data-vertical-align="top">810</td><td data-text-align="left" data-vertical-align="top">810</td></tr></tbody></table></article> <article class="defaultP" margin-top="true"><i>Utgifter til barnetilsyn når tilskotsmottakaren mottek stønad til barnetilsyn frå folketrygda</i><table><thead><tr><th data-text-align="left" data-vertical-align="top" /><th data-text-align="left" data-vertical-align="top"><i>66 prosent stønad</i></th><th data-text-align="left" data-vertical-align="top"><i>33 prosent stønad</i></th></tr></thead><tbody><tr><td data-text-align="left" data-vertical-align="top">Heiltidsbarnehage</td><td data-text-align="left" data-vertical-align="top">620</td><td data-text-align="left" data-vertical-align="top">1.170</td></tr><tr><td data-text-align="left" data-vertical-align="top">Deltid, park, SFO</td><td data-text-align="left" data-vertical-align="top">250</td><td data-text-align="left" data-vertical-align="top">470</td></tr></tbody></table></article> <article class="defaultP" margin-top="true"><i>Frådrag</i><p class="leddfortsettelse">Barnetrygd: 972</p><p class="leddfortsettelse">Den tilskotspliktige sin del av underhaldskostnaden etter § 2<table><thead><tr><th data-text-align="center" data-vertical-align="top"><i>Den tilskotspliktige sin del av foreldra og barnet sine samla inntekter {Ibp/(Ibp + Ibm + Ibb)}</i></th><th data-text-align="center" data-vertical-align="top"><i>Den tilskotspliktige sin del av underhaldskostnaden</i></th></tr></thead><tbody><tr><td data-text-align="center" data-vertical-align="top">0,000 – 0,249</td><td data-text-align="center" data-vertical-align="top">1/6</td></tr><tr><td data-text-align="center" data-vertical-align="top">0,250 – 0,416</td><td data-text-align="center" data-vertical-align="top">2/6</td></tr><tr><td data-text-align="center" data-vertical-align="top">0,417 – 0,583</td><td data-text-align="center" data-vertical-align="top">3/6</td></tr><tr><td data-text-align="center" data-vertical-align="top">0,584 – 0,750</td><td data-text-align="center" data-vertical-align="top">4/6</td></tr><tr><td data-text-align="center" data-vertical-align="top">0,751 – 1,000</td><td data-text-align="center" data-vertical-align="top">5/6</td></tr></tbody></table></p></article><article class="legalP" id="kapittel-1-ledd-2">Tilskotsevne etter § 6 (kroner per månad).</article> <article class="defaultP" margin-top="true"><i>Midla til eige underhald og buutgifter</i><table><thead><tr><th data-text-align="left" data-vertical-align="top" /><th data-text-align="left" data-vertical-align="top"><i>Einslege</i></th><th data-text-align="left" data-vertical-align="top"><i>Gifte/sambuande</i></th></tr></thead><tbody><tr><td data-text-align="left" data-vertical-align="top">Midla til eige underhald.</td><td data-text-align="left" data-vertical-align="top">6.245</td><td data-text-align="left" data-vertical-align="top">5.287</td></tr><tr><td data-text-align="left" data-vertical-align="top">Buutgifter</td><td data-text-align="left" data-vertical-align="top">4.313</td><td data-text-align="left" data-vertical-align="top">2.631</td></tr></tbody></table></article> <article class="defaultP" margin-top="true"><i>Midla til underhald av eigne barn i eigen husstand</i><table><thead><tr><th data-text-align="center" data-vertical-align="top"><i>Barnet har ein bustad</i></th><th data-text-align="center" data-vertical-align="top"><i>Barnet har delt bustad</i></th></tr></thead><tbody><tr><td data-text-align="center" data-vertical-align="top">1.560</td><td data-text-align="center" data-vertical-align="top">780</td></tr></tbody></table></article><article class="legalP" id="kapittel-1-ledd-3">Skattebelastninga i tilskotsevnevurderinga skal setjast til 28 prosent og trygdeavgifta til 7,8 prosent. Minstefrådraget og personfrådraget skal reknast inn.</article> <article class="defaultP" margin-top="true"><i>Samværsfrådrag etter § 9 (kroner per månad)</i><table><thead><tr><th data-text-align="left" data-vertical-align="top"><i>Alderen til barnet</i></th><th data-text-align="left" data-vertical-align="top"><i>0 – 5 år</i></th><th data-text-align="left" data-vertical-align="top"><i>6 – 10 år</i></th><th data-text-align="left" data-vertical-align="top"><i>11 år og meir</i></th></tr></thead><tbody><tr><td data-text-align="left" data-vertical-align="top">Ikkje samvær/samvær mindre enn samværsklasse 1</td><td data-text-align="left" data-vertical-align="top">0</td><td data-text-align="left" data-vertical-align="top">0</td><td data-text-align="left" data-vertical-align="top">0</td></tr><tr><td data-text-align="left" data-vertical-align="top">Samværsklasse 1 (2 – 3 netter eller 2 eller fleire dagar per månad)</td><td data-text-align="left" data-vertical-align="top">150</td><td data-text-align="left" data-vertical-align="top">200</td><td data-text-align="left" data-vertical-align="top">255</td></tr><tr><td data-text-align="left" data-vertical-align="top">Samværsklasse 2 (4 – 8 netter per månad)</td><td data-text-align="left" data-vertical-align="top">495</td><td data-text-align="left" data-vertical-align="top">660</td><td data-text-align="left" data-vertical-align="top">850</td></tr><tr><td data-text-align="left" data-vertical-align="top">Samværsklasse 3 (9 – 13 netter per månad)</td><td data-text-align="left" data-vertical-align="top">690</td><td data-text-align="left" data-vertical-align="top">925</td><td data-text-align="left" data-vertical-align="top">1.185</td></tr><tr><td data-text-align="left" data-vertical-align="top">Samværsklasse 4 (14 – 15 netter per månad)</td><td data-text-align="left" data-vertical-align="top">865</td><td data-text-align="left" data-vertical-align="top">1.160</td><td data-text-align="left" data-vertical-align="top">1.490</td></tr></tbody></table></article></section></main></body></html>