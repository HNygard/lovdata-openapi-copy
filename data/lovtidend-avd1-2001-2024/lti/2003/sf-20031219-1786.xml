<!DOCTYPE html><html lang="no"><head><title>Forskrift om endring i forskrift om gjennomføring av periodisk kontroll av kjøretøy (kontrollveiledning).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-12-19-1786</dd><dt class="dokid">DokumentID</dt><dd class="dokid">LTI/forskrift/2003-12-19-1786</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 18 s 3057</dd><dt class="dateInForce">I kraft fra</dt><dd class="dateInForce">2004-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-12-15-1488</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§19</li><li>forskrift/1997-12-12-1302/§3</li><li>forskrift/1997-12-12-1302/§5</li></ul></dd><dt class="dateOfPublication">Kunngjort</dt><dd class="dateOfPublication">2004-01-08</dd><dt class="journalNumber">Journalnummer</dt><dd class="journalNumber">2003-1505</dd><dt class="titleShort">Korttittel</dt><dd class="titleShort">Endr. i forskrift om PKK (kontrollveiledning)</dd><dt class="title">Tittel</dt><dd class="title">Forskrift om endring i forskrift om gjennomføring av periodisk kontroll av kjøretøy (kontrollveiledning).</dd><dt class="miscInformation">Annet om dokumentet</dt><dd class="miscInformation">Fastsatt av Vegdirektoratet 19. desember 2003 med hjemmel i vegtrafikklov av 18. juni 1965 nr. 4 § 19 annet ledd, jf. forskrift av 12. desember 1997 nr. 1302 om periodisk kontroll av kjøretøy § 3 og § 5. Jf. EØS-avtalen vedlegg XIII nr. 16a (direktiv 2003/27/EF).</dd><dt class="refid">RefID</dt><dd class="refid">forskrift/2003-12-19-1786</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om gjennomføring av periodisk kontroll av kjøretøy (kontrollveiledning).<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-12-19-1786" id="dokument"><h1>Forskrift om endring i forskrift om gjennomføring av periodisk kontroll av kjøretøy (kontrollveiledning).</h1><section class="section" data-name="kapI" id="kapittel-1" data-lovdata-URL="LTI/forskrift/2003-12-19-1786/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 15. desember 1997 nr. 1488 om gjennomføring av periodisk kontroll av kjøretøy (kontrollveiledning) gjøres følgende endringer:</article> <article class="defaultP" margin-top="true">Vedlegg 1 parentesen under overskriften skal lyde:<p class="leddfortsettelse">(Dekker direktiv 96/96/EF, som endret ved direktiv 1999/52/EF, direktiv 2001/9/EF, direktiv 2001/11/EF og direktiv 2003/27/EF)</p></article> <article class="defaultP" margin-top="true">I vedlegg 1 i oversikten over forkortelser skal forklaringen til «71/320» lyde:<ul class="defaultList"><li><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1"><i>71/320</i> = Direktiv 71/320/EØF sist oppdatert ved direktiv 2002/78/EF</article></article></li></ul></article> <article class="defaultP" margin-top="true">Vedlegg 1 punkt 7.4 skal lyde: <table><thead><tr><th data-text-align="left" data-vertical-align="top"><i>Kontrollpunkt</i></th><th data-text-align="left" data-vertical-align="top"><i>Henvisn. til forskrift</i></th><th data-text-align="left" data-vertical-align="top"><i>Kontrollmetode/virkning</i></th><th data-text-align="left" data-vertical-align="top"><i>Hovedgrunn for mangelmerknad</i></th><th data-text-align="left" data-vertical-align="top"><i>Bedømming</i></th></tr></thead><tbody><tr><td data-text-align="left" data-vertical-align="top">7.4 <i>Hastighetsbegrenser</i></td><td data-text-align="left" data-vertical-align="top">Ktf kap. 47-1<br />Ktk kap. 44-1</td><td data-text-align="left" data-vertical-align="top">Kontroller at den er montert når det kreves etter forskriftene.<br /><br />Kontroller plombering, om eventuell annen beskyttelse mot ulovlige inngrep er skadet (dersom det er lett å komme til), installasjonsplate og at dekkdimensjonen er i overensstemmelse med det som er angitt på installasjonsplata.<br /><br />Kontroller funksjon. Dersom kontrollorganet har egnet kontrollutstyr, brukes dette. Finnes ikke slikt utstyr og bilen har fartsskriver, vurderes hastighetsbegrenserens virkning ved å se på noen fartsskriverskiver.</td><td colspan="2" data-text-align="left" data-vertical-align="top">Hastighetsbegr. – ikke montert 2<br />Hastighetsbegr. – plombering feil 2<br />Hastighetsbegr. – plombering brutt 2<br />Hastighetsbegr. – innstillingsplate feil 2<br />Hastighetsbegr. – feil dekkdim. 2<br />Hastighetsbegr. – funksjonsfeil 2<br />Hastighetsbegr. – klar uoverensstemmelse mellom justert hastighet etter installasjonsplate og hastighet reg. på skiva 2</td></tr></tbody></table></article> <article class="defaultP" margin-top="true">Vedlegg 1 punkt 8.2.1 bokstav b skal lyde: <table><thead><tr><th data-text-align="left" data-vertical-align="top"><i>Kontrollpunkt</i></th><th data-text-align="left" data-vertical-align="top"><i>Henvisn. til forskrift</i></th><th data-text-align="left" data-vertical-align="top"><i>Kontrollmetode/virkning</i></th><th data-text-align="left" data-vertical-align="top"><i>Hovedgrunn for mangelmerknad</i></th><th data-text-align="left" data-vertical-align="top"><i>Bedømming</i></th></tr></thead><tbody><tr><td data-text-align="left" data-vertical-align="top">b) <i>Kjøretøy med motor med elektrisk tenning, med treveiskatalysator og lambdasonde.</i></td><td data-text-align="left" data-vertical-align="top">Ktf § 25-3, nr. 1, litra b, vedlegg 2 til Ktf</td><td data-text-align="left" data-vertical-align="top">Kontroller at eksosanlegget ikke har lekkasjer. Se så langt mulig etter om utslippskontrollsystemet er komplett. Kontroller om motor og katalysator er driftsvarme.<br />Avgassmålingen utføres med driftsvarm motor. Stikk sonden minst 30 cm inn i eksosrøret. Om nødvendig skal det brukes forlengelsesslange tredd på eksosrøret. Ved kontroll av kjøretøy med flere eksosrør måles i hvert rør med middelverdien som tellende resultat. To målinger ved forskjellig turtall skal utføres:<br />1. Ved forhøyet tomgang (minst 2.000 o/min): Mål og les av <i>CO og lambdaverdien</i>. Ved å utføre denne målingen først øker sannsynligheten for at katalysatoren er varm nok under målingen på lav tomgang.<br />2. For biler uten OBD på lav (normal) tomgang: Mål <i>CO-utslippet</i><br /><br />– Les eventuelt også av HC og CO<sub>2</sub> . (Unormalt høy HC kan tyde på feil ved tenningsanlegg/ventiler.) CO+CO<sub>2</sub> mindre enn 15% kan tyde på lekkasje i eksossystemet eller annen utspredning av eksosen. Kontroller om motor og katalysator er driftsvarme!<br /><br />– Det skal ikke benyttes avsug som skaper undertrykk i kjøretøyets eksosanlegg. Avsug som også suger friskluft, anses ikke å lage undertrykk.</td><td colspan="2" data-text-align="left" data-vertical-align="top">CO &gt; 0,5 % (0,3 % for EU-3/4<sup>2</sup> fra og med 1. januar 2004) på tomgang eller utenfor fabrikantens verdiområde.<sup>1</sup><sup>2</sup><br />CO &gt; 0,3 % (0,2 % for EU-3/4<sup>2</sup> fra og med 1. januar 2004) ved forhøyet tomgang eller utenfor fabrikantens verdiområde.<sup>1</sup><sup>2</sup><br />Lambdaverdi utenfor 1±0,03 eller utenfor fabrikantens verdiområde.<sup>1</sup><sup>2</sup></td></tr></tbody></table></article> <article class="defaultP" margin-top="true">Vedlegg 1 punkt 8.2.1 bokstav b ny fotnote 2 skal lyde:<ul class="defaultList" data-text-size="small"><li data-li-identifier="2" data-name="2"><article class="listArticle" data-text-size="small" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">Med EU-3/4 menes kjøretøy som tilfredsstiller direktiv 70/220/EØF senest endret ved direktiv 98/69/EF. Vanligvis gjelder dette kjøretøy registrert første gang 1. januar 2001 eller senere. Visse større personbiler og varebiler skal tilfredsstille direktivet fra 1. januar 2002, jf. kjøretøyforskriften kapittel 25. For veiledning, se følgende tabell for hvilke biler som skal omfattes av de nye grenseverdiene: <table><thead><tr><th colspan="2" data-text-align="center" data-vertical-align="top"><i>Kategori/klasse</i></th><th data-text-align="center" data-vertical-align="top"><i>Kjøretøyvekt, kg</i></th><th data-text-align="center" data-vertical-align="top"><i>Biler med bensinmotor (Euro 3) registrert første gang fra og med</i></th></tr></thead><tbody><tr><td data-text-align="center" data-vertical-align="top">M1</td><td data-text-align="center" data-vertical-align="middle">–</td><td data-text-align="center" data-vertical-align="top">TTV<sup class="footnotereference" data-footnotereferencevalue="a" data-unique-footnote-counter="1">a</sup> ≤ 2500<br />TTV&gt;2500</td><td data-text-align="center" data-vertical-align="top">1. januar 2001<br />1. januar 2002</td></tr><tr><td data-text-align="center" data-vertical-align="top">N1</td><td data-text-align="center" data-vertical-align="middle">I<br />II<br />III</td><td data-text-align="center" data-vertical-align="top">RV<sup class="footnotereference" data-footnotereferencevalue="b" data-unique-footnote-counter="2">b</sup> ≤ 1305<br />1305&lt;RV≤ 1760<br />1760&lt;RV</td><td data-text-align="center" data-vertical-align="top">1. januar 2001<br />1. januar 2002<br />1. januar 2002</td></tr></tbody></table></article></article></li></ul></article><footer class="footnotes"><article class="footnote" data-name="a" data-unique-footnote-counter="1"><span class="footnoteLabel">a</span> Tillatt totalvekt</article><article class="footnote" data-name="b" data-unique-footnote-counter="2"><span class="footnoteLabel">b</span> Referansevekt = egenvekt + 100 kg <article class="footnoteLegalP">Kjøretøy med bensinmotor registrert første gang 1. juli 2002 eller senere, som ikke tilfredsstiller direktiv 70/220/EØF senest endret ved direktiv 98/69/EF, skal tilfredsstille kravene fra og med 1. januar 2004.</article></article></footer> <article class="defaultP" margin-top="true">Vedlegg 1 punkt 8.2.2 skal lyde: <table><tbody><tr><td colspan="4" data-text-align="left" data-vertical-align="top">8.2.2. Kjøretøy med kompresjonstenningsmotor (dieselmotor)</td></tr><tr><td data-text-align="left" data-vertical-align="top"><i>Kjøretøy med dieselmotor, registrert etter 1.januar 1980.</i></td><td data-text-align="left" data-vertical-align="top">Ktf § 25-3, nr. 1, litra c, vedlegg 2 til Ktf</td><td data-text-align="left" data-vertical-align="top">Kontroller at eksosanlegget ikke har lekkasje. Mål opasiteten (røktettheten) ved fri akselerasjon. Motoren akselereres da fra tomgangs- til avreguleringsturtallet uten belastning med girkassen i fri med innkoplet clutch (ubetjent clutchpedal):<br />Opasitetsmåling utføres på følgende måte:<br />1. Kontroller om motor og eksosanlegg er driftsvarme da dette normalt er en forutsetning for å kunne bestå kontrollen.<br /><br />2. Kontroller spesielt i kaldt vær om eksosen er for kald ved å se om eksosen er kondensert til tåke allerede i eksosrørets utløp.<br /><br />3. Se og hør på motoren. Hvis den åpenbart gir inntrykk av ikke å ville tåle rusingsprøven, f.eks. ved unormal motorgange, motorlyd osv. anmodes eieren om å få utført kontroll av motor før måling utføres.<br /><br />4. Kontroller om tomgangsturtallet virker noenlunde riktig. Er turtallet betydelig over normalt, må turtallet justeres ned før røkmålingen kan utføres.<br /><br />5. Første rusing gjøres langsomt for å kontrollere at rusingsregulatoren fungerer og at avreguleringsturtallet er tilnærmet riktig innstilt.<br />– Oppstår det usikkerhet om avreguleringsturtallet slik at røkkontrollen ikke kan gjennomføres etter prosedyren beskrevet i det etterfølgende, må turtallsregulatoren kontrolleres/justeres i henhold til fabrikantens spesifikasjoner.<br />Det gjøres ingen måling under denne første rusingen. Ved kontroll av kjøretøy med flere eksosrør, bestemmes det hvis mulig samtidig eller med en ekstra rusing med fullt pådrag visuelt hvilket rør som har det største røkutslippet.<br /><br />6. Sonden føres inn i eksosrøret om mulig til en dybde av minst 3 ganger eksosrørets diameter, helst minst 20 cm. Om nødvendig skal det brukes forlengelsesslange tredd på eksosrøret.<br />– Om mulig skal uttaket gjøres sentralt i en rett seksjon av eksosrøret (rett lengde minst 6 x diameter motstrøms, 3 x diameter medstrøms) og der sonden ikke dekker mer enn 5% av eksosrørtverrsnittet.<br />Ved kontroll av kjøretøy med flere eksosrør måles det rør som har det største røkutslippet.<br /><br />7. Motor og turbolader skal gå på tomgang før hver enkelt rusing påbegynnes. For dieselmotorer til tunge kjøretøy betyr dette at det må ventes minst 10 sekunder etter at gasspedalen er sluppet etter forrige rusing. Opasiteten måles allerede under andre rusing (første fullgassrusing) og ved behov under tredje rusing. Andre rusing gjøres imidlertid primært for å rense eksossystemet for løs sot. Hvis opasiteten under første, ev. under andre måling ligger tilstrekkelig langt under egentlig grenseverdi, anses prøven bestått. Rusingen skal utføres slik:<br />I. Gasspedalen/-regulatoren skal beveges hurtig (dvs. på under 1 sekund) og i én bevegelse, men ikke voldsomt, fra tomgangsstilling til full gass slik at innsprøytningspumpens største leveringsmengde, slik den er justert, oppnåes.<br />II. Manuell girkasse:<br />– Full gass skal holdes til avreguleringsturtallet er nådd. Så snart avreguleringsturtallet er nådd, skal gassregulatoren slippes/føres tilbake til tomgangsstilling.<br />Automatisk girkasse:<br />– Full gass skal holdes til det turtallet er nådd som kjøretøyfabrikanten har angitt, eller hvis disse opplysningene ikke foreligger, til 2/3 av motorens maksimalturtall før gassregulatoren slippes/føres tilbake til tomgangsstilling. Som alternativ til turtallsovervåkning for lastebiler (N<sub>2</sub> , N<sub>3</sub> ) og busser (M<sub>2</sub> , M<sub>3</sub> ), kan isteden gassregulatoren være aktivert i 2 – 2,5 sekunder fra det gis gass med gassregulatoren til denne slippes/føres tilbake til tomgangsstilling.<br />Gassregulatoren skal ikke holdes på full gass etter at maksimalturtallet er nådd.<br /><br />8. Kjøretøyet godkjennes etter første (andre) måling hvis opasiteten ikke overskrider:<br />– 1,8 m<sup>-1</sup> for sugemotorer, og<br />– 2,1 m<sup>-1</sup> for turboladete motorer.<br /><br />9. Tre rusinger til gjøres hvis kjøretøyet overskred disse verdiene. Måleresultatet er middelverdien av disse tre målingene og sammenlignes med grenseverdiene i høyre kolonne.<br /><br />10. Dersom grenseverdiene i høyre kolonne ble overskredet og<br />– de siste tre rusingene ga måleresultater som varierte med mer enn 0,5 m<sup>-1</sup> , og/eller<br />– de siste tre rusingene ga stadig avtagende måleresultater,<br />kan det på eierens anmodning<br />– gjøres nye rusinger fortløpende med beregning av ny middelverdi etter hver måling og/eller det kan<br />– kjøres en kort tur for å stabilisere motor- og eksosanleggstemperaturen og/eller rense eksossystemet for løs sot før måleserien startes på nytt iht. pkt. 7.<br /><br />Et kjøretøy skal ikke underkjennes før det er konstatert at motoren er helt varm, f.eks. skal motoroljens temperatur målt ved hjelp av en sonde i motoroljepeilepinnerøret være minst 80 °C eller normal driftstemperatur, hvis den er lavere, eller motorblokkens temperatur skal målt ved infrarødt strålingsnivå være på minst en tilsvarende temperatur. Hvis denne måling ikke er mulig på grunn av kjøretøyets konstruksjon, kan motorens normale driftstemperatur konstateres ved hjelp av andre metoder, f.eks. ved at en termostatstyrt radiatorvifte starter. Eksosanlegget skal i tillegg ha vært renset med minst tre frie rusinger eller ved en tilsvarende metode.<br />Det skal ikke benyttes avsug som skaper undertrykk i kjøretøyets eksosanlegg. Avsug som også suger friskluft, anses ikke å lage undertrykk.</td><td data-text-align="left" data-vertical-align="top">Opasitet &gt; 2,5 m<sup>-1</sup> (1,5m<sup>-1</sup> for EU-4/5/EEV<sup>2</sup> ) eller typeavhengig verdi<sup>1</sup> for sugemotorer 2<br /><br />Opasitet &gt; 3,0 m<sup>-1</sup> (1,5m<sup>-1</sup> for EU-4/5/EEV<sup>2</sup> ) eller typeavhengig verdi<sup>1</sup> for turboladete motorer 2<br /><br /><br /><br /><br /><br /><br /><br /><br /><br /><br /><br /><br /><br /><br />Tomgangsturtall unormalt høyt 2<br /><br /><br /><br />Feil ved turtallsavreguleringen 2</td></tr></tbody></table></article> <article class="defaultP" margin-top="true">Vedlegg 1 punkt 8.2.2 ny fotnote 2 skal lyde:<ul class="defaultList" data-text-size="small"><li data-li-identifier="2" data-name="2"><article class="listArticle" data-text-size="small" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">Med EU-4/5/EEV menes for kjøretøy som tilfredsstiller direktiv 70/220/EØF senest endret ved direktiv 98/69/EF trinn B (EU-4) eller kjøretøy med dieselmotor som tilfredsstiller direktiv 88/77/EØF senest endret ved direktiv 1999/96/EF trinn B1, B2 eller C (EU-4, 5 eller Enhanced Environmentally Vehicle, EEV). Vanligvis gjelder dette person- og varebiler registrert etter første gang 1. januar 2001 eller senere og første gang 1. oktober 2001 eller senere for busser og lastebiler. Visse større personbiler og varebiler skal tilfredsstille direktivet fra 1. januar 2002. Se kjøretøyforskriften kapittel 25. For veiledning se følgende tabell for hvilke biler og når de nye grenseverdiene skal brukes fra: <table><thead><tr><th colspan="2" data-text-align="center" data-vertical-align="top"><i>Kategori/klasse</i></th><th data-text-align="center" data-vertical-align="top"><i>Kjøretøyvekt, kg</i></th><th data-text-align="center" data-vertical-align="top"><i>Ikrafttredelser for biler med dieselmotor (Euro 4)</i></th></tr></thead><tbody><tr><td data-text-align="center" data-vertical-align="top">M1</td><td data-text-align="center" data-vertical-align="middle">–</td><td data-text-align="center" data-vertical-align="top">TTV<sup class="footnotereference" data-footnotereferencevalue="a" data-unique-footnote-counter="1">a</sup> ≤2500<br />2500&lt;TTV≤ 3500</td><td data-text-align="center" data-vertical-align="top">1. januar 2006<br />1. januar 2007</td></tr><tr><td data-text-align="center" data-vertical-align="top">M2, M3</td><td data-text-align="center" data-vertical-align="middle">–</td><td data-text-align="center" data-vertical-align="top">TTV&gt;3500</td><td data-text-align="center" data-vertical-align="top">1. oktober 2006</td></tr><tr><td data-text-align="center" data-vertical-align="top">N1</td><td data-text-align="center" data-vertical-align="middle">I<br />II<br />III</td><td data-text-align="center" data-vertical-align="top">RV<sup class="footnotereference" data-footnotereferencevalue="b" data-unique-footnote-counter="2">b</sup> ≤ 1305<br />1305&lt;RV≤ 1760<br />1760&lt;RV</td><td data-text-align="center" data-vertical-align="top">1. januar 2006<br />1. januar 2007<br />1. januar 2007</td></tr><tr><td data-text-align="center" data-vertical-align="top">N2, N3</td><td data-text-align="center" data-vertical-align="middle">–</td><td data-text-align="center" data-vertical-align="top">TTV&gt;3500</td><td data-text-align="center" data-vertical-align="top">1. oktober 2006</td></tr></tbody></table></article></article></li></ul></article><footer class="footnotes"><article class="footnote" data-name="a" data-unique-footnote-counter="3"><span class="footnoteLabel">a</span> Tillatt totalvekt</article><article class="footnote" data-name="b" data-unique-footnote-counter="4"><span class="footnoteLabel">b</span> Referansevekt = egenvekt + 100 kg <article class="footnoteLegalP">Kjøretøy med dieselmotor registrert første gang 1. juli 2008 eller senere som ikke tilfredsstiller direktiv 70/220/EØF senest endret ved direktiv 98/69/EF trinn B (EU-4) og kjøretøy med dieselmotor registrert første gang 1. juli 2008 eller senere som ikke tilfredsstiller direktiv 88/77/EØF senest endret ved direktiv 1999/96/EF trinn B1, B2 eller C (EU-4, 5 eller Enhanced Environmentally Vehicle, EEV), skal tilfredsstille kravene fra og med 1. juli 2008.</article></article></footer></section><section class="section" data-name="kapII" id="kapittel-2" data-lovdata-URL="LTI/forskrift/2003-12-19-1786/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2004.</article></section></main></body></html>