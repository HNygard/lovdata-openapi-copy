<!DOCTYPE html><html lang="no"><head><title>Myndighetsfordeling etter lov om matproduksjon og mattrygghet mv. (matloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-12-19-1790</dd><dt class="dokid">DokumentID</dt><dd class="dokid">LTI/forskrift/2003-12-19-1790</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 18 s 3065</dd><dt class="dateInForce">I kraft fra</dt><dd class="dateInForce">2004-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1988-04-29-312</li><li>forskrift/1960-04-08-9602</li><li>forskrift/1989-02-10-84</li><li>forskrift/1997-12-19-1317</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124</li></ul></dd><dt class="dateOfPublication">Kunngjort</dt><dd class="dateOfPublication">2004-01-08</dd><dt class="journalNumber">Journalnummer</dt><dd class="journalNumber">2004-0007</dd><dt class="titleShort">Korttittel</dt><dd class="titleShort">Myndighetsfordeling etter matloven</dd><dt class="title">Tittel</dt><dd class="title">Myndighetsfordeling etter lov om matproduksjon og mattrygghet mv. (matloven).</dd><dt class="miscInformation">Annet om dokumentet</dt><dd class="miscInformation">Fastsatt ved Kronprinsreg.res. 19. desember 2003 med hjemmel i lov av 19. desember 2003 nr. 124 om matproduksjon og mattrygghet mv. (matloven). Fremmet av Helsedepartementet.</dd><dt class="refid">RefID</dt><dd class="refid">forskrift/2003-12-19-1790</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Myndighetsfordeling etter lov om matproduksjon og mattrygghet mv. (matloven).<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li><li>Vedlegg. Om delegering og myndighetsfordeling etter lov om matproduksjon og mattrygghet mv. (matloven)<ul class="tocSubUl"><li>1. Bakgrunn</li><li>2. Fordeling av myndighet etter matloven<ul class="tocSubUl"><li>2.1 Fordeling av myndighet etter matloven</li><li>2.2 Anvendelse av prinsippene</li></ul></li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2003-12-19-1790" id="dokument"><h1>Myndighetsfordeling etter lov om matproduksjon og mattrygghet mv. (matloven).</h1><section class="section" data-name="kapI" id="kapittel-1" data-lovdata-URL="LTI/forskrift/2003-12-19-1790/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">Myndighet etter lov av 19. desember 2003 nr. 124 om matproduksjon og mattrygghet mv. (matloven) fordeles mellom Helsedepartementet, Landbruksdepartementet og Fiskeridepartementet i tråd med retningslinjene i foredraget.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Foredraget er tatt inn som vedlegg til resolusjonen.</article></footer></section><section class="section" data-name="kapII" id="kapittel-2" data-lovdata-URL="LTI/forskrift/2003-12-19-1790/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Helsedepartementet tildeles myndighet til å utferdige forskrifter med hjemmel i lov om matproduksjon og mattrygghet mv. (matloven) i forhold til følgende lovbestemmelser:<p class="leddfortsettelse">§ 3, § 5, § 6 siste ledd, § 7 annet, tredje og fjerde ledd, § 8 annet ledd, § 9, § 10 annet ledd, § 11, § 12, § 13 sjette ledd, § 14 tredje ledd, § 15, § 16 annet ledd, § 20, § 21, § 26 fjerde ledd, § 27 tredje ledd, § 29 annet ledd, § 33.</p></article></section><section class="section" data-name="kapIII" id="kapittel-3" data-lovdata-URL="LTI/forskrift/2003-12-19-1790/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Landbruksdepartementet tildeles myndighet til å utferdige forskrifter med hjemmel i lov om matproduksjon og mattrygghet mv. (matloven) i forhold til følgende lovbestemmelser:<p class="leddfortsettelse">§ 3, § 5, § 6 siste ledd, § 7 annet og tredje ledd, § 8 annet ledd, § 9, § 10 annet ledd, § 11, § 12, § 13 sjette ledd, § 14 tredje ledd, § 15, § 16 annet ledd, § 17 annet ledd, § 18 tredje ledd, § 19 tredje ledd, § 20, § 21, § 22 tredje ledd, § 26 fjerde ledd, § 27 tredje ledd, § 29 annet ledd, § 30, § 31, § 33.</p></article></section><section class="section" data-name="kapIV" id="kapittel-4" data-lovdata-URL="LTI/forskrift/2003-12-19-1790/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Fiskeridepartementet tildeles myndighet til å utferdige forskrifter med hjemmel i lov om matproduksjon og mattrygghet mv. (matloven) i forhold til følgende lovbestemmelser:<p class="leddfortsettelse">§ 3, § 5, § 6 siste ledd, § 7 annet og tredje ledd, § 8 annet ledd, § 9, § 10 annet ledd, § 11, § 12, § 13 sjette ledd, § 14 tredje ledd, § 15, § 16 annet ledd, § 17 annet ledd, § 19 tredje ledd, § 20, § 21, § 26 fjerde ledd, § 27 tredje ledd, § 29 annet ledd, § 30, § 33.</p></article></section><section class="section" data-name="kapV" id="kapittel-5" data-lovdata-URL="LTI/forskrift/2003-12-19-1790/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">Denne resolusjonen trer i kraft 1. januar 2004.</article></section><section class="section" data-name="kapVI" id="kapittel-6" data-lovdata-URL="LTI/forskrift/2003-12-19-1790/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">Fra 1. januar 2004 oppheves følgende delegeringer:<ul class="defaultList"><li data-li-identifier="1." data-name="1."><article class="listArticle" id="kapittel-6-ledd-1-punkt-1"><article class="legalP" id="kapittel-6-ledd-1-punkt-1-ledd-1">Kongelig resolusjon fra Forbruker- og administrasjonsdepartementet av 29. januar 1988<sup class="footnotereference" data-footnotereferencevalue="1" data-unique-footnote-counter="1">1</sup> om opprettelsen av Statens næringsmiddeltilsyn.</article></article></li><li data-li-identifier="2." data-name="2."><article class="listArticle" id="kapittel-6-ledd-1-punkt-2"><article class="legalP" id="kapittel-6-ledd-1-punkt-2-ledd-1">Kongelig resolusjon fra Forbruker- og administrasjonsdepartementet av 29. april 1988 nr. 312 om myndighetsoverføring til Statens næringsmiddeltilsyn m.v.</article></article></li><li data-li-identifier="3." data-name="3."><article class="listArticle" id="kapittel-6-ledd-1-punkt-3"><article class="legalP" id="kapittel-6-ledd-1-punkt-3-ledd-1">Kongelig resolusjon fra Landbruksdepartementet av 1. juli 1994<sup class="footnotereference" data-footnotereferencevalue="1" data-unique-footnote-counter="1">1</sup> om Omorganisering av Statens næringsmiddeltilsyn.</article></article></li><li data-li-identifier="4." data-name="4."><article class="listArticle" id="kapittel-6-ledd-1-punkt-4"><article class="legalP" id="kapittel-6-ledd-1-punkt-4-ledd-1">Forskrift av 8. april 1960 nr. 9602 om delegasjon av myndighet etter lov om kvalitetskontroll med fiskevarer. Gitt ved kgl.res. av 8. april 1960 i medhold av kvalitetskontrolloven.</article></article></li><li data-li-identifier="5." data-name="5."><article class="listArticle" id="kapittel-6-ledd-1-punkt-5"><article class="legalP" id="kapittel-6-ledd-1-punkt-5-ledd-1">Vedtak av 10. februar 1989 nr. 84 om delegering av myndighet til Fiskeridepartementet etter lov om tilsyn med fôrvarer. Fastsatt ved kgl.res. av 10. februar 1989.</article></article></li><li data-li-identifier="6." data-name="6."><article class="listArticle" id="kapittel-6-ledd-1-punkt-6"><article class="legalP" id="kapittel-6-ledd-1-punkt-6-ledd-1">Vedtak av 19. desember 1997 nr. 1317 om delegering av myndighet etter fiskesykdomsloven. Fastsatt ved kgl.res. av 19. desember 1997 med hjemmel i fiskesykdomsloven.</article></article></li></ul></article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Ikke kunngjort i Norsk Lovtidend.</article></footer></section><section class="section" data-name="vedlegg" id="kapittel-7" data-lovdata-URL="LTI/forskrift/2003-12-19-1790/KAPITTEL_7"><h2>Vedlegg. Om delegering og myndighetsfordeling etter lov om matproduksjon og mattrygghet mv. (matloven)</h2><article class="legalP" id="kapittel-7-ledd-1">Dette forslaget til kronprinsregentens resolusjon om delegering og myndighetsfordeling etter matloven legges frem av Helsedepartementet i samråd med Landbruksdepartementet og Fiskeridepartementet.</article><section class="section" data-name="kap1" id="kapittel-7-kapittel-1" data-lovdata-URL="LTI/forskrift/2003-12-19-1790/KAPITTEL_7-1"><h3>1. Bakgrunn</h3><article class="legalP" id="kapittel-7-kapittel-1-ledd-1">Regjeringen iverksetter fra 1. januar 2004 en stor reform på matområdet. Hovedformålet med reformen er å sikre fortsatt god mattrygghet og styrke arbeidet for norske forbrukere. Den viktigste endringen er å legge økt vekt på helkjedeperspektivet og etablere en helhetlig forvaltning fra fjord/jord til bord.</article><article class="legalP" id="kapittel-7-kapittel-1-ledd-2">Matforvaltningsreformen inneholder fire hovedelementer:<ul class="defaultList"><li data-li-identifier="-" data-name="-"><article class="listArticle" id="kapittel-7-kapittel-1-ledd-2-punkt-1"><article class="legalP" id="kapittel-7-kapittel-1-ledd-2-punkt-1-ledd-1">modernisering av lovgivningen og det øvrige regelverket</article></article></li><li data-li-identifier="-" data-name="-"><article class="listArticle" id="kapittel-7-kapittel-1-ledd-2-punkt-2"><article class="legalP" id="kapittel-7-kapittel-1-ledd-2-punkt-2-ledd-1">restrukturering av departementsansvar – faglig og administrativt</article></article></li><li data-li-identifier="-" data-name="-"><article class="listArticle" id="kapittel-7-kapittel-1-ledd-2-punkt-3"><article class="legalP" id="kapittel-7-kapittel-1-ledd-2-punkt-3-ledd-1">organisering av et nytt felles tilsyn for all matproduksjon (Mattilsynet)</article></article></li><li data-li-identifier="-" data-name="-"><article class="listArticle" id="kapittel-7-kapittel-1-ledd-2-punkt-4"><article class="legalP" id="kapittel-7-kapittel-1-ledd-2-punkt-4-ledd-1">reorganisering av Mattilsynets støttefunksjoner, hvor det bl.a. opprettes en ny uavhengig vitenskapskomité som skal foreta risikovurderinger.</article></article></li></ul></article><article class="legalP" id="kapittel-7-kapittel-1-ledd-3">Regjeringens sentrale mål er:<ul class="defaultList"><li data-li-identifier="-" data-name="-"><article class="listArticle" id="kapittel-7-kapittel-1-ledd-3-punkt-1"><article class="legalP" id="kapittel-7-kapittel-1-ledd-3-punkt-1-ledd-1">å sikre at mat og drikke som produseres og/eller omsettes, er helsemessig trygge for forbrukerne</article></article></li><li data-li-identifier="-" data-name="-"><article class="listArticle" id="kapittel-7-kapittel-1-ledd-3-punkt-2"><article class="legalP" id="kapittel-7-kapittel-1-ledd-3-punkt-2-ledd-1">at frambudet av mat skjer på en redelig måte</article></article></li><li data-li-identifier="-" data-name="-"><article class="listArticle" id="kapittel-7-kapittel-1-ledd-3-punkt-3"><article class="legalP" id="kapittel-7-kapittel-1-ledd-3-punkt-3-ledd-1">at kvaliteten på de matvarene som frambys, er i samsvar med nasjonalt og internasjonalt fastsatte standarder</article></article></li><li data-li-identifier="-" data-name="-"><article class="listArticle" id="kapittel-7-kapittel-1-ledd-3-punkt-4"><article class="legalP" id="kapittel-7-kapittel-1-ledd-3-punkt-4-ledd-1">at Norge har god dyrehelse, plantehelse og dyrevelferd</article></article></li><li data-li-identifier="-" data-name="-"><article class="listArticle" id="kapittel-7-kapittel-1-ledd-3-punkt-5"><article class="legalP" id="kapittel-7-kapittel-1-ledd-3-punkt-5-ledd-1">en mer kostnadseffektiv forvaltning enn hva tilfellet er i dag.</article></article></li></ul></article></section><section class="section" data-name="kap2" id="kapittel-7-kapittel-2" data-lovdata-URL="LTI/forskrift/2003-12-19-1790/KAPITTEL_7-2"><h3>2. Fordeling av myndighet etter matloven</h3><article class="legalP" id="kapittel-7-kapittel-2-ledd-1">Ot.prp.nr.100 (2002–2003) Om lov om matproduksjon og mattrygghet mv. (matloven) er fremmet for Stortinget av Helsedepartementet etter samarbeid med Landbruksdepartementet og Fiskeridepartementet. Lovutkastet er behandlet av Stortinget denne sesjonen. Loven vil tre i kraft 1. januar 2004. Det er forutsatt at myndighet etter loven skal fordeles mellom de tre matdepartementene.</article><section class="section" data-name="kap2.1" id="kapittel-7-kapittel-2-kapittel-1" data-lovdata-URL="LTI/forskrift/2003-12-19-1790/KAPITTEL_7-2-1"><h4>2.1 Fordeling av myndighet etter matloven</h4><article class="legalP" id="kapittel-7-kapittel-2-kapittel-1-ledd-1">I proposisjonen sies det vedrørende fordeling av det konstitusjonelle ansvaret på matområdet at dette vil «fordeles mellom de tre matdepartementene (Helsedepartementet, Landbruksdepartementet og Fiskeridepartementet) etter et vertikalt prinsipp, der grensesnittene i hovedsak går mellom de ulike ledd i matkjeden og ikke etter hvilke hensyn som skal ivaretas.»</article><article class="legalP" id="kapittel-7-kapittel-2-kapittel-1-ledd-2">Matloven dekker hele produksjonskjeden fra jord/fjord til bord og omfatter derved både innsatsvarer og ferdige produkter i tillegg til plantehelse, dyrehelse og helse til akvatiske organismer. Myndighet etter loven kan deles etter et vertikalt prinsipp, et formålsprinsipp eller ved en kombinasjon av disse prinsippene. Det vertikale prinsippet innebærer at myndighet fordeles mellom departementene ved at delingen settes mellom de ulike ledd i produksjonskjeden av mat (primærproduksjon, videreforedling og omsetning). Formålsprinsippet (deling etter lovens ulike formål) innebærer at myndighet fordeles etter hvilket hensyn som skal ivaretas.</article><article class="legalP" id="kapittel-7-kapittel-2-kapittel-1-ledd-3">De berørte departementene foreslår at myndighet etter matloven i hovedsak fordeles etter det vertikale prinsippet, og at formålsprinsippet så anvendes for å fingå grensene mellom de tre departementene. Helsedepartementet har ansvaret for å fremme lovproposisjoner ved eventuelle endringer i matloven.</article></section><section class="section" data-name="kap2.2" id="kapittel-7-kapittel-2-kapittel-2" data-lovdata-URL="LTI/forskrift/2003-12-19-1790/KAPITTEL_7-2-2"><h4>2.2 Anvendelse av prinsippene</h4><article class="defaultP"><i>Vertikal deling</i></article><article class="legalP" id="kapittel-7-kapittel-2-kapittel-2-ledd-1">Helsedepartementet (HD) foreslår at Landbruksdepartementet (LD) og Fiskeridepartementet (FID) gis ansvar for regelverk som regulerer alle matlovens formål/områder fra innsatsvareproduksjon til og med primærproduksjonen (slik primærproduksjon er definert i merknader til matlovens § 2), herunder ansvaret for regelverket som regulerer hensynet til humanhelse innenfor denne delen av produksjonskjeden. Dette innebærer at:<ul class="defaultList"><li data-li-identifier="1." data-name="1."><article class="listArticle" id="kapittel-7-kapittel-2-kapittel-2-ledd-1-punkt-1"><article class="legalP" id="kapittel-7-kapittel-2-kapittel-2-ledd-1-punkt-1-ledd-1">LD får ansvar for regelverk relatert til terrestrisk produksjon.</article></article></li><li data-li-identifier="2." data-name="2."><article class="listArticle" id="kapittel-7-kapittel-2-kapittel-2-ledd-1-punkt-2"><article class="legalP" id="kapittel-7-kapittel-2-kapittel-2-ledd-1-punkt-2-ledd-1">FID får ansvar for regelverk relatert til akvatisk produksjon.</article></article></li></ul></article> <article class="defaultP" margin-top="true"><i>Formålsdeling</i></article><article class="legalP" id="kapittel-7-kapittel-2-kapittel-2-ledd-2">Helsedepartementet foreslår videre at deling av myndighet etter matloven etter primærproduksjonen skal skje etter formålsprinsippet. Dette innebærer at:<ul class="defaultList"><li data-li-identifier="1." data-name="1."><article class="listArticle" id="kapittel-7-kapittel-2-kapittel-2-ledd-2-punkt-1"><article class="legalP" id="kapittel-7-kapittel-2-kapittel-2-ledd-2-punkt-1-ledd-1">Regelverk som regulerer plantehelse, tillegges LD også etter primærproduksjonen.</article></article></li><li data-li-identifier="2." data-name="2."><article class="listArticle" id="kapittel-7-kapittel-2-kapittel-2-ledd-2-punkt-2"><article class="legalP" id="kapittel-7-kapittel-2-kapittel-2-ledd-2-punkt-2-ledd-1">Regelverk for dyrehelse inkludert regelverk for animalske biprodukter, tillegges LD og FID også etter primærproduksjonen. Fordeling mellom departementene skjer på samme måte som i den vertikale delingen.</article></article></li><li data-li-identifier="3." data-name="3."><article class="listArticle" id="kapittel-7-kapittel-2-kapittel-2-ledd-2-punkt-3"><article class="legalP" id="kapittel-7-kapittel-2-kapittel-2-ledd-2-punkt-3-ledd-1">Regelverk som regulerer kvalitet og hygiene av hensyn til human helse, tillegges HD etter primærproduksjonen.</article></article></li><li data-li-identifier="4." data-name="4."><article class="listArticle" id="kapittel-7-kapittel-2-kapittel-2-ledd-2-punkt-4"><article class="legalP" id="kapittel-7-kapittel-2-kapittel-2-ledd-2-punkt-4-ledd-1">Regelverk som regulerer kvalitet og hygiene av andre hensyn enn hensynet til human helse, tillegges LD og FID også etter primærproduksjonen. Dette omfatter også regelverk for særskilt opprinnelsesmerking, beskyttede betegnelser og økologi. Fordeling mellom departementene skjer på samme måte som i den vertikale deling.</article></article></li><li data-li-identifier="5." data-name="5."><article class="listArticle" id="kapittel-7-kapittel-2-kapittel-2-ledd-2-punkt-5"><article class="legalP" id="kapittel-7-kapittel-2-kapittel-2-ledd-2-punkt-5-ledd-1">Regelverk om tilsetningsstoffer, fremmedstoffer i mat, genmodifisert mat, næringsmidler til spesielle formål/kosttilskudd, generelle merkebestemmelser for mat, helsepåstander og emballasje tillegges HD etter primærproduksjonen.</article></article></li><li data-li-identifier="6." data-name="6."><article class="listArticle" id="kapittel-7-kapittel-2-kapittel-2-ledd-2-punkt-6"><article class="legalP" id="kapittel-7-kapittel-2-kapittel-2-ledd-2-punkt-6-ledd-1">Regelverk for øvrig som fastsettes av hensyn til aktørene langs matproduksjonskjeden bl.a. for å sikre eksport/markedsadgang, tillegges LD og FID også etter primærproduksjonen. Fordeling mellom departementene skjer på samme måte som i den vertikale delingen.</article></article></li></ul></article> <article class="defaultP" margin-top="true"><i>Spesielt om vann</i></article><article class="legalP" id="kapittel-7-kapittel-2-kapittel-2-ledd-3">Regelverk for produksjon av drikkevann unntas fra deling etter det vertikale prinsippet og formålsprinsippet. Ansvaret tillegges HD i sin helhet fra nedbørsfelt til tappekran.</article> <article class="defaultP" margin-top="true"><i>Fellesforskrifter</i></article><article class="legalP" id="kapittel-7-kapittel-2-kapittel-2-ledd-4">Følgende regelverk vil berøre flere departementer:<ul class="defaultList"><li data-li-identifier="1." data-name="1."><article class="listArticle" id="kapittel-7-kapittel-2-kapittel-2-ledd-4-punkt-1"><article class="legalP" id="kapittel-7-kapittel-2-kapittel-2-ledd-4-punkt-1-ledd-1">Regelverk som omfatter produksjonskjeden på begge sider av den vertikale delingen eller dekker flere av punktene 1-6 under formålsdelingen og etter den fastsatte ansvarsdelingen, faller under flere departementers ansvarsområde.</article></article></li><li data-li-identifier="2." data-name="2."><article class="listArticle" id="kapittel-7-kapittel-2-kapittel-2-ledd-4-punkt-2"><article class="legalP" id="kapittel-7-kapittel-2-kapittel-2-ledd-4-punkt-2-ledd-1">Regelverk som ikke er fordelt ved vertikal deling eller formålsdeling.</article></article></li></ul></article><article class="legalP" id="kapittel-7-kapittel-2-kapittel-2-ledd-5">For regelverk etter pkt. 1 vil ansvaret følge det som er fastsatt ved den vertikale delingen eller formålsdelingen. For regelverk etter pkt. 2 vil ansvaret bli delt mellom landbruksministeren, fiskeriministeren og helseministeren etter en vurdering av de aktuelle hensyn.</article><article class="legalP" id="kapittel-7-kapittel-2-kapittel-2-ledd-6">Det vil bli lagt stor vekt på samarbeid ved fastsettelse av slike forskrifter. For å ivareta dette og annet samarbeid mellom matdepartementene, er det opprettet en koordinerende gruppe som ledes av Landbruksdepartementet.</article> <article class="defaultP" margin-top="true"><i>Tilpasning av forskriftene</i></article><article class="legalP" id="kapittel-7-kapittel-2-kapittel-2-ledd-7">Uavhengig av den fordelingen av myndighet som fremgår av ovenstående, kan departementene i januar 2004 gjøre endringer i tidligere gitte forskrifter hjemlet i lover som oppheves, for å tilpasse disse til matloven og ny matforvaltning.</article> <article class="defaultP" margin-top="true"><i>Fordeling av myndighet mellom departementene og Mattilsynet</i></article><article class="legalP" id="kapittel-7-kapittel-2-kapittel-2-ledd-8">Hovedtyngden av regelverket på matområdet er harmonisert med EUs regelverk. Når det gjelder fastsettelse av forskrifter, bør hovedmønsteret være at dette er en oppgave som tilligger departementene. Mattilsynet vil imidlertid ut fra sin kompetanse i stor grad kunne bistå departementene med forberedelser i form av praktisk utarbeidelse av utkast.</article><article class="legalP" id="kapittel-7-kapittel-2-kapittel-2-ledd-9">Gjennomføring av EUs sikkerhetsvedtak som forskrifter, er lagt direkte til Mattilsynet i matloven. På enkelte deler av matområdet endres forskriftene en rekke ganger i året. Dette gjelder særlig forskrifter av utpreget teknisk/faglig karakter. Når det gjelder slike forskrifter av utpreget teknisk/faglig karakter og som også er av ikke-politisk karakter, bør fastsettelse av endringsforskrifter kunne skje i Mattilsynet etter delegert kompetanse fra angjeldende departement under den klare forutsetning at departementene blir forelagt disse før fastsettelse.</article><article class="legalP" id="kapittel-7-kapittel-2-kapittel-2-ledd-10">Forskriftsvedtak etter følgende bestemmelser i matloven bør ut fra sin karakter ikke delegeres til Mattilsynet:<ul class="defaultList"><li><article class="listArticle" id="kapittel-7-kapittel-2-kapittel-2-ledd-10-punkt-1"><article class="legalP" id="kapittel-7-kapittel-2-kapittel-2-ledd-10-punkt-1-ledd-1">§ 3 nærmere bestemmelser om lovens stedlige virkeområde</article></article></li><li><article class="listArticle" id="kapittel-7-kapittel-2-kapittel-2-ledd-10-punkt-2"><article class="legalP" id="kapittel-7-kapittel-2-kapittel-2-ledd-10-punkt-2-ledd-1">§ 21, 2., 3. og 4. ledd «avgiftsforskrifter»</article></article></li><li><article class="listArticle" id="kapittel-7-kapittel-2-kapittel-2-ledd-10-punkt-3"><article class="legalP" id="kapittel-7-kapittel-2-kapittel-2-ledd-10-punkt-3-ledd-1">§ 22 forskrifter om erstatning</article></article></li><li><article class="listArticle" id="kapittel-7-kapittel-2-kapittel-2-ledd-10-punkt-4"><article class="legalP" id="kapittel-7-kapittel-2-kapittel-2-ledd-10-punkt-4-ledd-1">§ 26 forskrifter om tvangsmulkt</article></article></li><li><article class="listArticle" id="kapittel-7-kapittel-2-kapittel-2-ledd-10-punkt-5"><article class="legalP" id="kapittel-7-kapittel-2-kapittel-2-ledd-10-punkt-5-ledd-1">§ 27 forskrifter om informasjon til allmennheten</article></article></li><li><article class="listArticle" id="kapittel-7-kapittel-2-kapittel-2-ledd-10-punkt-6"><article class="legalP" id="kapittel-7-kapittel-2-kapittel-2-ledd-10-punkt-6-ledd-1">§ 28 om bøtelegging mv.</article></article></li><li><article class="listArticle" id="kapittel-7-kapittel-2-kapittel-2-ledd-10-punkt-7"><article class="legalP" id="kapittel-7-kapittel-2-kapittel-2-ledd-10-punkt-7-ledd-1">§ 31 om kompensasjonsordninger.</article></article></li></ul></article><article class="legalP" id="kapittel-7-kapittel-2-kapittel-2-ledd-11">Arbeidsfordelingen mellom departementene og Mattilsynet vil bli avklart nærmere gjennom egne delegeringsskriv fra departementene til Mattilsynet.</article></section></section></section></main></body></html>