<!DOCTYPE html><html lang="no"><head><title>Byggesaksforskrift for Longyearbyen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-02-24-274</dd><dt class="dokid">DokumentID</dt><dd class="dokid">LTI/forskrift/2003-02-24-274</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 4 s 495</dd><dt class="dateInForce">I kraft fra</dt><dd class="dateInForce">2003-03-17, 2003-06-17</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2002-10-07-1145</li><li>lov/1925-07-17-11/§4</li><li>forskrift/2001-12-14-1389</li></ul></dd><dt class="dateOfPublication">Kunngjort</dt><dd class="dateOfPublication">2003-03-11</dd><dt class="journalNumber">Journalnummer</dt><dd class="journalNumber">2003-0277</dd><dt class="titleShort">Korttittel</dt><dd class="titleShort">Byggesaksforskrift for Longyearbyen</dd><dt class="title">Tittel</dt><dd class="title">Byggesaksforskrift for Longyearbyen.</dd><dt class="miscInformation">Annet om dokumentet</dt><dd class="miscInformation">Fastsatt av Longyearbyen lokalstyre 24. februar 2003 med hjemmel i delegeringsvedtak av 7. oktober 2002 nr. 1145 med hjemmel i lov av 17. juli 1925 nr. 11 om Svalbard § 4, jf. kgl.res. av 14. desember 2001 nr. 1389.</dd><dt class="refid">RefID</dt><dd class="refid">forskrift/2003-02-24-274</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Byggesaksforskrift for Longyearbyen.<ul class="tocSubUl"><li>Kapittel 1. Generelle bestemmelser<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li></ul></li><li>Kapittel 2. Materielle krav<ul class="tocSubUl"><li>§ 11.</li><li>§ 12.</li><li>§ 13.</li></ul></li><li>Kapittel 3. Saksbehandling, ansvar og kontroll<ul class="tocSubUl"><li>§ 14.</li><li>§ 15.</li><li>§ 16.</li><li>§ 17.</li></ul></li><li>Kapittel 4. Diverse bestemmelser. Sanksjoner<ul class="tocSubUl"><li>§ 18.</li></ul></li><li>Kapittel 5. Ikrafttreden. Overgangsbestemmelser<ul class="tocSubUl"><li>§ 19.</li><li>§ 20.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2003-02-24-274" id="dokument"><h1>Byggesaksforskrift for Longyearbyen.</h1><section class="section" data-name="kap1" id="kapittel-1" data-lovdata-URL="LTI/forskrift/2003-02-24-274/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="LTI/forskrift/2003-02-24-274/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-1-paragraf-1-ledd-1">Denne forskrift skal sikre at bygge- og anleggsvirksomhet utøves i overensstemmelse med intensjonene i plan- og bygningsloven, og sikre forsvarlig offentlig saksbehandling.</article></article><article class="legalArticle" data-lovdata-URL="LTI/forskrift/2003-02-24-274/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-1-paragraf-2-ledd-1">Der denne forskrift har henvisninger til bestemmelser gitt i eller i medhold av plan- og bygningsloven, er det de til enhver tid gjeldende bestemmelser som menes. Endringer i de angitte bestemmelsene får automatisk anvendelse fra det tidspunktet de trer i kraft. Særskilte angitte tillegg gjelder likevel uavhengig av endringene, og har gyldighet til de endres særskilt i denne forskrift.</article></article><article class="legalArticle" data-lovdata-URL="LTI/forskrift/2003-02-24-274/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" id="kapittel-1-paragraf-3-ledd-1">Bestemmelsene skal tilpasses lokalt. Longyearbyen lokalstyre kan kreve den tilleggsdokumentasjon som finnes nødvendig av hensyn til lokal tilpasning, og har avgjørelsesmyndighet i spørsmål om utstrekningen av lokal tilpasning. Det skal likevel ikke gis egne bestemmelser om lokal tilpasning ut over det som fremgår av denne forskrift.</article><article class="legalP" id="kapittel-1-paragraf-3-ledd-2">Plan- og bygningslovens bestemmelser om kommunale vedtekter kommer ikke til anvendelse. Longyearbyen lokalstyre har myndighet til å bestemme det som ellers krever vedtekt ved endringer til denne forskrift.</article></article><article class="legalArticle" data-lovdata-URL="LTI/forskrift/2003-02-24-274/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" id="kapittel-1-paragraf-4-ledd-1">Når de bestemmelser fra plan- og bygningsloven som er inntatt i denne forskrift har henvisning til «reguleringsplan» eller «bebyggelsesplan», skal bestemmelsene gis anvendelse så langt de passer.</article></article><article class="legalArticle" data-lovdata-URL="LTI/forskrift/2003-02-24-274/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" id="kapittel-1-paragraf-5-ledd-1">Der det i denne forskrift er henvist til bestemmelser i lov eller forskrift som inneholder henvisning til EØS, råds- eller parlamentsdirektiv, skal dette kun oppfattes som veiledende.</article></article><article class="legalArticle" data-lovdata-URL="LTI/forskrift/2003-02-24-274/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>.</h3><article class="legalP" id="kapittel-1-paragraf-6-ledd-1">Longyearbyen lokalstyre har anledning til å dispensere fra de materielle kravene i denne forskrift, innenfor de rammer plan- og bygningsloven § 7 og § 88 setter, jf. denne forskrifts § 10. Dispensasjon fra planbestemmelser krever i tillegg tillatelse fra Sysselmannen iht. svalbardmiljøloven § 58.</article><article class="legalP" id="kapittel-1-paragraf-6-ledd-2">Det kreves også tillatelse fra Sysselmannen der Longyearbyen lokalstyre ønsker å legge ned midlertidig bygge- og deleforbud etter svalbardmiljøloven § 54, med mindre Longyearbyen lokalstyre er gitt denne myndighet ved delegering fra departementet.</article></article><article class="legalArticle" data-lovdata-URL="LTI/forskrift/2003-02-24-274/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>.</h3><article class="legalP" id="kapittel-1-paragraf-7-ledd-1">Sysselmannens rolle som natur-, verne- og miljøvernmyndighet etter svalbardmiljøloven § 58 skal ivaretas på linje med andre fagmyndigheter iht. plan- og bygningsloven § 95 nr. 2. Longyearbyen lokalstyre skal sende melding til Sysselmannen etter svalbardmiljøloven § 58, og tillatelse fra Sysselmannen vil være et nødvendig vilkår for at Longyearbyen lokalstyre kan gi igangsettingstillatelse.</article></article><article class="legalArticle" data-lovdata-URL="LTI/forskrift/2003-02-24-274/§8" data-name="§8" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>.</h3><article class="legalP" id="kapittel-1-paragraf-8-ledd-1">Sysselmannen er klageinstans for vedtak etter denne forskrift.</article></article><article class="legalArticle" data-lovdata-URL="LTI/forskrift/2003-02-24-274/§9" data-name="§9" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>.</h3><article class="legalP" id="kapittel-1-paragraf-9-ledd-1">Statlig organ kan påklage enkeltvedtak etter denne lov dersom vedtaket direkte berører vedkommende myndighets saksområde.</article></article><article class="legalArticle" data-lovdata-URL="LTI/forskrift/2003-02-24-274/§10" data-name="§10" id="kapittel-1-paragraf-10"><h3 class="legalArticleHeader"><span class="legalArticleValue">§ 10</span>.</h3><article class="legalP" id="kapittel-1-paragraf-10-ledd-1">Følgende bestemmelser i plan- og bygningsloven gis tilsvarende anvendelse: <table><tbody><tr><td data-text-align="left" data-vertical-align="top"><strong>§ 7</strong></td><td data-text-align="left" data-vertical-align="top">Dispensasjon (jf. denne forskrifts § 6)</td></tr><tr><td data-text-align="left" data-vertical-align="top"><strong>§ 10-1</strong></td><td data-text-align="left" data-vertical-align="top">Tilsyn</td></tr></tbody></table></article></article></section><section class="section" data-name="kap2" id="kapittel-2" data-lovdata-URL="LTI/forskrift/2003-02-24-274/KAPITTEL_2"><h2>Kapittel 2. Materielle krav</h2><article class="legalArticle" data-lovdata-URL="LTI/forskrift/2003-02-24-274/§11" data-name="§11" id="kapittel-2-paragraf-1"><h3 class="legalArticleHeader"><span class="legalArticleValue">§ 11</span>.</h3><article class="legalP" id="kapittel-2-paragraf-1-ledd-1">Følgende bestemmelser i plan- og bygningsloven gis tilsvarende anvendelse: <table><tbody><tr><td data-text-align="left" data-vertical-align="top">Kap. XII Byggetomta</td><td data-text-align="left" data-vertical-align="top"><strong>§ 65</strong> Vannforsyning</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 66</strong> Atkomst og avløp</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 67</strong> Krav om opparbeiding av veg og hovedledning for vann og avløpsvann</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 67a</strong> Krav om opparbeiding av fellesareal og av parkbelte i industriområde</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 68</strong> Byggegrunn. Miljøforhold</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 69</strong> Den ubebygde del av tomta, fellesareal.</td></tr><tr><td data-text-align="left" data-vertical-align="top">Kap. XIII Bebyggelsen</td><td data-text-align="left" data-vertical-align="top"><strong>§ 70</strong> Bygningens plassering, høyde og avstand fra nabogrense</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 74</strong> Planløsning og utseende</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 75</strong> Privet – WC</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 76</strong> Tilleggsrom</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 77</strong> Utføring av byggearbeid. Krav til produkter og byggverk.</td></tr><tr><td data-text-align="left" data-vertical-align="top">Kap. XIV Særlige bygninger og anlegg</td><td data-text-align="left" data-vertical-align="top"><strong>§ 78</strong> Plassering av bedrifter og anlegg m.v. innenfor kommunen</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 79</strong> Uvanlig bebyggelse</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 80</strong> Bygning og virksomhet som medfører fare eller særlig ulempe</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 82</strong> Fritidsbebyggelse</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 83</strong> Basseng, brønn og dam</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 84</strong> Andre varige konstruksjoner eller anlegg. Vesentlig terrenginngrep m.v.</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 85</strong> Midlertidige eller transportable bygninger, konstruksjoner eller anlegg, herunder campingvogner, telt o.l.</td></tr><tr><td data-text-align="left" data-vertical-align="top">Kap. XV Bestående byggverk</td><td data-text-align="left" data-vertical-align="top"><strong>§ 87</strong> Endring, reparasjon eller bruksendring m.v. av bestående byggverk</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 88</strong> Dispensasjon fra § 87</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 89</strong> Vedlikehold og utbedring</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 91</strong> Riving</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 91a</strong> Bruksendring og riving av bolig</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 92</strong> Andre bestemmelser</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 92a</strong> Endring eller fjerning av tiltak etter § 93 annet ledd</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 92b</strong> Kontroll med bestående byggverk og arealer.</td></tr></tbody></table></article></article><article class="legalArticle" data-lovdata-URL="LTI/forskrift/2003-02-24-274/§12" data-name="§12" id="kapittel-2-paragraf-2"><h3 class="legalArticleHeader"><span class="legalArticleValue">§ 12</span>.</h3><article class="legalP" id="kapittel-2-paragraf-2-ledd-1">Når fjernvarmeanlegg blir gjort tilgjengelig, dvs. blir lagt fram inntil ca. 1 meter fra veggliv, pålegges det tilknytning. Da skal abonnenten betale tilknytningsavgift og fast årlig avgift uavhengig av om fjernvarme nyttes eller ikke.</article></article><article class="legalArticle" data-lovdata-URL="LTI/forskrift/2003-02-24-274/§13" data-name="§13" id="kapittel-2-paragraf-3"><h3 class="legalArticleHeader"><span class="legalArticleValue">§ 13</span>.</h3><article class="legalP" id="kapittel-2-paragraf-3-ledd-1">Forskrift av 22. januar 1997 nr. 33 om krav til byggverk og produkter til byggverk (TEK) gjelder så langt den passer, med unntak av § 1-1, § 1-2 første ledd nr. 1, § 10-61, § 10-62 og kapittel 11.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2003-02-24-274/KAPITTEL_3"><h2>Kapittel 3. Saksbehandling, ansvar og kontroll</h2><article class="legalArticle" data-lovdata-URL="LTI/forskrift/2003-02-24-274/§14" data-name="§14" id="kapittel-3-paragraf-1"><h3 class="legalArticleHeader"><span class="legalArticleValue">§ 14</span>.</h3><article class="legalP" id="kapittel-3-paragraf-1-ledd-1">Følgende bestemmelser i plan- og bygningsloven gis tilsvarende anvendelse: <table><tbody><tr><td data-text-align="left" data-vertical-align="top">Kap. XVI Saksbehandling, ansvar og kontroll</td><td data-text-align="left" data-vertical-align="top"><strong>§ 93</strong> Tiltak som krever søknad og tillatelse</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 93a</strong> Forhåndskonferanse</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 93b</strong> Ansvarlig søker og prosjekterende</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 94</strong> Søknad om tillatelse. Nabovarsel</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 95</strong> Behandling av søknaden i kommunen</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 95a</strong> Trinnvis behandling</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 95b</strong> Enkle tiltak</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 96</strong> Bortfall av tillatelse</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 97</strong> Kontroll med tiltak</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 98</strong> Ansvarlig utførende</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 98a</strong> Sentral godkjenning for utøvere for ansvarsrett</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 99</strong> Sluttkontroll og ferdigattest.</td></tr></tbody></table></article></article><article class="legalArticle" data-lovdata-URL="LTI/forskrift/2003-02-24-274/§15" data-name="§15" id="kapittel-3-paragraf-2"><h3 class="legalArticleHeader"><span class="legalArticleValue">§ 15</span>.</h3><article class="legalP" id="kapittel-3-paragraf-2-ledd-1">Bestemmelser i plan- og bygningsloven som gjelder nabotomt og nabovarsling skal i denne forskrift gjelde huseier og hjemmelshaver på tilgrensende tomt. Tilsvarende gjelder for varsling av gjenboere.</article></article><article class="legalArticle" data-lovdata-URL="LTI/forskrift/2003-02-24-274/§16" data-name="§16" id="kapittel-3-paragraf-3"><h3 class="legalArticleHeader"><span class="legalArticleValue">§ 16</span>.</h3><article class="legalP" id="kapittel-3-paragraf-3-ledd-1">Forskrift av 22. januar 1997 nr. 34 om saksbehandling og kontroll i byggesaker (SAK) gjelder så langt den passer.</article><article class="legalP" id="kapittel-3-paragraf-3-ledd-2">Plan- og bygningslovens § 81, § 86a og § 86b og de utfyllende bestemmelsene i SAK om melding gjelder ikke. Slike tiltak skal behandles som søknad.</article><article class="legalP" id="kapittel-3-paragraf-3-ledd-3">Bestemmelsene om midlertidige eller transportable bygninger, konstruksjoner eller anlegg i plan- og bygningslovens § 85 og de utfyllende bestemmelsene i SAK om slike meldinger gjelder.</article><article class="legalP" id="kapittel-3-paragraf-3-ledd-4">Bestemmelsen i SAK om tiltak som verken krever søknad eller melding gjelder ikke.</article><article class="legalP" id="kapittel-3-paragraf-3-ledd-5">Longyearbyen lokalstyre kan likevel bestemme at mindre tiltak kan unntas fra søknad under forutsetning av at de ikke fører til fare eller urimelig ulempe for omgivelsene eller allmenne interesser, og at de er i samsvar med bestemmelser gitt i denne forskriften og planer gitt i medhold av svalbardmiljøloven. Lokalstyret kan sette vilkår ved unntak for slike mindre tiltak.</article></article><article class="legalArticle" data-lovdata-URL="LTI/forskrift/2003-02-24-274/§17" data-name="§17" id="kapittel-3-paragraf-4"><h3 class="legalArticleHeader"><span class="legalArticleValue">§ 17</span>.</h3><article class="legalP" id="kapittel-3-paragraf-4-ledd-1">Forskrift av 22. januar 1997 nr. 35 om godkjenning av foretak for ansvarsrett (GOF) gjelder så langt den passer.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2003-02-24-274/KAPITTEL_4"><h2>Kapittel 4. Diverse bestemmelser. Sanksjoner</h2><article class="legalArticle" data-lovdata-URL="LTI/forskrift/2003-02-24-274/§18" data-name="§18" id="kapittel-4-paragraf-1"><h3 class="legalArticleHeader"><span class="legalArticleValue">§ 18</span>.</h3><article class="legalP" id="kapittel-4-paragraf-1-ledd-1">Følgende bestemmelser i plan- og bygningsloven gis tilsvarende anvendelse: <table><tbody><tr><td data-text-align="left" data-vertical-align="top">Kap. XVII Ymse bestemmelser</td><td data-text-align="left" data-vertical-align="top"><strong>§ 100</strong> Sikringstiltak. Utstyr for byggearbeid</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 101</strong> Tiltak på nabogrunn</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 102</strong> Undersøkelse på fast eiendom</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 103</strong> Innhegning</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 104</strong> Orden på og bruk av ubebygd areal. Sikringstiltak ved byggverk m.v.</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 105</strong> Belysning og renhold m.v.</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 106</strong> Bygningstekniske installasjoner</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 106a</strong> Heis, rulletrapp og rullende fortau</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 107</strong> Skilt og reklame</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 108</strong> Meldeplikt for andre myndigheter</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 109</strong> Gebyr.</td></tr><tr><td data-text-align="left" data-vertical-align="top">Kap. XVIII Straffansvar</td><td data-text-align="left" data-vertical-align="top"><strong>§ 110, § 111 og § 112</strong></td></tr><tr><td data-text-align="left" data-vertical-align="top">Kap. XIX Ulovlig byggearbeid m.v.</td><td data-text-align="left" data-vertical-align="top"><strong>§ 113</strong> Stansing av ulovlig arbeid og opphør av ulovlig bruk. Fjerning eller retting av utført arbeid</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 114</strong> Forelegg om plikt til å etterkomme pålegg eller forbud</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 115</strong> Tvangsfullbyrding</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 116</strong> Erstatning</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 116a</strong> Tvangsmulkt</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>§ 116b</strong> Rimelighet og samordning.</td></tr></tbody></table></article></article></section><section class="section" data-name="kap5" id="kapittel-5" data-lovdata-URL="LTI/forskrift/2003-02-24-274/KAPITTEL_5"><h2>Kapittel 5. Ikrafttreden. Overgangsbestemmelser</h2><article class="legalArticle" data-lovdata-URL="LTI/forskrift/2003-02-24-274/§19" data-name="§19" id="kapittel-5-paragraf-1"><h3 class="legalArticleHeader"><span class="legalArticleValue">§ 19</span>.</h3><article class="legalP" id="kapittel-5-paragraf-1-ledd-1">Denne forskrift trer i kraft 17. mars 2003. Bestemmelsen i § 17 trer i kraft tre måneder etter at denne forskriften trer i kraft.</article></article><article class="legalArticle" data-lovdata-URL="LTI/forskrift/2003-02-24-274/§20" data-name="§20" id="kapittel-5-paragraf-2"><h3 class="legalArticleHeader"><span class="legalArticleValue">§ 20</span>.</h3><article class="legalP" id="kapittel-5-paragraf-2-ledd-1">Plan og bygningsloven § 121 gjelder tilsvarende.</article></article></section></main></body></html>