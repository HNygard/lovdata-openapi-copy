<!DOCTYPE html><html lang="no"><head><title>Forskrift om endring i forskrift om forsøk med dyr.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-04-25-615</dd><dt class="dokid">DokumentID</dt><dd class="dokid">LTI/forskrift/2003-04-25-615</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 7 s 1140</dd><dt class="dateInForce">I kraft fra</dt><dd class="dateInForce">2003-04-25</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-01-15-23</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1974-12-20-73/§22</li><li>lov/1974-12-20-73/§30</li><li>forskrift/1976-11-19-3371</li></ul></dd><dt class="dateOfPublication">Kunngjort</dt><dd class="dateOfPublication">2003-05-23</dd><dt class="journalNumber">Journalnummer</dt><dd class="journalNumber">2003-0508</dd><dt class="titleShort">Korttittel</dt><dd class="titleShort">Endr. i forskrift om forsøk med dyr</dd><dt class="title">Tittel</dt><dd class="title">Forskrift om endring i forskrift om forsøk med dyr.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 25. april 2003 med hjemmel i lov av 20. desember 1974 nr. 73 om dyrevern § 22 og § 30, jf. delegeringsvedtak av 19. november 1976 nr. 3371.</dd><dt class="refid">RefID</dt><dd class="refid">forskrift/2003-04-25-615</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om forsøk med dyr.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-04-25-615" id="dokument"><h1>Forskrift om endring i forskrift om forsøk med dyr.</h1><section class="section" data-name="kapI" id="kapittel-1" data-lovdata-URL="LTI/forskrift/2003-04-25-615/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 15. januar 1996 nr. 23 om forsøk med dyr gjøres følgende endringer:</article> <article class="defaultP" margin-top="true">§ 6 tredje ledd skal lyde:</article><article class="legalP" id="kapittel-1-ledd-2">Ansvarshavende skal ha gjennomgått kurs i forsøksdyrkunnskap etter opplegg godkjent av Statens dyrehelsetilsyn – Sentralforvaltningen og plikter å holde sine faglige kunnskaper og ferdigheter ved like. Relevant faglitteratur skal være tilgjengelig på avdelingen.</article> <article class="defaultP" margin-top="true">§ 12 tredje og fjerde ledd skal lyde:</article><article class="legalP" id="kapittel-1-ledd-3">Personer som steller eller fører tilsyn med forsøksdyr, skal ha gjennomgått opplæring etter opplegg godkjent av Statens dyrehelsetilsyn – Sentralforvaltningen.</article><article class="legalP" id="kapittel-1-ledd-4">Enhver forsøksdyravdeling som ikke har veterinær eller fiskehelsebiolog som ansvarshavende, skal ha knyttet til seg en navngitt veterinær eller fiskehelsebiolog som skal gi råd om dyrenes oppstalling, miljø og behandling. Vedkommende skal oppfylle kompetansekrav som Statens dyrehelsetilsyn – Sentralforvaltningen stiller. Fiskehelsebiolog kan bare inneha denne funksjonen i avdelinger som utelukkende oppstaller akvatiske dyr (unntatt sjøpattedyr).</article> <article class="defaultP" margin-top="true">§ 13 første ledd skal lyde:</article><article class="legalP" id="kapittel-1-ledd-5">Personer som planlegger eller utfører forsøk, skal ha gjennomgått opplæring etter opplegg godkjent av Statens dyrehelsetilsyn – Sentralforvaltningen.</article> <article class="defaultP" margin-top="true">§ 22 skal lyde:</article><article class="legalP" id="kapittel-1-ledd-6">Ansvarshavende kan dispensere fra kravet om gjennomgått kurs/opplæring i forsøksdyrkunnskap i § 6, § 12 og § 13 for personer som gjennom arbeid med forsøksdyr før denne forskriften trådte i kraft, har ervervet seg kompetanse og erfaring som oppfyller de kriteriene<sup class="footnotereference" data-footnotereferencevalue="1" data-unique-footnote-counter="1">1</sup> som er gitt av Landbruksdepartementet.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Kriteriene angitt i delegeringsvedtak av 13. mars 1997 nr. 359.</article></footer></section><section class="section" data-name="kapII" id="kapittel-2" data-lovdata-URL="LTI/forskrift/2003-04-25-615/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>