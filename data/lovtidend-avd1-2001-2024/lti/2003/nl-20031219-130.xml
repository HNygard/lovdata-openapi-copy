<!DOCTYPE html><html lang="no"><head><title>Lov om Innovasjon Norge.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2003-12-19-130</dd><dt class="dokid">DokumentID</dt><dd class="dokid">LTI/lov/2003-12-19-130</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 17 s 2704</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1992-07-03-97</li><li>lov/1997-06-19-79</li><li>lov/1999-03-26-14</li><li>lov/2002-05-03-13</li></ul></dd><dt class="dateOfPublication">Kunngjort</dt><dd class="dateOfPublication">2003-12-19</dd><dt class="journalNumber">Journalnummer</dt><dd class="journalNumber">2003-1362</dd><dt class="titleShort">Korttittel</dt><dd class="titleShort">Lov om Innovasjon Norge</dd><dt class="title">Tittel</dt><dd class="title">Lov om Innovasjon Norge.</dd><dt class="miscInformation">Annet om dokumentet</dt><dd class="miscInformation">Ot.prp.nr.14 (2003–2004), Innst.O.nr.30 (2003–2004) og Besl.O.nr.43 (2003–2004). Odels- og lagtingsvedtak hhv. 11. og 15. desember 2003. Fremmet av Nærings- og handelsdepartementet.</dd><dt class="refid">RefID</dt><dd class="refid">lov/2003-12-19-130</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om Innovasjon Norge.<ul class="tocSubUl"><li>Kapittel 1. Alminnelige bestemmelser<ul class="tocSubUl"><li>§ 1. Selskapets formål</li><li>§ 2. Eierforhold</li><li>§ 3. Partsstilling</li><li>§ 4. Vedtekter</li><li>§ 5. Registrering i Foretaksregisteret</li><li>§ 6. Forholdet til annen lovgivning</li></ul></li><li>Kapittel 2. Selskapets finansiering m.m.<ul class="tocSubUl"><li>§ 7. Statens innskudd</li><li>§ 8. Selskapets finansiering m.m.</li><li>§ 9. Statens ansvar</li></ul></li><li>Kapittel 3. Selskapets virksomhet<ul class="tocSubUl"><li>§ 10. Selskapets virkemidler</li><li>§ 11. Organisering på regionalt nivå</li><li>§ 12. Organisering i utlandet</li></ul></li><li>Kapittel 4. Styre og administrerende direktør<ul class="tocSubUl"><li>§ 13. Selskapet ledelse</li><li>§ 14. Styrets sammensetning m.m.</li><li>§ 15. Tjenestetid</li><li>§ 16. Opphør av styreverv før tjenestetiden er utløpt</li><li>§ 17. Styrets myndighet</li><li>§ 18. Styremøter</li><li>§ 19. Vedtaksførhet og flertallskrav</li><li>§ 20. Administrerende direktør</li><li>§ 21. Administrerende direktørs myndighet</li><li>§ 22. Styret og administrerende direktørs representasjonsrett</li><li>§ 23. Overskridelser av representasjonsretten</li></ul></li><li>Kapittel 5. Habilitet, taushetsplikt m.m.<ul class="tocSubUl"><li>§ 24. Etiske retningslinjer</li><li>§ 25. Habilitet</li><li>§ 26. Forbud mot å motta gaver m.m.</li><li>§ 27. Taushetsplikt</li></ul></li><li>Kapittel 6. Foretaksmøtet<ul class="tocSubUl"><li>§ 28. Allment om foretaksmøtets myndighet og sammensetning</li><li>§ 29. Ordinært foretaksmøte</li><li>§ 30. Ekstraordinært foretaksmøte</li><li>§ 31. Innkalling til foretaksmøte</li><li>§ 32. Møteledelse og protokollasjon</li></ul></li><li>Kapittel 7. Regnskap, revisjon og gransking<ul class="tocSubUl"><li>§ 33. Regnskap</li><li>§ 34. Revisjon</li><li>§ 35. Gransking</li><li>§ 36. Riksrevisjonens kontroll</li></ul></li><li>Kapittel 8. Ikrafttredelse og overgangsbestemmelser. Endringer i andre lover<ul class="tocSubUl"><li>§ 37. Ikrafttredelse</li><li>§ 38. Overgangsbestemmelser</li><li>§ 39. Endringer i andre lover</li></ul></li></ul></li></ul></dd></dl></header><main class="documentBody" data-lovdata-URL="LTI/lov/2003-12-19-130" id="dokument"><h1>Lov om Innovasjon Norge.</h1><article class="defaultP" data-text-size="small">Følgende lov oppheves:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov av 3. juli 1992 nr. 97 om Statens nærings- og distriktsutviklingsfond.</article></article></li></ul></article><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov av 19. juni 1997 nr. 79 om verdipapirhandel.</article></article></li><li data-li-identifier="2" data-name="2"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov av 26. mars 1999 nr. 14 om skatt av formue og inntekt (skatteloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov av 3. mai 2002 nr. 13 om utenrikstjenesten.</article></article></li></ul></article><section class="section" data-name="kap1" id="kapittel-1" data-lovdata-URL="LTI/lov/2003-12-19-130/KAPITTEL_1"><h2>Kapittel 1. Alminnelige bestemmelser</h2><article class="legalArticle" data-lovdata-URL="LTI/lov/2003-12-19-130/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Selskapets formål</span></h3><article class="legalP" id="kapittel-1-paragraf-1-ledd-1">Innovasjon Norge har til formål å fremme bedrifts- og samfunnsøkonomisk lønnsom næringsutvikling i hele landet, og utløse ulike distrikters og regioners næringsmessige muligheter gjennom å bidra til innovasjon, internasjonalisering og profilering.</article><article class="legalP" id="kapittel-1-paragraf-1-ledd-2">Kongen kan bestemme at loven helt eller delvis skal gjelde for Svalbard.</article></article><article class="legalArticle" data-lovdata-URL="LTI/lov/2003-12-19-130/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Eierforhold</span></h3><article class="legalP" id="kapittel-1-paragraf-2-ledd-1">Selskapet eies av staten alene.</article></article><article class="legalArticle" data-lovdata-URL="LTI/lov/2003-12-19-130/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Partsstilling</span></h3><article class="legalP" id="kapittel-1-paragraf-3-ledd-1">Selskapet har selv rettigheter og forpliktelser, er part i avtaler med private og offentlige myndigheter og har partsstilling overfor domstol og andre myndigheter.</article></article><article class="legalArticle" data-lovdata-URL="LTI/lov/2003-12-19-130/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Vedtekter</span></h3><article class="legalP" id="kapittel-1-paragraf-4-ledd-1">Selskapet skal ha vedtekter. Vedtektene og endringer i vedtektene vedtas av foretaksmøtet.</article></article><article class="legalArticle" data-lovdata-URL="LTI/lov/2003-12-19-130/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Registrering i Foretaksregisteret</span></h3><article class="legalP" id="kapittel-1-paragraf-5-ledd-1">Selskapet skal meldes til Foretaksregisteret.</article></article><article class="legalArticle" data-lovdata-URL="LTI/lov/2003-12-19-130/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Forholdet til annen lovgivning</span></h3><article class="legalP" id="kapittel-1-paragraf-6-ledd-1">Forvaltningsloven gjelder ikke for selskapet, heller ikke når det treffer enkeltvedtak på vegne av staten. Kapitlene IV-VI i forvaltningsloven gjelder ikke i saker som ansatte i norsk utenrikstjeneste behandler for selskapet.</article><article class="legalP" id="kapittel-1-paragraf-6-ledd-2">Offentlighetsloven gjelder for selskapet. Dokumenter som gjelder konkrete søknader om finansiering kan unntas fra offentlighet. Det samme gjelder journalinnførsler om disse. Unntaket i andre og tredje punktum gjelder ikke positive avgjørelser.</article><article class="legalP" id="kapittel-1-paragraf-6-ledd-3">Lov 10. juni 1988 nr. 40 om finansieringsvirksomhet og finansinstitusjoner gjelder ikke for selskapet.</article><article class="legalP" id="kapittel-1-paragraf-6-ledd-4">Lov 18. juli 1958 nr. 2 om offentlige tjenestetvister (tjenestetvistloven) og lov 4. mars 1983 nr. 3 om statens tjenestemenn m.m. (tjenestemannsloven) gjelder ikke for ansatte i selskapet.</article><article class="legalP" id="kapittel-1-paragraf-6-ledd-5">Selskapet regnes som offentlig organ etter lov 4. desember 1992 nr. 126 om arkiv § 2 bokstav g.</article></article></section><section class="section" data-name="kap2" id="kapittel-2" data-lovdata-URL="LTI/lov/2003-12-19-130/KAPITTEL_2"><h2>Kapittel 2. Selskapets finansiering m.m.</h2><article class="legalArticle" data-lovdata-URL="LTI/lov/2003-12-19-130/§7" data-name="§7" id="kapittel-2-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Statens innskudd</span></h3><article class="legalP" id="kapittel-2-paragraf-1-ledd-1">Statens innskudd ved opprettelsen av selskapet fastsettes i stiftelsesdokumentet og vedtas av foretaksmøtet. Senere endringer av innskuddet vedtas av foretaksmøtet.</article></article><article class="legalArticle" data-lovdata-URL="LTI/lov/2003-12-19-130/§8" data-name="§8" id="kapittel-2-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Selskapets finansiering m.m.</span></h3><article class="legalP" id="kapittel-2-paragraf-2-ledd-1">Selskapet kan finansiere sin virksomhet ved lån og tilskudd fra staten, fylkeskommunene og andre offentlige aktører. Videre kan selskapet ha inntekter fra næringslivet og andre private aktører. Den aktør som yter lån eller tilskudd til selskapet, kan fastsette nærmere vilkår for bruk av midlene.</article></article><article class="legalArticle" data-lovdata-URL="LTI/lov/2003-12-19-130/§9" data-name="§9" id="kapittel-2-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Statens ansvar</span></h3><article class="legalP" id="kapittel-2-paragraf-3-ledd-1">Staten er ansvarlig for at selskapets garantiforpliktelser oppfylles ved forfall.</article><article class="legalP" id="kapittel-2-paragraf-3-ledd-2">Ved oppløsning av selskapet plikter staten å skyte inn midler i selskapet i den utstrekning det er nødvendig for å gi øvrige fordringshavere dekning.</article></article></section><section class="section" data-name="kap3" id="kapittel-3" data-lovdata-URL="LTI/lov/2003-12-19-130/KAPITTEL_3"><h2>Kapittel 3. Selskapets virksomhet</h2><article class="legalArticle" data-lovdata-URL="LTI/lov/2003-12-19-130/§10" data-name="§10" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Selskapets virkemidler</span></h3><article class="legalP" id="kapittel-3-paragraf-1-ledd-1">For å fremme formål som nevnt i § 1, kan selskapets midler brukes til:<ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">Finansiering, herunder tilskudds-, låne-, garanti- og egenkapitalordninger</article></article></li><li data-li-identifier="2." data-name="2."><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">Rådgivning og kompetansehevende tiltak</article></article></li><li data-li-identifier="3." data-name="3."><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">Nettverk og infrastruktur</article></article></li><li data-li-identifier="4." data-name="4."><article class="listArticle" id="kapittel-3-paragraf-1-ledd-1-punkt-4"><article class="legalP" id="kapittel-3-paragraf-1-ledd-1-punkt-4-ledd-1">Profilering av norsk næringsliv i utlandet</article></article></li></ul></article><article class="legalP" id="kapittel-3-paragraf-1-ledd-2">Kongen kan gi nærmere regler om selskapets virkemidler.</article><article class="legalP" id="kapittel-3-paragraf-1-ledd-3">For å fremme formålet i § 1 kan Kongen tillegge selskapet å utføre oppgaver knyttet til forvaltningen av andre statlige nærings-, handels- og regionalpolitiske virkemidler, og kan i denne forbindelse fastsette nærmere regler om utøvelsen av slike oppgaver.</article></article><article class="legalArticle" data-lovdata-URL="LTI/lov/2003-12-19-130/§11" data-name="§11" id="kapittel-3-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Organisering på regionalt nivå</span></h3><article class="legalP" id="kapittel-3-paragraf-2-ledd-1">Selskapet skal ha en organisering som er tilpasset ulike behov i regionene. Selskapet skal samarbeide med fylkeskommunene og andre aktører på regionalt nivå. Samarbeidet reguleres nærmere gjennom egne avtaler mellom selskapet og den enkelte aktør.</article></article><article class="legalArticle" data-lovdata-URL="LTI/lov/2003-12-19-130/§12" data-name="§12" id="kapittel-3-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Organisering i utlandet</span></h3><article class="legalP" id="kapittel-3-paragraf-3-ledd-1">Selskapet skal samarbeide med utenrikstjenesten i sin virksomhet utenfor Norge. Dette samarbeidet reguleres nærmere gjennom egne avtaler mellom selskapet og Utenriksdepartementet.</article></article></section><section class="section" data-name="kap4" id="kapittel-4" data-lovdata-URL="LTI/lov/2003-12-19-130/KAPITTEL_4"><h2>Kapittel 4. Styre og administrerende direktør</h2><article class="legalArticle" data-lovdata-URL="LTI/lov/2003-12-19-130/§13" data-name="§13" id="kapittel-4-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Selskapet ledelse</span></h3><article class="legalP" id="kapittel-4-paragraf-1-ledd-1">Selskapet ledes av et styre og en administrerende direktør.</article></article><article class="legalArticle" data-lovdata-URL="LTI/lov/2003-12-19-130/§14" data-name="§14" id="kapittel-4-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Styrets sammensetning m.m.</span></h3><article class="legalP" id="kapittel-4-paragraf-2-ledd-1">Selskapet skal ha et styre på minst seks personer.</article><article class="legalP" id="kapittel-4-paragraf-2-ledd-2">Ved behandling av administrative saker suppleres styret med ytterligere to styremedlemmer som velges av og blant de ansatte.</article><article class="legalP" id="kapittel-4-paragraf-2-ledd-3">Styret kan ha varamedlemmer.</article><article class="legalP" id="kapittel-4-paragraf-2-ledd-4">Reglene i aksjeloven § 20-6 om representasjon av begge kjønn i styret gjelder tilsvarende.</article><article class="legalP" id="kapittel-4-paragraf-2-ledd-5">Administrerende direktør kan ikke være medlem av styret.</article><article class="legalP" id="kapittel-4-paragraf-2-ledd-6">Styret oppnevnes av foretaksmøtet med unntak av de ansattes representanter.</article><article class="legalP" id="kapittel-4-paragraf-2-ledd-7">Styret skal ha en leder og nestleder som velges av foretaksmøtet.</article></article><article class="legalArticle" data-lovdata-URL="LTI/lov/2003-12-19-130/§15" data-name="§15" id="kapittel-4-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Tjenestetid</span></h3><article class="legalP" id="kapittel-4-paragraf-3-ledd-1">Styremedlemmene tjenestegjør i fire år. Kortere tjenestetid kan fastsettes i spesielle tilfeller. Tjenestetiden opphører ved utløpet av det ordinære foretaksmøtet i det år tjenestetiden utløper.</article><article class="legalP" id="kapittel-4-paragraf-3-ledd-2">Et styremedlem blir stående inntil nytt styremedlem blir valgt selv om tjenestetiden er utløpt.</article></article><article class="legalArticle" data-lovdata-URL="LTI/lov/2003-12-19-130/§16" data-name="§16" id="kapittel-4-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Opphør av styreverv før tjenestetiden er utløpt</span></h3><article class="legalP" id="kapittel-4-paragraf-4-ledd-1">Når særlige forhold foreligger, har et styremedlem rett til å tre tilbake før tjenestetiden er ute. Ved fratredelse skal det gis rimelig forhåndsvarsel til departementet. Medlem av styret som er utnevnt av foretaksmøtet kan til enhver tid fjernes ved beslutning av foretaksmøtet.</article><article class="legalP" id="kapittel-4-paragraf-4-ledd-2">Opphører vervet for et styremedlem før utløpet av tjenestetiden og vararepresentant for ham eller henne ikke er utnevnt, skal foretaksmøtet velge et nytt styremedlem for resten av perioden. Valget kan likevel utstå til neste ordinære foretaksmøte dersom styret er vedtaksført med de gjenværende medlemmer og vararepresentanter.</article></article><article class="legalArticle" data-lovdata-URL="LTI/lov/2003-12-19-130/§17" data-name="§17" id="kapittel-4-paragraf-5"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Styrets myndighet</span></h3><article class="legalP" id="kapittel-4-paragraf-5-ledd-1">Forvaltningen av selskapet hører under styret, som også påser at virksomheten drives i samsvar med reglene gitt i eller i medhold av loven her og i forskrift gitt i medhold av loven. Styret har ansvaret for en forsvarlig organisering av selskapet og skal påse at dets virksomhet, regnskap og formuesforvaltning er gjenstand for betryggende kontroll. Styret skal føre tilsyn med administrerende direktørs ledelse av virksomheten.</article><article class="legalP" id="kapittel-4-paragraf-5-ledd-2">I vedtektene kan det bestemmes at visse saker skal avgjøres av styret.</article></article><article class="legalArticle" data-lovdata-URL="LTI/lov/2003-12-19-130/§18" data-name="§18" id="kapittel-4-paragraf-6"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Styremøter</span></h3><article class="legalP" id="kapittel-4-paragraf-6-ledd-1">Styrets leder sørger for at styret holder møte så ofte som nødvendig. Et medlem av styret eller administrerende direktør kan kreve at styret sammenkalles. Om ikke styret for det enkelte tilfelle bestemmer noe annet, har administrerende direktør rett til å være tilstede og til å uttale seg på styremøtene.</article><article class="legalP" id="kapittel-4-paragraf-6-ledd-2">Styremøtene ledes av lederen, eller i hans eller hennes fravær, av nestlederen. Er ingen av disse tilstede, velger styret selv sin møteleder.</article><article class="legalP" id="kapittel-4-paragraf-6-ledd-3">Ved styremøtene skal det føres protokoll som underskrives av samtlige tilstedeværende styremedlemmer. Dersom styremedlem eller administrerende direktør er uenig i styrets beslutning, kan de kreve sin oppfatning innført i protokollen. Protokollen skal snarest, og senest fjorten dager etter at styremøte er avholdt, sendes departementet.</article></article><article class="legalArticle" data-lovdata-URL="LTI/lov/2003-12-19-130/§19" data-name="§19" id="kapittel-4-paragraf-7"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Vedtaksførhet og flertallskrav</span></h3><article class="legalP" id="kapittel-4-paragraf-7-ledd-1">Styret er vedtaksført når mer enn halvdelen av samtlige styremedlemmer som kan delta i den aktuelle sak er tilstede. Styret kan likevel ikke treffe beslutninger med mindre alle medlemmer av styret så vidt mulig er gitt mulighet til å delta i behandling av saken.</article><article class="legalP" id="kapittel-4-paragraf-7-ledd-2">Som styrets beslutning gjelder det som flertallet blant de møtende har stemt for, eller ved stemmelikhet det som møtelederen har stemt for. De som stemmer for en beslutning må likevel alltid utgjøre mer enn 1/3 av samtlige styremedlemmer som kan delta i den aktuelle sak.</article><article class="legalP" id="kapittel-4-paragraf-7-ledd-3">Ved valg og ansettelse anses den valgt eller ansatt som får flest stemmer. Styret kan på forhånd bestemme at det skal holdes ny avstemning dersom ingen får flertall av de avgitte stemmer. Står stemmene likt ved valg av møteleder, avgjøres valget ved loddtrekning.</article></article><article class="legalArticle" data-lovdata-URL="LTI/lov/2003-12-19-130/§20" data-name="§20" id="kapittel-4-paragraf-8"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Administrerende direktør</span></h3><article class="legalP" id="kapittel-4-paragraf-8-ledd-1">Selskapet skal ha en administrerende direktør som tilsettes av styret. Styret fastsetter også administrerende direktørs lønn. Styret treffer vedtak om å si opp eller avskjedige administrerende direktør.</article></article><article class="legalArticle" data-lovdata-URL="LTI/lov/2003-12-19-130/§21" data-name="§21" id="kapittel-4-paragraf-9"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Administrerende direktørs myndighet</span></h3><article class="legalP" id="kapittel-4-paragraf-9-ledd-1">Administrerende direktør forestår den daglige ledelse av selskapet, og skal følge de retningslinjer og pålegg som styret gir. Administrerende direktør skal sørge for at selskapets regnskap er i samsvar med lov og forskrifter og at formuesforvaltningen er ordnet på en betryggende måte.</article><article class="legalP" id="kapittel-4-paragraf-9-ledd-2">Den daglige ledelse omfatter ikke saker som etter selskapets forhold er av uvanlig art eller stor betydning, eller som etter vedtektene eller annet vedtak av foretaksmøtet hører under styret. Slike saker kan administrerende direktør bare avgjøre om styret i enkelte tilfelle har gitt ham eller henne myndighet til det, eller styrets beslutning ikke kan avventes uten vesentlig ulempe for foretakets virksomhet. Styret skal i så fall snarest underrettes om saken.</article></article><article class="legalArticle" data-lovdata-URL="LTI/lov/2003-12-19-130/§22" data-name="§22" id="kapittel-4-paragraf-10"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Styret og administrerende direktørs representasjonsrett</span></h3><article class="legalP" id="kapittel-4-paragraf-10-ledd-1">Styret representerer selskapet utad og tegner dets firma.</article><article class="legalP" id="kapittel-4-paragraf-10-ledd-2">Styret kan gi styremedlem eller administrerende direktør rett til å tegne selskapets firma. Vedtektene kan begrense styrets myndighet etter forrige punktum og også selv gi bestemmelser om fullmakt som der nevnt.</article><article class="legalP" id="kapittel-4-paragraf-10-ledd-3">Administrerende direktør representerer selskapet utad i saker som faller innenfor hans eller hennes myndighet etter § 21.</article></article><article class="legalArticle" data-lovdata-URL="LTI/lov/2003-12-19-130/§23" data-name="§23" id="kapittel-4-paragraf-11"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Overskridelser av representasjonsretten</span></h3><article class="legalP" id="kapittel-4-paragraf-11-ledd-1">Har noen som representerer selskapet utad ved handling på vegne av selskapet overskredet sin myndighet, er handlingen ikke bindende for selskapet dersom medkontrahenten innså eller burde innse at myndigheten er overskredet og det derfor ville stride mot redelighet å gjøre rett etter handlingen gjeldende.</article></article></section><section class="section" data-name="kap5" id="kapittel-5" data-lovdata-URL="LTI/lov/2003-12-19-130/KAPITTEL_5"><h2>Kapittel 5. Habilitet, taushetsplikt m.m.</h2><article class="legalArticle" data-lovdata-URL="LTI/lov/2003-12-19-130/§24" data-name="§24" id="kapittel-5-paragraf-1"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Etiske retningslinjer</span></h3><article class="legalP" id="kapittel-5-paragraf-1-ledd-1">Selskapet skal ha egne etiske retningslinjer som omhandler selskapet som sådan og de ansattes virke på vegne av selskapet.</article></article><article class="legalArticle" data-lovdata-URL="LTI/lov/2003-12-19-130/§25" data-name="§25" id="kapittel-5-paragraf-2"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Habilitet</span></h3><article class="legalP" id="kapittel-5-paragraf-2-ledd-1">Den som er ansatt eller har tillitsverv i selskapet må ikke delta i behandling eller avgjørelser av spørsmål som har slik betydning for vedkommende selv eller nærstående at han eller hun må anses for å ha en fremtredende personlig eller økonomisk særinteresse i saken. Han eller hun må heller ikke ta del i behandling eller avgjørelser av noe spørsmål som har fremtredende økonomisk særinteresse for selskap, forening eller annen offentlig eller privat institusjon han eller hun er knyttet til. Likeså må den som er ansatt eller har tillitsverv i selskapet ikke delta i behandling eller avgjørelse av spørsmål når det foreligger andre særegne forhold som er egnet til å svekke tilliten til vedkommendes upartiskhet.</article></article><article class="legalArticle" data-lovdata-URL="LTI/lov/2003-12-19-130/§26" data-name="§26" id="kapittel-5-paragraf-3"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Forbud mot å motta gaver m.m.</span></h3><article class="legalP" id="kapittel-5-paragraf-3-ledd-1">Den som er ansatt eller har tillitsverv i selskapet må ikke for seg eller andre motta gaver, provisjoner, tjenester eller andre ytelser fra andre enn selskapet som er egnet til, eller av giveren ment, å påvirke deres handlinger for selskapet.</article><article class="legalP" id="kapittel-5-paragraf-3-ledd-2">Gaver, tjenester eller andre ytelser som nevnt i første ledd må heller ikke mottas av vedkommendes ektefelle, person som vedkommende lever sammen med, noen som er beslektet eller besvogret med dem i rett opp- eller nedstigende linje, eller av selskap hvor noen person som nevnt i første ledd har en fremtredende interesse.</article><article class="legalP" id="kapittel-5-paragraf-3-ledd-3">Gaver som nevnt i første ledd kan verken mottas i den tiden ansettelsen eller tillitsvervet eksisterer eller etterpå.</article><article class="legalP" id="kapittel-5-paragraf-3-ledd-4">Den som har mottatt ytelse i strid med forbudet i paragrafen her, plikter å betale et beløp som tilsvarer det som urettmessig er mottatt. Overtredelse kan videre medføre ordensstraff eller avskjed.</article></article><article class="legalArticle" data-lovdata-URL="LTI/lov/2003-12-19-130/§27" data-name="§27" id="kapittel-5-paragraf-4"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Taushetsplikt</span></h3><article class="legalP" id="kapittel-5-paragraf-4-ledd-1">Den som er ansatt eller har tillitsverv i selskapet har taushetsplikt om det han eller hun i stillings medfør får kjennskap til om andres forretningsmessige eller private forhold med mindre han eller hun etter lov har plikt til å gi opplysningene. Taushetsplikten gjelder ikke meddelelser som styret eller noen som har fullmakt fra styret gir på vegne av selskapet til finansinstitusjoner og fagdepartementet. Taushetsplikten skal heller ikke være til hinder for utveksling av informasjon (samordning) som forutsatt i lov om Oppgaveregisteret. Taushetsplikten etter første ledd er ikke til hinder for at opplysninger, etter skriftlig samtykke fra den opplysningene gjelder, kan utleveres til utenforstående.</article></article></section><section class="section" data-name="kap6" id="kapittel-6" data-lovdata-URL="LTI/lov/2003-12-19-130/KAPITTEL_6"><h2>Kapittel 6. Foretaksmøtet</h2><article class="legalArticle" data-lovdata-URL="LTI/lov/2003-12-19-130/§28" data-name="§28" id="kapittel-6-paragraf-1"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Allment om foretaksmøtets myndighet og sammensetning</span></h3><article class="legalP" id="kapittel-6-paragraf-1-ledd-1">Departementet utøver den øverste myndighet i selskapet i foretaksmøtet. Departementets myndighet i selskapet kan ikke utøves utenom i foretaksmøtet.</article><article class="legalP" id="kapittel-6-paragraf-1-ledd-2">Selskapets styre, administrerende direktør og revisor har rett til å være tilstede og til å uttale seg i foretaksmøtet. Administrerende direktør og styrets leder har plikt til å være tilstede med mindre dette er åpenbart unødvendig eller det foreligger gyldig forfall. I sistnevnte tilfelle skal det utpekes en stedfortreder. Foretakets revisor har plikt til å være tilstede i den grad de saker som skal behandles er av slik art at revisors nærvær er ønskelig.</article></article><article class="legalArticle" data-lovdata-URL="LTI/lov/2003-12-19-130/§29" data-name="§29" id="kapittel-6-paragraf-2"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Ordinært foretaksmøte</span></h3><article class="legalP" id="kapittel-6-paragraf-2-ledd-1">Ordinært foretaksmøte avholdes innen seks måneder etter regnskapsårets slutt.</article><article class="legalP" id="kapittel-6-paragraf-2-ledd-2">På det ordinære foretaksmøtet skal følgende spørsmål behandles og avgjøres:<ul class="defaultList"><li data-li-identifier="1." data-name="1."><article class="listArticle" id="kapittel-6-paragraf-2-ledd-2-punkt-1"><article class="legalP" id="kapittel-6-paragraf-2-ledd-2-punkt-1-ledd-1">Godkjennelse av årsregnskapet og årsberetningen, herunder anvendelse av årsoverskudd eller dekning av årsunderskudd.</article></article></li><li data-li-identifier="2." data-name="2."><article class="listArticle" id="kapittel-6-paragraf-2-ledd-2-punkt-2"><article class="legalP" id="kapittel-6-paragraf-2-ledd-2-punkt-2-ledd-1">Andre saker som etter lov eller vedtekter hører under foretaksmøtet.</article></article></li></ul></article></article><article class="legalArticle" data-lovdata-URL="LTI/lov/2003-12-19-130/§30" data-name="§30" id="kapittel-6-paragraf-3"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Ekstraordinært foretaksmøte</span></h3><article class="legalP" id="kapittel-6-paragraf-3-ledd-1">Ekstraordinært foretaksmøte avholdes når departementet, styret eller revisor finner det nødvendig.</article></article><article class="legalArticle" data-lovdata-URL="LTI/lov/2003-12-19-130/§31" data-name="§31" id="kapittel-6-paragraf-4"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Innkalling til foretaksmøte</span></h3><article class="legalP" id="kapittel-6-paragraf-4-ledd-1">Departementet innkaller til foretaksmøte og bestemmer innkallingsmåten. Innkallingen til ordinært foretaksmøte skal foretas skriftlig senest to uker før møtet, og skal være vedlagt årsregnskap, årsberetning og revisors beretning. Innkallingen til ekstraordinært foretaksmøte skal foretas senest en uke før møtet, om ikke kortere varsel i et særlig tilfelle er påtrengende nødvendig.</article><article class="legalP" id="kapittel-6-paragraf-4-ledd-2">Til møtet innkalles de som etter § 28 annet ledd har rett til å være tilstede i foretaksmøtet.</article><article class="legalP" id="kapittel-6-paragraf-4-ledd-3">Innkallingen skal bestemt angi de saker som skal behandles på møtet. Vil vedtektene bli foreslått endret, skal hovedinnholdet i forslaget gjengis i innkallingen. Foretaksmøtet kan ikke treffe vedtak i andre saker enn de som er nevnt i innkallingen med mindre samtlige av de som etter § 28 annet ledd har rett til å være tilstede samtykker i det.</article></article><article class="legalArticle" data-lovdata-URL="LTI/lov/2003-12-19-130/§32" data-name="§32" id="kapittel-6-paragraf-5"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Møteledelse og protokollasjon</span></h3><article class="legalP" id="kapittel-6-paragraf-5-ledd-1">Foretaksmøtet ledes av styrets leder.</article><article class="legalP" id="kapittel-6-paragraf-5-ledd-2">Møtelederen skal sørge for at det føres protokoll fra foretaksmøtet. Protokollen skal underskrives av møtelederen og en annen person som velges blant de tilstedværende. Er noen av de som etter § 28 annet ledd har rett til å være tilstede på møtet, uenig i departementets beslutning, skal deres oppfatning føres inn i protokollen.</article></article></section><section class="section" data-name="kap7" id="kapittel-7" data-lovdata-URL="LTI/lov/2003-12-19-130/KAPITTEL_7"><h2>Kapittel 7. Regnskap, revisjon og gransking</h2><article class="legalArticle" data-lovdata-URL="LTI/lov/2003-12-19-130/§33" data-name="§33" id="kapittel-7-paragraf-1"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Regnskap</span></h3><article class="legalP" id="kapittel-7-paragraf-1-ledd-1">Selskapet er regnskapspliktig etter regnskapsloven.</article></article><article class="legalArticle" data-lovdata-URL="LTI/lov/2003-12-19-130/§34" data-name="§34" id="kapittel-7-paragraf-2"><h3 class="legalArticleHeader"><span class="legalArticleValue">§ 34</span>. <span class="legalArticleTitle">Revisjon</span></h3><article class="legalP" id="kapittel-7-paragraf-2-ledd-1">Selskapet skal ha revisor som velges av foretaksmøtet. Revisor skal være registrert eller statsautorisert.</article></article><article class="legalArticle" data-lovdata-URL="LTI/lov/2003-12-19-130/§35" data-name="§35" id="kapittel-7-paragraf-3"><h3 class="legalArticleHeader"><span class="legalArticleValue">§ 35</span>. <span class="legalArticleTitle">Gransking</span></h3><article class="legalP" id="kapittel-7-paragraf-3-ledd-1">Foretaksmøtet kan, når særlige grunner tilsier det, beslutte gransking av selskapet eller nærmere angitte forhold vedrørende forvaltningen av det eller regnskapene.</article><article class="legalP" id="kapittel-7-paragraf-3-ledd-2">Den som på vegne av foretaksmøtet forestår granskingen har rett til å foreta de undersøkelser i selskapet som finnes nødvendig, og kan i denne forbindelse kreve nødvendig bistand av selskapet. Den som forestår granskingen kan av styret, administrerende direktør og enhver annen ansatt eller tillitsvalgt i selskapet, kreve enhver opplysning om selskapet forhold som granskingen gjør nødvendig. Den som på vegne av foretaksmøtet foretar granskingen har taushetsplikt etter samme regler som gjelder for revisorer, jf. revisorloven § 6-1.</article></article><article class="legalArticle" data-lovdata-URL="LTI/lov/2003-12-19-130/§36" data-name="§36" id="kapittel-7-paragraf-4"><h3 class="legalArticleHeader"><span class="legalArticleValue">§ 36</span>. <span class="legalArticleTitle">Riksrevisjonens kontroll</span></h3><article class="legalP" id="kapittel-7-paragraf-4-ledd-1">Riksrevisjonen har rett til å kreve de opplysningene den finner påkrevd for sin kontroll, både fra selskapet selv og fra den revisor som reviderer årsregnskapet. Riksrevisjonen kan i den utstrekning den finner det nødvendig, foreta undersøkelser i selskapet. For øvrig kan Stortinget fastsette regler om Riksrevisjonens kontroll med forvaltningen av statens interesser i selskapet og herunder fastsette hvilke dokumenter m.m. som skal sendes Riksrevisjonen.</article><article class="legalP" id="kapittel-7-paragraf-4-ledd-2">Riksrevisjonen skal varsles om og ha rett til å være til stede i foretaksmøtet.</article></article></section><section class="section" data-name="kap8" id="kapittel-8" data-lovdata-URL="LTI/lov/2003-12-19-130/KAPITTEL_8"><h2>Kapittel 8. Ikrafttredelse og overgangsbestemmelser. Endringer i andre lover</h2><article class="legalArticle" data-lovdata-URL="LTI/lov/2003-12-19-130/§37" data-name="§37" id="kapittel-8-paragraf-1"><h3 class="legalArticleHeader"><span class="legalArticleValue">§ 37</span>. <span class="legalArticleTitle">Ikrafttredelse</span></h3><article class="legalP" id="kapittel-8-paragraf-1-ledd-1">Denne lov trer i kraft fra den tid Kongen bestemmer.</article></article><article class="legalArticle" data-lovdata-URL="LTI/lov/2003-12-19-130/§38" data-name="§38" id="kapittel-8-paragraf-2"><h3 class="legalArticleHeader"><span class="legalArticleValue">§ 38</span>. <span class="legalArticleTitle">Overgangsbestemmelser</span></h3><article class="legalP" id="kapittel-8-paragraf-2-ledd-1">Tjenestemannsloven § 13 nr. 2 – 6 om fortrinnsrett til annen statsstilling og ventelønn, skal fortsatt gjelde for arbeidstakere i Statens veiledningskontor for oppfinnere som blir sagt opp av grunn som nevnt i tjenestemannsloven § 13 nr. 1 (a), (b) og (c), og som var omfattet av disse reglene før omdanningen. Fortrinnsretten til annen statsstilling og retten til ventelønn etter forrige punktum opphører tre år etter omdanningstidspunktet.</article><article class="legalP" id="kapittel-8-paragraf-2-ledd-2">Øvrige overgangsbestemmelser fastsettes av Kongen.</article></article><article class="legalArticle" data-lovdata-URL="LTI/lov/2003-12-19-130/§39" data-name="§39" id="kapittel-8-paragraf-3"><h3 class="legalArticleHeader"><span class="legalArticleValue">§ 39</span>. <span class="legalArticleTitle">Endringer i andre lover</span></h3><article class="legalP" id="kapittel-8-paragraf-3-ledd-1">Fra den tid loven trer i kraft, gjøres følgende endringer i andre lover:</article> <article class="defaultP" margin-top="true">1. Lov om Statens nærings- og distriktsutviklingsfond av 3. juli 1992 nr. 97 oppheves.</article><article class="legalP" id="kapittel-8-paragraf-3-ledd-2">Kongen kan bestemme at § 39 pkt. 1 kan settes i kraft til annen tid enn lovens øvrige bestemmelser.</article> <article class="defaultP" margin-top="true">2. I lov 26. mars 1999 nr. 14 om skatt av formue og inntekt (skatteloven) skal § 2-30 nr. (1) bokstav e nr. 6 lyde:<ul class="defaultList"><li data-li-identifier="6." data-name="6."><article class="listArticle" id="kapittel-8-paragraf-3-ledd-2-punkt-1"><article class="legalP" id="kapittel-8-paragraf-3-ledd-2-punkt-1-ledd-1">Innovasjon Norge</article></article></li></ul></article> <article class="defaultP" margin-top="true">3. I lov 19. juni 1997 nr. 79 om verdipapirhandel skal § 2a-1 første ledd nr. 7 lyde:<ul class="defaultList"><li data-li-identifier="7." data-name="7."><article class="listArticle" id="kapittel-8-paragraf-3-ledd-2-punkt-2"><article class="legalP" id="kapittel-8-paragraf-3-ledd-2-punkt-2-ledd-1">Innovasjon Norge, Statens nærings- og distriktsutviklingsfond, Husbanken, Folketrygdfondet, Norges Bank og Statens Bankinvesteringsfond,</article></article></li></ul></article> <article class="defaultP" margin-top="true">4. I lov 3. mai 2002 nr. 13 om utenrikstjenesten gjøres følgende endringer:</article> <article class="defaultP" margin-top="true">§ 6 første ledd skal lyde:</article><article class="legalP" id="kapittel-8-paragraf-3-ledd-3">Spesialutsending er utsending finansiert av statlig etat, utsendt for særlige formål ved utenriksstasjon for et bestemt tidsrom.</article> <article class="defaultP" margin-top="true">§ 6 nytt andre ledd skal lyde:</article><article class="legalP" id="kapittel-8-paragraf-3-ledd-4">Utsending finansiert av Innovasjon Norge kan tilsettes som spesialutsending i henhold til § 12.</article> <article class="defaultP" margin-top="true">Nåværende annet ledd blir nytt tredje ledd.</article> <article class="defaultP" margin-top="true">§ 7 skal lyde:</article><article class="legalP" id="kapittel-8-paragraf-3-ledd-5">Andre utsendinger er utsendinger finansiert av ikke-statlige etater, knyttet til utenriksstasjon og underlagt vedkommende stasjons sjef.</article> <article class="defaultP" margin-top="true">§ 12 skal lyde:</article><article class="legalP" id="kapittel-8-paragraf-3-ledd-6">Spesialutsendingene tilsettes midlertidig av Utenriksdepartementet og er underlagt vedkommende stasjons sjef.</article></article></section></main></body></html>