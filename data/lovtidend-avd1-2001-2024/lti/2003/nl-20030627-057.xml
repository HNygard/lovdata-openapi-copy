<!DOCTYPE html><html lang="no"><head><title>Lov om Norges territorialfarvann og tilstøtende sone.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2003-06-27-57</dd><dt class="dokid">DokumentID</dt><dd class="dokid">LTI/lov/2003-06-27-57</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 10 s 1499</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1812-02-25</li><li>lov/1966-06-17-19</li><li>lov/1976-12-17-91</li><li>lov/1997-06-13-42</li></ul></dd><dt class="dateOfPublication">Kunngjort</dt><dd class="dateOfPublication">2003-06-27</dd><dt class="journalNumber">Journalnummer</dt><dd class="journalNumber">2003-0539</dd><dt class="titleShort">Korttittel</dt><dd class="titleShort">Lov om Norges territorialfarvann</dd><dt class="title">Tittel</dt><dd class="title">Lov om Norges territorialfarvann og tilstøtende sone.</dd><dt class="miscInformation">Annet om dokumentet</dt><dd class="miscInformation">Ot.prp.nr.35 (2002–2003), Innst.O.nr.76 (2002–2003) og Besl.O.nr.82 (2002–2003). Odels- og lagtingsvedtak hhv. 8. og 27. mai 2003. Fremmet av Utenriksdepartementet.</dd><dt class="refid">RefID</dt><dd class="refid">lov/2003-06-27-57</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om Norges territorialfarvann og tilstøtende sone.<ul class="tocSubUl"><li>§ 1. Territorialfarvannet og grunnlinjene</li><li>§ 2. Sjøterritoriet</li><li>§ 3. Indre farvann</li><li>§ 4. Tilstøtende sone</li><li>§ 5. Lovens geografiske virkeområde</li><li>§ 6. Kunngjøring</li><li>§ 7. Ikrafttredelse</li><li>§ 8. Endringer i annen lovgivning</li></ul></li></ul></dd></dl></header><main class="documentBody" data-lovdata-URL="LTI/lov/2003-06-27-57" id="dokument"><h1>Lov om Norges territorialfarvann og tilstøtende sone.</h1><article class="defaultP" data-text-size="small">Følgende oppheves:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Kongelig resolusjon av 22. februar 1812, gjengitt i Cancelli-Promemoria av 25. februar 1812.</article></article></li></ul></article><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov av 17. juni 1966 nr. 19 om Norges fiskerigrense og om forbud mot at utlendinger driver fiske m.v. innenfor fiskerigrensen.</article></article></li><li data-li-identifier="2." data-name="2."><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov av 17. desember 1976 nr. 91 om Norges økonomiske sone.</article></article></li><li data-li-identifier="3." data-name="3."><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov av 13. juni 1997 nr. 42 om Kystvakten.</article></article></li></ul></article><article class="legalArticle" data-lovdata-URL="LTI/lov/2003-06-27-57/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Territorialfarvannet og grunnlinjene</span></h2><article class="legalP" id="paragraf-1-ledd-1">Norges territorialfarvann består av sjøterritoriet og de indre farvann.</article><article class="legalP" id="paragraf-1-ledd-2">Grunnlinjene danner yttergrensen for de indre farvann og utgangspunktet for beregningen av sjøterritoriet og jurisdiksjonsområdene utenfor i samsvar med folkeretten.</article><article class="legalP" id="paragraf-1-ledd-3">Kongen fastsetter grunnlinjene i forskrift. Er grunnlinjen ikke fastsatt i forskrift, følger den lavvannslinjen langs kysten.</article></article><article class="legalArticle" data-lovdata-URL="LTI/lov/2003-06-27-57/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Sjøterritoriet</span></h2><article class="legalP" id="paragraf-2-ledd-1">Sjøterritoriet omfatter havområdet fra grunnlinjene ut til 12 nautiske mil fra disse. Sjøterritoriets yttergrense er en linje trukket slik at hvert punkt på linjen ligger i en avstand av 12 nautiske mil (22 224 meter) fra nærmeste punkt på grunnlinjen. Sjøterritoriets grense mot annen stat følger av gjeldende overenskomster med staten.</article><article class="legalP" id="paragraf-2-ledd-2">Fremmede fartøyer har rett til uskyldig gjennomfart i sjøterritoriet og til stans eller ankring i sjøterritoriet når dette er nødvendig på grunn av force majeure eller havsnød, eller for å yte assistanse til personer, skip eller luftfartøyer som er i fare eller nød. Med uskyldig gjennomfart forstås navigasjon over sjøterritoriet, enten i transitt eller på vei til eller fra norsk indre farvann.</article><article class="legalP" id="paragraf-2-ledd-3">Kongen kan fastsette nærmere regler om fremmede fartøyers anløp av og ferdsel i sjøterritoriet.</article></article><article class="legalArticle" data-lovdata-URL="LTI/lov/2003-06-27-57/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Indre farvann</span></h2><article class="legalP" id="paragraf-3-ledd-1">De indre farvann er alt farvann som ligger innenfor grunnlinjene.</article><article class="legalP" id="paragraf-3-ledd-2">Kongen kan fastsette regler om fremmede fartøyers adgang til norsk indre farvann.</article></article><article class="legalArticle" data-lovdata-URL="LTI/lov/2003-06-27-57/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilstøtende sone</span></h2><article class="legalP" id="paragraf-4-ledd-1">Det opprettes en tilstøtende sone utenfor sjøterritoriet. Kongen fastsetter tidspunktet for opprettelsen av den tilstøtende sone, og hvilke havområder den skal omfatte.</article><article class="legalP" id="paragraf-4-ledd-2">I den tilstøtende sone kan det føres kontroll med lovgivning om toll, skatt, innvandring og helse. Den tilstøtende sone støter opp mot sjøterritoriet og har en yttergrense som ligger i en avstand av 24 nautiske mil (44 448 meter) fra nærmeste punkt på grunnlinjen.</article><article class="legalP" id="paragraf-4-ledd-3">Den tilstøtende sone likestilles med territorialfarvannet for så vidt gjelder lovgivning om fjerning av gjenstander av arkeologisk og historisk art.</article><article class="legalP" id="paragraf-4-ledd-4">Den tilstøtende sones avgrensning i forhold til fremmed stats jurisdiksjonsområde følger av overenskomst med fremmed stat. I mangel av overenskomst, følger avgrensningen midtlinjen i forhold til andre stater.</article><article class="legalP" id="paragraf-4-ledd-5">Kongen kan fastsette nærmere regler om etableringen av den tilstøtende sone og om utøvelse av kontrollmyndighet i denne.</article><article class="legalP" id="paragraf-4-ledd-6">Opprettelsen av den tilstøtende sone medfører ingen endring i reglene for den økonomiske sone eller kontinentalsokkelen.</article></article><article class="legalArticle" data-lovdata-URL="LTI/lov/2003-06-27-57/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Lovens geografiske virkeområde</span></h2><article class="legalP" id="paragraf-5-ledd-1">Loven gjelder også for Svalbard, Jan Mayen, Bouvetøya, Peter Is øy og Dronning Maud Land.</article></article><article class="legalArticle" data-lovdata-URL="LTI/lov/2003-06-27-57/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kunngjøring</span></h2><article class="legalP" id="paragraf-6-ledd-1">Kongen kunngjør grenselinjene for sjøterritoriet og den tilstøtende sone i samsvar med folkeretten.</article></article><article class="legalArticle" data-lovdata-URL="LTI/lov/2003-06-27-57/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Denne lov trer i kraft fra det tidspunkt Kongen bestemmer. Kongen kan bestemme senere ikrafttredelse for Bouvetøya, Peter Is øy og Dronning Maud Land.</article></article><article class="legalArticle" data-lovdata-URL="LTI/lov/2003-06-27-57/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Endringer i annen lovgivning</span></h2> <article class="defaultP" margin-top="true">1. Kongelig resolusjon av 22. februar 1812, gjengitt i Cancelli-Promemoria av 25. februar 1812, oppheves.</article> <article class="defaultP" margin-top="true">2. I lov 17. juni 1966 nr. 19 om Norges fiskerigrense og om forbud mot at utlendinger driver fiske m.v. innenfor fiskerigrensen gjøres følgende enringer:</article> <article class="defaultP" margin-top="true">Lovens tittel skal lyde:<p class="leddfortsettelse"><i>Lov om forbud mot at utlendinger driver fiske m.v. i Norges territorialfarvann. </i></p></article> <article class="defaultP" margin-top="true">§ 1 skal lyde:</article><article class="legalP" id="paragraf-8-ledd-1">Denne lov gjelder fiske m.v. i Norges territorialfarvann, herunder territorialfarvannet ved Jan Mayen. Den gjelder likevel ikke for territorialfarvannet ved Svalbard.</article> <article class="defaultP" margin-top="true">§ 3 første ledd første og annet punktum skal lyde:</article><article class="legalP" id="paragraf-8-ledd-2">Det er forbudt for den som ikke er norsk statsborger eller likestilt med norsk statsborger (jf. § 2), å drive fiske eller fangst i territorialfarvannet. Til fiske eller fangst i territorialfarvannet er det forbudt å nytte fartøy eller redskap som ikke er norsk (jf. § 2), eller nytte utlendinger som mannskap eller lottfiskere i større utstrekning enn tillatt etter annet ledd.</article> <article class="defaultP" margin-top="true">I § 4, § 5 og § 6 endres uttrykket «innenfor fiskerigrensen» til «i territorialfarvannet».</article> <article class="defaultP" margin-top="true">I § 7 nr. 2 endres uttrykket «utenfor fiskerigrensen» til «utenfor territorialfarvannet».</article> <article class="defaultP" margin-top="true">§ 12 annet ledd oppheves. Nåværende tredje og fjerde ledd blir annet og tredje ledd.</article> <article class="defaultP" margin-top="true">3. I lov 17. desember 1976 nr. 91 om Norges økonomiske sone gjøres følgende endring:</article> <article class="defaultP" margin-top="true">I § 3 og § 6 endres lovbetegnelsen «lov av 17. juni 1966 nr. 19 om Norges fiskerigrense og om forbud mot at utlendinger driver fiske m.v. innenfor fiskerigrensen» til «lov av 17. juni 1966 nr. 19 om forbud mot at utlendinger driver fiske m.v. i Norges territorialfarvann».</article> <article class="defaultP" margin-top="true">4. I lov 13. juni 1997 nr. 42 om Kystvakten gjøres følgende endringer:</article> <article class="defaultP" margin-top="true">§ 3 første ledd bokstav a skal lyde:</article><article class="legalP" id="paragraf-8-ledd-3">i indre farvann og på sjøterritoriet, herunder i Svalbards indre farvann og sjøterritorium, samt i den tilstøtende sone etablert med hjemmel i lov om Norges territorialfarvann og tilstøtende sone.</article> <article class="defaultP" margin-top="true">§ 3 første ledd bokstav b oppheves.</article> <article class="defaultP" margin-top="true">§ 3 første ledd bokstav c til e blir bokstav b til d.</article> <article class="defaultP" margin-top="true">§ 3 annet ledd første punktum skal lyde:</article><article class="legalP" id="paragraf-8-ledd-4">Ved kontroll som nevnt i §§ 9-12, 15 og 18, gjelder virkeområdet til vedkommende regelverk i stedet for første ledd bokstav a til c.</article> <article class="defaultP" margin-top="true">§ 9 annet ledd bokstav b skal lyde:</article><article class="legalP" id="paragraf-8-ledd-5">lov 17. juni 1966 nr. 19 om forbud mot at utlendinger driver fiske m.v. i Norges territorialfarvann.</article></article></main></body></html>