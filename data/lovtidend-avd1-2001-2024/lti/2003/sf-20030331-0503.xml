<!DOCTYPE html><html lang="no"><head><title>Instruks til Statens dyrehelsetilsyn – distriktsveterinæren om tilsyn og kontroll i fjørfebesetninger.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-03-31-503</dd><dt class="dokid">DokumentID</dt><dd class="dokid">LTI/forskrift/2003-03-31-503</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 6 s 994</dd><dt class="dateInForce">I kraft fra</dt><dd class="dateInForce">2003-03-31</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">2003-05-06</dd><dt class="journalNumber">Journalnummer</dt><dd class="journalNumber">2003-0444</dd><dt class="titleShort">Korttittel</dt><dd class="titleShort">Instruks om fjørfebesetninger</dd><dt class="title">Tittel</dt><dd class="title">Instruks til Statens dyrehelsetilsyn – distriktsveterinæren om tilsyn og kontroll i fjørfebesetninger.</dd><dt class="miscInformation">Annet om dokumentet</dt><dd class="miscInformation">Fastsatt av Statens dyrehelsetilsyn – Sentralforvaltningen 31. mars 2003. Jf. EØS-avtalens vedlegg I (direktiv 71/118/EØF og direktiv 92/116/EØF).</dd><dt class="refid">RefID</dt><dd class="refid">forskrift/2003-03-31-503</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Instruks til Statens dyrehelsetilsyn – distriktsveterinæren om tilsyn og kontroll i fjørfebesetninger.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li></ul></dd></dl></header><main class="documentBody" data-lovdata-URL="LTI/forskrift/2003-03-31-503" id="dokument"><h1>Instruks til Statens dyrehelsetilsyn – distriktsveterinæren om tilsyn og kontroll i fjørfebesetninger.</h1><article class="legalArticle" data-lovdata-URL="LTI/forskrift/2003-03-31-503/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Formålet med denne instruksen er å sikre tilsyn og kontroll i fjørfebesetninger som leverer dyr til slakteri autorisert eller godkjent etter forskrift av 21. mars 1995 nr. 265 om hygiene og kontroll m.v. ved produksjon og frambud av ferskt fjørfekjøtt.</article></article><article class="legalArticle" data-lovdata-URL="LTI/forskrift/2003-03-31-503/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Instruksen gjelder tilsyn og kontroll med helseovervåking i fjørfebesetninger, jf. forskrift av 21. desember 2001 nr. 1595 om helseovervåking i fjørfebesetninger.</article></article><article class="legalArticle" data-lovdata-URL="LTI/forskrift/2003-03-31-503/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">I fjørfebesetninger som leverer dyr til slakteri med egenmelding, skal distriktsveterinæren føre tilsyn minimum to ganger i året.</article><article class="legalP" id="paragraf-3-ledd-2">I fjørfebesetninger hvor all ante mortem kontroll foregår på slakteri, skal distriktsveterinæren føre tilsyn minimum en gang i året.</article></article><article class="legalArticle" data-lovdata-URL="LTI/forskrift/2003-03-31-503/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Ved tilsynsbesøket skal distriktsveterinæren minimum kontrollere at:<ul class="defaultList"><li data-li-identifier="1)" data-name="1)"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">det foreligger en skriftlig avtale med veterinær om helseovervåking i besetningen i henhold til forskrift av 21. desember 2001 nr. 1595 om helseovervåking i fjørfebesetninger,</article></article></li><li data-li-identifier="2)" data-name="2)"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">driftsregisteret føres i henhold til kravene i forskrift 21. mars 1995 nr. 265 om hygiene og kontroll m.v. ved produksjon og frambud av fersk fjørfekjøtt § 57,</article></article></li><li data-li-identifier="3)" data-name="3)"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">eier, dersom det benyttes legemidler i dyreholdet, gjennomfører prøvetaking av vann og/eller fôrvare for å kontrollere at tilbakeholdesestiden for stoffer med farmakologisk virkning overholdes.</article></article></li></ul></article><article class="legalP" id="paragraf-4-ledd-2">Driftsregisteret skal gjennomgås spesielt for å avdekke eventuell sykdom som kan overføres til mennesker eller dyr, eller andre forhold som kan gjøre kjøttet uegnet til folkemat.</article></article><article class="legalArticle" data-lovdata-URL="LTI/forskrift/2003-03-31-503/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Etter hvert tilsynsbesøk skal distriktsveterinæren utstede en rapport som sendes til produsenten, med kopi til tilsynsveterinæren på det slakteriet hvor produsenten normalt leverer dyr.</article></article><article class="legalArticle" data-lovdata-URL="LTI/forskrift/2003-03-31-503/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Ved uregelmessigheter skal distriktsveterinæren umiddelbart rapportere til tilsynsveterinæren ved det slakteriet hvor produsenten normalt leverer dyr.</article></article><article class="legalArticle" data-lovdata-URL="LTI/forskrift/2003-03-31-503/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Instruksen trer i kraft straks.</article></article></main></body></html>