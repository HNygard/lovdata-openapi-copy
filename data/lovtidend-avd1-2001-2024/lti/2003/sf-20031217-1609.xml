<!DOCTYPE html><html lang="no"><head><title>Forskrift om endring i forskrift om stønad til dekning av utgifter til undersøkelse og behandling for språk- og taledefekter hos logoped og audiopedagog.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-12-17-1609</dd><dt class="dokid">DokumentID</dt><dd class="dokid">LTI/forskrift/2003-12-17-1609</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 18 s 2880</dd><dt class="dateInForce">I kraft fra</dt><dd class="dateInForce">2004-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-04-18-329</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§5-10</li><li>lov/1997-02-28-19/§22-2</li></ul></dd><dt class="dateOfPublication">Kunngjort</dt><dd class="dateOfPublication">2003-12-22</dd><dt class="journalNumber">Journalnummer</dt><dd class="journalNumber">2003-1429</dd><dt class="titleShort">Korttittel</dt><dd class="titleShort">Endr. i forskrift om utgifter til logoped</dd><dt class="title">Tittel</dt><dd class="title">Forskrift om endring i forskrift om stønad til dekning av utgifter til undersøkelse og behandling for språk- og taledefekter hos logoped og audiopedagog.</dd><dt class="miscInformation">Annet om dokumentet</dt><dd class="miscInformation">Fastsatt av Helsedepartementet 17. desember 2003 med hjemmel i lov av 28. februar 1997 nr. 19 om folketrygd (folketrygdloven) § 5-10 og § 22-2.</dd><dt class="refid">RefID</dt><dd class="refid">forskrift/2003-12-17-1609</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om stønad til dekning av utgifter til undersøkelse og behandling for språk- og taledefekter hos logoped og audiopedagog.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-12-17-1609" id="dokument"><h1>Forskrift om endring i forskrift om stønad til dekning av utgifter til undersøkelse og behandling for språk- og taledefekter hos logoped og audiopedagog.</h1><section class="section" data-name="kapI" id="kapittel-1" data-lovdata-URL="LTI/forskrift/2003-12-17-1609/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 18. april 1997 nr. 329 om stønad til dekning av utgifter til undersøkelse og behandling for språk- og taledefekter hos logoped og audiopedagog gjøres følgende endringer:</article> <article class="defaultP" margin-top="true">§ 6 skal lyde:</article><article class="legalP" id="kapittel-1-ledd-2">Hvis medlemmet ikke kan møte fram på behandlingsstedet på grunn av sin helsetilstand, dekker kommunen reiseutgiftene for logopeden og audiopedagogen etter lov av 19. november 1982 nr. 66 om helsetjenesten i kommunene § 5-1 tredje og fjerde ledd.</article><article class="legalP" id="kapittel-1-ledd-3">Trygden yter reisetillegg etter reglene og takstene i kapittel II, avsnitt B.</article> <article class="defaultP" margin-top="true">Kapittel II underoverskrift B første til tredje ledd skal lyde:</article><article class="legalP" id="kapittel-1-ledd-4">For behandling i pasientens hjem kan det ytes et tillegg til behandlingstakstene på 10 kroner.</article><article class="legalP" id="kapittel-1-ledd-5">I tillegg til dette kan det ytes reisetillegg etter følgende satser: <table><tbody><tr><td data-text-align="left" data-vertical-align="top">1.</td><td data-text-align="left" data-vertical-align="top">Reise med bil, motorsykkel, tog</td><td data-text-align="left" data-vertical-align="top">kr</td><td data-text-align="left" data-vertical-align="top">0,85 pr. reist km</td></tr><tr><td data-text-align="left" data-vertical-align="top">2.</td><td data-text-align="left" data-vertical-align="top">Reise med båt, sykkel, terrenggående motorkjøretøy som traktor, snowmobil, weasel o.l.</td><td data-text-align="left" data-vertical-align="top">kr</td><td data-text-align="left" data-vertical-align="top">2,40 pr. reist km</td></tr><tr><td data-text-align="left" data-vertical-align="top">3.</td><td data-text-align="left" data-vertical-align="top">Reise med hest, rein</td><td data-text-align="left" data-vertical-align="top">kr</td><td data-text-align="left" data-vertical-align="top">3,50 pr. reist km</td></tr><tr><td data-text-align="left" data-vertical-align="top">4.</td><td data-text-align="left" data-vertical-align="top">Reise til fots</td><td data-text-align="left" data-vertical-align="top">kr</td><td data-text-align="left" data-vertical-align="top">14,00 pr. reist km</td></tr></tbody></table></article><article class="legalP" id="kapittel-1-ledd-6">I byer og bymessig bebygde strøk hvor det er innført fast skysstillegg etter § 5 i forskrift om dekning av utgifter til transport av helsepersonell m.m. i forbindelse med reise for å foreta undersøkelse eller behandling, bortfaller reisetillegget, men ikke tillegget til behandlingstakstene på 10 kroner.</article></section><section class="section" data-name="kapII" id="kapittel-2" data-lovdata-URL="LTI/forskrift/2003-12-17-1609/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2004.</article></section></main></body></html>