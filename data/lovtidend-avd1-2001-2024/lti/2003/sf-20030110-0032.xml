<!DOCTYPE html><html lang="no"><head><title>Forskrift om toll- og avgiftsfri innførsel og forenklet fortolling av reisegods.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-01-10-32</dd><dt class="dokid">DokumentID</dt><dd class="dokid">LTI/forskrift/2003-01-10-32</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 2 s 234</dd><dt class="dateInForce">I kraft fra</dt><dd class="dateInForce">2003-02-01, 2003-01-10</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-03-22-302</li><li>forskrift/1978-05-26-12</li><li>forskrift/1978-08-30-1</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1985-12-06-2107/§2</li><li>forskrift/1985-12-06-2107/§11</li><li>lov/1969-06-19-66/§62</li></ul></dd><dt class="dateOfPublication">Kunngjort</dt><dd class="dateOfPublication">2003-01-21</dd><dt class="journalNumber">Journalnummer</dt><dd class="journalNumber">2003-0058</dd><dt class="titleShort">Korttittel</dt><dd class="titleShort">Reisegodsforskriften</dd><dt class="title">Tittel</dt><dd class="title">Forskrift om toll- og avgiftsfri innførsel og forenklet fortolling av reisegods.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 10. januar 2003 med hjemmel i tolltariffens innledende bestemmelser § 2 nr. 6 og § 11 nr. 10, lov av 19. juni 1969 nr. 66 om merverdiavgift § 62 femte ledd og Stortingets årlige avgiftsvedtak.</dd><dt class="refid">RefID</dt><dd class="refid">forskrift/2003-01-10-32</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om toll- og avgiftsfri innførsel og forenklet fortolling av reisegods.<ul class="tocSubUl"><li>§ 1. Forskriftens virkeområde</li><li>§ 2. Generelle vilkår for toll- og avgiftsfritak</li><li>§ 3. Fastsettelse av varens verdi</li><li>§ 4. Opphold utenfor tollområdet i minst 24 timer</li><li>§ 5. Opphold utenfor tollområdet i mindre enn 24 timer</li><li>§ 6. Midlertidig innførsel</li><li>§ 7. Forenklet fortolling</li><li>§ 8. Overtredelser</li><li>§ 9. Proviantering for salg til passasjerer</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2003-01-10-32" id="dokument"><h1>Forskrift om toll- og avgiftsfri innførsel og forenklet fortolling av reisegods.</h1><article class="legalArticle" data-lovdata-URL="LTI/forskrift/2003-01-10-32/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde</span></h2><article class="legalP" id="paragraf-1-ledd-1">Denne forskriften gjelder adgangen til toll- og avgiftsfri innførsel av varer som reisegods og adgangen til å foreta forenklet fortolling. Tjenester/reparasjoner er likestilt med varer etter forskriften.</article><article class="legalP" id="paragraf-1-ledd-2">Forskriften gjør ingen endringer i krav, restriksjoner eller forbud knyttet til innførselen av en bestemt vare som er fastsatt i eller i medhold av andre lover.</article></article><article class="legalArticle" data-lovdata-URL="LTI/forskrift/2003-01-10-32/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Generelle vilkår for toll- og avgiftsfritak</span></h2><article class="legalP" id="paragraf-2-ledd-1">For å oppnå fritak etter § 4 og § 5 må den reisende bringe med varene på seg selv eller i sin bagasje, slik at den reisende på forespørsel kan legge frem varene for tollvesenet samtidig med at tollkontrollen passeres.</article><article class="legalP" id="paragraf-2-ledd-2">Varene må ikke innføres for salg eller annet ervervsmessig formål, men bare være bestemt til eget privat bruk eller til gave i privat sammenheng. Transportmidler i ervervsmessig transport kan likevel bringe med drivstoff etter § 4 tredje ledd.</article><article class="legalP" id="paragraf-2-ledd-3">Når vilkårene i denne bestemmelsen er oppfylt kan utstyr som den reisende hadde med seg ved utreisen fra Norge innføres toll- og avgiftsfritt.</article><article class="legalP" id="paragraf-2-ledd-4">Reisende som ved innreisen ikke er fylt 12 år kan ikke toll- og avgiftsfritt innføre andre matvarer enn sjokolade- og sukkervarer.</article><article class="legalP" id="paragraf-2-ledd-5">Det er den reisende som må sannsynliggjøre at vilkårene for toll- og avgiftsfritak er oppfylt.</article></article><article class="legalArticle" data-lovdata-URL="LTI/forskrift/2003-01-10-32/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fastsettelse av varens verdi</span></h2><article class="legalP" id="paragraf-3-ledd-1">Verdien av en vare fastsettes ut fra detaljpris i innkjøpslandet. Er det tvil om verdien fastsettes verdien skjønnsmessig av tollvesenet på grunnlag av kjennskap til varens pris i innkjøpslandet eller detaljprisen i Norge.</article><article class="legalP" id="paragraf-3-ledd-2">Er verdien av en enkelt vare høyere enn verdigrensene i § 4 og § 5, skal det svares toll og avgifter av hele varen.</article><article class="legalP" id="paragraf-3-ledd-3">Varer som utgjør et sammenhengende hele og som har høyere verdi enn verdigrensen, kan ikke innføres toll- og avgiftsfritt over flere reiser eller av flere personer, uansett om de enkelte deler har en verdi som er lavere enn verdigrensen.</article></article><article class="legalArticle" data-lovdata-URL="LTI/forskrift/2003-01-10-32/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Opphold utenfor tollområdet i minst 24 timer</span></h2><article class="legalP" id="paragraf-4-ledd-1">Reisende som har oppholdt seg utenfor tollområdet i minst 24 timer kan toll- og avgiftsfritt innføre varer til en verdi av inntil kr 6.000,-. Innenfor denne verdigrensen kan det for følgende varer likevel kun innføres:<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">1 liter drikk med alkoholstyrke over 22 til og med 60 volumprosent og 1 liter drikk med alkoholstyrke over 2,5 til og med 22 volumprosent, eller 2 liter drikk med alkoholstyrke over 2,5 til og med 22 volumprosent,</article></article></li><li data-li-identifier="b)" data-name="b)"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">2 liter øl med alkoholstyrke over 2,5 volumprosent, eller annen drikk med alkoholstyrke over 2,5 til og med 4,75 volumprosent,</article></article></li><li data-li-identifier="c)" data-name="c)"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">200 sigaretter eller 250 gram andre tobakksvarer,</article></article></li><li data-li-identifier="d)" data-name="d)"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">200 blad sigarettpapir og</article></article></li><li data-li-identifier="e)" data-name="e)"><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">10 kg til sammen av kjøtt og kjøttvarer, ost og fôrvarer med unntak av hunde- og kattemat.</article></article></li></ul></article><article class="legalP" id="paragraf-4-ledd-2">Dersom en vare som utgjør et sammenhengende hele overskrider kvoten i bokstav a – e, kan denne innføres toll- og avgiftsfritt av flere personer sammen dersom hver persons andel av varen ikke overskrider kvoten.</article><article class="legalP" id="paragraf-4-ledd-3">For å kunne innføre varer etter a – d toll- og avgiftsfritt må den reisende være 18 år. For innførsel av drikk med alkoholstyrke over 22 volumprosent må den reisende være over 20 år. Ellers gjelder § 2 fjerde ledd.</article><article class="legalP" id="paragraf-4-ledd-4">Drivstoff som er i transportmiddelets normale drivstofftanker kan med inntil 600 liter innføres avgiftsfritt uavhengig av verdigrensen etter første ledd. Med normale drivstofftanker menes tanker som produsenten har bygd inn i alle transportmidler av samme type, og hvor drivstoffet brukes direkte til fremdrift eller drift av kjølesystem e.l. i transportmidlet. Det kan i tillegg medbringes inntil 10 liter drivstoff på godkjent reservekanne pr. transportmiddel.</article><article class="legalP" id="paragraf-4-ledd-5">Motorvogn som omfattes av vedtak om engangsavgift på motorvogner m.m. kan ikke innføres avgiftsfritt etter denne forskrift.</article><article class="legalP" id="paragraf-4-ledd-6">Personer som er i tjeneste om bord i transportmiddel i internasjonal trafikk, herunder bl.a. norske marinefartøy, kan ikke innføre reisegods etter første ledd dersom vedkommende arbeidet eller var i tjeneste i løpet av reisen til Norge. Vedkommende kan likevel én gang innenfor en periode på 24 timer innføre inntil 40 sigaretter eller 100 g andre tobakksvarer, 100 blad sigarettpapir, samt andre ikke alkoholholdige varer til en verdi av inntil kr 500,-.</article></article><article class="legalArticle" data-lovdata-URL="LTI/forskrift/2003-01-10-32/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Opphold utenfor tollområdet i mindre enn 24 timer</span></h2><article class="legalP" id="paragraf-5-ledd-1">Personer som har oppholdt seg utenfor tollområdet i mindre enn 24 timer kan én gang innenfor et tidsrom av 24 timer, toll- og avgiftsfritt innføre varer til en verdi av inntil kr 3.000,-. Innenfor denne verdigrensen gjelder de samme begrensninger som etter § 4 første ledd. I tillegg må varene nevnt i § 4 første ledd bokstav a – d være kjøpt i beskattet stand i et EØS-land.</article><article class="legalP" id="paragraf-5-ledd-2">Begrensingene i § 4 andre til sjette ledd gjelder tilsvarende.</article></article><article class="legalArticle" data-lovdata-URL="LTI/forskrift/2003-01-10-32/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Midlertidig innførsel</span></h2><article class="legalP" id="paragraf-6-ledd-1">Personer bosatt utenfor norsk tollområde som tar et midlertidig opphold i norsk tollområde av inntil ett års varighet, kan i forbindelse med innreise toll- og avgiftsfritt innføre utstyr som de med rimelighet kan ha behov for under oppholdet. Innførsel og bruk av motorvogn, båt eller fly reguleres ikke av første punktum.</article><article class="legalP" id="paragraf-6-ledd-2">Utstyret kan ikke selges eller på annen måte avhendes i Norge uten at varen er fortollet. Utstyret må gjenutføres ved utreisen.</article><article class="legalP" id="paragraf-6-ledd-3">Personer på gjennomreise kan også innføre suvenirer mv. som etter oppholdet i norsk tollområde skal tas med til hjemlandet.</article></article><article class="legalArticle" data-lovdata-URL="LTI/forskrift/2003-01-10-32/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Forenklet fortolling</span></h2><article class="legalP" id="paragraf-7-ledd-1">Personer som ankommer tollområdet kan i tillegg til de varer som kan innføres toll- og avgiftsfritt etter denne forskrift, innføre alkoholholdig drikk og tobakksvarer i de mengder og etter de satser som følger av tabellen nedenfor. <table><thead><tr><th data-text-align="center" data-vertical-align="top"><i>Vare</i></th><th data-text-align="center" data-vertical-align="top"><i>Mengde</i></th><th colspan="2" data-text-align="center" data-vertical-align="top"><i>Sats</i></th></tr></thead><tbody><tr><td data-text-align="left" data-vertical-align="top">Drikk med alkoholstyrke<br />over 4,75 og under<br />15 volumprosent<br /><br />Drikk med alkoholstyrke fra<br />og med 15 til og med<br />22 volumprosent<br /><br />Drikk med alkoholstyrke<br />over 22 til og med<br />60 volumprosent</td><td data-text-align="center" data-vertical-align="middle">Til sammen inntil 4 liter</td><td data-text-align="center" data-vertical-align="top"><br />47 kr<br />pr. liter<br /><br />95 kr<br />pr. liter<br /><br /><br />325 kr<br />pr. liter</td><td data-text-align="center" data-vertical-align="top"><br />35 kr<br />pr. 1/1 flaske<br /><br />70 kr<br />pr. 1/1 flaske<br /><br /><br />225 kr<br />pr. 1/1 flaske</td></tr><tr><td data-text-align="left" data-vertical-align="top">Øl over 2,5 volumprosent<br />og annen drikk med<br />alkoholstyrke over<br />2,5 til og med 4,75<br />volumprosent</td><td data-text-align="center" data-vertical-align="middle">Inntil 10 liter</td><td data-text-align="center" data-vertical-align="top"><br />21 kr<br />pr. liter</td><td data-text-align="center" data-vertical-align="top"><br />7 kr<br />pr. 0,33 liter</td></tr><tr><td data-text-align="left" data-vertical-align="top">Røyketobakk<br /><br />Snus og skråtobakk<br /><br />Sigarer og sigarillos</td><td data-text-align="center" data-vertical-align="middle">Til sammen<br />inntil<br />500 gram</td><td colspan="2" data-text-align="center" data-vertical-align="top">130 kr pr. 100 gram<br /><br />62 kr pr. 100 gram<br /><br />190 kr pr. 100 gram</td></tr><tr><td data-text-align="left" data-vertical-align="top">Sigaretter</td><td data-text-align="center" data-vertical-align="middle">Inntil 400 stk.</td><td colspan="2" data-text-align="center" data-vertical-align="top">190 kr pr. 100 stk.</td></tr><tr><td data-text-align="left" data-vertical-align="top">Sigarettpapir og -hylser</td><td data-text-align="center" data-vertical-align="middle">Inntil 400 stk.</td><td colspan="2" data-text-align="center" data-vertical-align="top">4 kr pr. 100 blad/hylser</td></tr></tbody></table></article></article><article class="legalArticle" data-lovdata-URL="LTI/forskrift/2003-01-10-32/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Overtredelser</span></h2><article class="legalP" id="paragraf-8-ledd-1">Overtredelser av tollovgivningen i forbindelse med innreise til norsk tollområde, medfører at retten til toll- og avgiftsfri innførsel og retten til forenklet fortolling etter denne forskrift faller bort. Brudd på betingelsene for avgiftsfritak medfører at avgiftsplikt oppstår. Første punktum gjelder likevel ikke dersom forholdet kan avgjøres med forenklet forelegg etter forskrift av 24. august 1999 nr. 959 om bruk av forenklet forelegg i mindre alvorlige tilfeller av ulovlig innførsel.</article></article><article class="legalArticle" data-lovdata-URL="LTI/forskrift/2003-01-10-32/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Proviantering for salg til passasjerer</span></h2><article class="legalP" id="paragraf-9-ledd-1">På korte ruter kan det for salg til passasjerer av ubeskattede varer kun provianteres med tobakksvarer og sjokolade- og sukkervarer.</article><article class="legalP" id="paragraf-9-ledd-2">Med korte ruter menes fartøysruter mellom havner fra og med Risør i vest til svenskegrensen i øst, og svenske havner fra norskegrensen i nord til og med Lysekil i sør.</article><article class="legalP" id="paragraf-9-ledd-3">Tolldistriktet kan likevel gi tillatelse til proviantering for salg til passasjer av ubeskattede varer som brennevin med alkoholstyrke inntil 60 volumprosent, vin og øl på fartøysrute mellom norsk havn fra og med Risør i vest til og med Sandefjord i øst og svensk havn fra og med Strømstad i nord til og med Lysekil i sør.</article><article class="legalP" id="paragraf-9-ledd-4">Slik tillatelse kan gis til fartøysruter i helårstrafikk etter en regelmessig rutetabell, som har kapasitet til å transportere gods og kjøretøy i betydelig omfang og hvor det er lagt til rette for en tilfredsstillende tollkontroll.</article></article><article class="legalArticle" data-lovdata-URL="LTI/forskrift/2003-01-10-32/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Forskriften trer i kraft 1. februar 2003, men likevel slik at § 4 første ledd, § 5 første ledd og § 7 trer i kraft straks.</article><article class="legalP" id="paragraf-10-ledd-2">Forskrift av 22. mars 2001 nr. 302 om forenklet beregning av toll og avgifter for reisegods oppheves straks.</article><article class="legalP" id="paragraf-10-ledd-3">Fra 1. februar 2003 oppheves:<ul class="defaultList"><li data-li-identifier="-" data-name="-"><article class="listArticle" id="paragraf-10-ledd-3-punkt-1"><article class="legalP" id="paragraf-10-ledd-3-punkt-1-ledd-1">Forskrifter av 26. mai 1978 nr. 12 om tollfrihet for reiseutstyr og reisegods</article></article></li><li data-li-identifier="-" data-name="-"><article class="listArticle" id="paragraf-10-ledd-3-punkt-2"><article class="legalP" id="paragraf-10-ledd-3-punkt-2-ledd-1">Forskrifter av 30. august 1978 nr. 1 om hva besetningsmedlemmer på norske marinefartøyer kan bringe med seg toll- og avgiftsfritt etter endt utenlandstokt.</article></article></li></ul></article></article></main></body></html>