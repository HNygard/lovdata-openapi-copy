<!DOCTYPE html><html lang="no"><head><title>Forskrift om prikkbelastning.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-09-19-1164</dd><dt class="dokid">DokumentID</dt><dd class="dokid">LTI/forskrift/2003-09-19-1164</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 13 s 2165</dd><dt class="dateInForce">I kraft fra</dt><dd class="dateInForce">2004-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§33</li></ul></dd><dt class="dateOfPublication">Kunngjort</dt><dd class="dateOfPublication">2003-09-23</dd><dt class="journalNumber">Journalnummer</dt><dd class="journalNumber">2003-0984</dd><dt class="titleShort">Korttittel</dt><dd class="titleShort">Forskrift om prikkbelastning</dd><dt class="title">Tittel</dt><dd class="title">Forskrift om prikkbelastning.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 19. september 2003 med hjemmel i vegtrafikklov av 18. juni 1965 nr. 4 § 33 nr. 1. Fremmet av Samferdselsdepartementet.</dd><dt class="refid">RefID</dt><dd class="refid">forskrift/2003-09-19-1164</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om prikkbelastning.<ul class="tocSubUl"><li>§ 1. Virkeområde</li><li>§ 2. Grunnlaget for prikkbelastning</li><li>§ 3. Registrering m.m.</li><li>§ 4. Tap av førerett</li><li>§ 5. Forholdet til tap av førerett etter vegtrafikkloven § 33 nr. 1</li><li>§ 6. Avgjørelse om tap av førerett etter § 4</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2003-09-19-1164" id="dokument"><h1>Forskrift om prikkbelastning.</h1><article class="legalArticle" data-lovdata-URL="LTI/forskrift/2003-09-19-1164/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gir nærmere regler for når tap av retten til å føre førerkortpliktig motorvogn skal fastsettes som følge av en straffbar handling som nevnt i § 2 og rettighetshaveren har fått nærmere angitte straffbare handlinger registrert et bestemt antall ganger i løpet av en bestemt tidsperiode, jf. § 4.</article><article class="legalP" id="paragraf-1-ledd-2">Forskriften gjelder for person som er fast bosatt i Norge og som fører motorvogn hvor vedkommende må ha førerkort.</article></article><article class="legalArticle" data-lovdata-URL="LTI/forskrift/2003-09-19-1164/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Grunnlaget for prikkbelastning</span></h2><article class="legalP" id="paragraf-2-ledd-1">Følgende forhold som er avgjort ved rettskraftig dom, vedtatt forelegg eller vedtatt forenklet forelegg, og som ikke har medført tap av føreretten, fører til registrering av prikk, jf. § 3:<ul class="defaultList"><li data-li-identifier="1." data-name="1."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">Overtredelse av fartsreglene når fartsgrensen på stedet er 60 km/t eller lavere og fartsoverskridelsen er på mer enn 10 km/t, jf. vegtrafikkloven § 5 og § 6, trafikkskilt 362 og 366.</article></article></li><li data-li-identifier="2." data-name="2."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">Overtredelse av fartsreglene når fartsgrensen på stedet er 70 km/t eller høyere og fartsoverskridelsen er på mer enn 15 km/t, jf. vegtrafikkloven § 5 og § 6 og trafikkskilt 362 og 366.</article></article></li><li data-li-identifier="3." data-name="3."><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">Kjøring i strid med trafikklyssignal med fast eller blinkende lys med rød farge, jf. skiltforskriftene § 23 og § 24.</article></article></li><li data-li-identifier="4." data-name="4."><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">Ulovlig forbikjøring <ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-4-ledd-1-punkt-1"><article class="legalP" id="paragraf-2-ledd-1-punkt-4-ledd-1-punkt-1-ledd-1">like foran eller i vegkryss, eller der sikten er hindret ved bakketopp, kurve eller på annen måte, jf. trafikkreglene § 12 nr. 5 første og annet ledd</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-4-ledd-1-punkt-2"><article class="legalP" id="paragraf-2-ledd-1-punkt-4-ledd-1-punkt-2-ledd-1">foran gangfelt, jf. trafikkreglene § 12 nr. 6</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-4-ledd-1-punkt-3"><article class="legalP" id="paragraf-2-ledd-1-punkt-4-ledd-1-punkt-3-ledd-1">i strid med trafikkskilt 334 «Forbikjøringsforbud».</article></article></li></ul></article></article></li><li data-li-identifier="5." data-name="5."><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">Overtredelse av vikepliktsregler <ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-5-ledd-1-punkt-1"><article class="legalP" id="paragraf-2-ledd-1-punkt-5-ledd-1-punkt-1-ledd-1">etter trafikkskilt 202 «Vikeplikt» og 204 «Stopp»</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-5-ledd-1-punkt-2"><article class="legalP" id="paragraf-2-ledd-1-punkt-5-ledd-1-punkt-2-ledd-1">overfor trafikk fra høyre, jf. trafikkreglene § 7 nr. 2</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-5-ledd-1-punkt-3"><article class="legalP" id="paragraf-2-ledd-1-punkt-5-ledd-1-punkt-3-ledd-1">overfor gående i gangfelt, jf. trafikkreglene § 9 nr. 2</article></article></li><li data-li-identifier="d)" data-name="d)"><article class="listArticle" id="paragraf-2-ledd-1-punkt-5-ledd-1-punkt-4"><article class="legalP" id="paragraf-2-ledd-1-punkt-5-ledd-1-punkt-4-ledd-1">ved utkjøring fra parkeringsplass, holdeplass, torg, eiendom, bensinstasjon, gågate, gatetun eller lignende område, jf. trafikkreglene § 7 nr. 4</article></article></li><li data-li-identifier="e)" data-name="e)"><article class="listArticle" id="paragraf-2-ledd-1-punkt-5-ledd-1-punkt-5"><article class="legalP" id="paragraf-2-ledd-1-punkt-5-ledd-1-punkt-5-ledd-1">overfor gående eller syklende der det skal kjøres inn ved svinging, jf. trafikkreglene § 7 nr. 3.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2003-09-19-1164/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Registrering m.m.</span></h2><article class="legalP" id="paragraf-3-ledd-1">Domfellelse eller bøtelegging for forhold som nevnt i § 2 registreres på vedkommende i et sentralt register.</article><article class="legalP" id="paragraf-3-ledd-2">Hver overtredelse skal registreres med to prikker. Overtredelser som nevnt i § 2 nr. 1 og 2 skal likevel registreres med én prikk dersom fartsoverskridelsen ikke er over 15 km/t når fartsgrensen på stedet er 60 km/t eller lavere, eller fartsoverskridelsen ikke er over 20 km/t når fartsgrensen på stedet er 70 km/t eller høyere.</article><article class="legalP" id="paragraf-3-ledd-3">En handling som innebærer flere overtredelser, skal registreres med det antall prikker som følger av annet ledd, jf. § 2.</article><article class="legalP" id="paragraf-3-ledd-4">Den som blir registrert med minst seks prikker, skal varsles skriftlig snarest mulig om prikkbelastningen og om mulige konsekvenser av ytterligere prikkbelastninger.</article><article class="legalP" id="paragraf-3-ledd-5">Den enkelte registrering av prikk er ikke gjenstand for klage.</article></article><article class="legalArticle" data-lovdata-URL="LTI/forskrift/2003-09-19-1164/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tap av førerett</span></h2><article class="legalP" id="paragraf-4-ledd-1">Den som registreres med åtte prikker eller mer i løpet av tre år skal tape føreretten for seks måneder. Treårsperioden regnes for hver enkelt overtredelse. Beregning av perioden skjer fra tidspunktet da den tidligere overtredelse var rettskraftig avgjort til gjerningstidspunktet for siste overtredelse det blir ilagt straff for.</article><article class="legalP" id="paragraf-4-ledd-2">Når føreren får tilbake føreretten etter at denne har vært tapt, skal prikkene som lå til grunn for eller ble tatt i betraktning ved rettighetstapet, slettes i registeret.</article></article><article class="legalArticle" data-lovdata-URL="LTI/forskrift/2003-09-19-1164/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forholdet til tap av førerett etter vegtrafikkloven § 33 nr. 1</span></h2><article class="legalP" id="paragraf-5-ledd-1">Gir overtredelsen i seg selv grunnlag for tap av førerett etter vegtrafikkloven § 33 nr. 1, skal tidligere registreringer etter § 3 være med i vurderingen ved fastsetting av rettighetstapets lengde.</article></article><article class="legalArticle" data-lovdata-URL="LTI/forskrift/2003-09-19-1164/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Avgjørelse om tap av førerett etter § 4</span></h2><article class="legalP" id="paragraf-6-ledd-1">Tap av førerett fastsettes av domstol, eller gjennom vedtakelse av forelegg, som ledd i behandlingen av straffesaken som er grunnlag for den avgjørende prikkbelastningen.</article><article class="legalP" id="paragraf-6-ledd-2">Rettighetstapets lengde kan settes under seks måneder dersom tap av førerett ellers vil virke urimelig hardt og det foreligger særdeles formildende omstendigheter ved det forhold som ga grunnlag for siste ilagte prikk.</article></article><article class="legalArticle" data-lovdata-URL="LTI/forskrift/2003-09-19-1164/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft 1. januar 2004 og gjelder overtredelser begått etter denne dato.</article></article></main></body></html>