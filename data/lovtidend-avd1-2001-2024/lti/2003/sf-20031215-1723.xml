<!DOCTYPE html><html lang="no"><head><title>Forskrift til utfylling av Stortingets vedtak om fastsetting av avgifter mv. til folketrygden § 1 om arbeidsgiveravgift.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-12-15-1723</dd><dt class="dokid">DokumentID</dt><dd class="dokid">LTI/forskrift/2003-12-15-1723</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 18 s 2940</dd><dt class="dateInForce">I kraft fra</dt><dd class="dateInForce">2004-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-01-26-114</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2003-11-26-1438/§4</li></ul></dd><dt class="dateOfPublication">Kunngjort</dt><dd class="dateOfPublication">2004-01-02</dd><dt class="journalNumber">Journalnummer</dt><dd class="journalNumber">2003-1515</dd><dt class="titleShort">Korttittel</dt><dd class="titleShort">Forskrift til vedtak om arbeidsgiveravgift</dd><dt class="title">Tittel</dt><dd class="title">Forskrift til utfylling av Stortingets vedtak om fastsetting av avgifter mv. til folketrygden § 1 om arbeidsgiveravgift.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 15. desember 2003 med hjemmel i Stortingets vedtak av 26. november 2003 nr. 1438 om fastsetting av avgifter mv. til folketrygden § 4 annet punktum.</dd><dt class="refid">RefID</dt><dd class="refid">forskrift/2003-12-15-1723</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift til utfylling av Stortingets vedtak om fastsetting av avgifter mv. til folketrygden § 1 om arbeidsgiveravgift.<ul class="tocSubUl"><li>I<ul class="tocSubUl"><li>§ 1. Foretak med blandet virksomhet i sone V</li><li>§ 2. Foretak med blandet virksomhet i sonene III og IV</li><li>§ 3. Lokale enheter – avgiftsvedtaket § 1 bokstav g nr. 7</li><li>§ 4. Transport</li><li>§ 5. Foretak innen landbruk, fiske mv.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-12-15-1723" id="dokument"><h1>Forskrift til utfylling av Stortingets vedtak om fastsetting av avgifter mv. til folketrygden § 1 om arbeidsgiveravgift.</h1><section class="section" data-name="kapI" id="kapittel-1" data-lovdata-URL="LTI/forskrift/2003-12-15-1723/KAPITTEL_1"><h2 data-text-align="center">I</h2><article class="legalArticle" data-lovdata-URL="LTI/forskrift/2003-12-15-1723/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Foretak med blandet virksomhet i sone V</span></h3><article class="legalP" id="kapittel-1-paragraf-1-ledd-1">For foretak i sone V som har klar regnskapsmessig atskillelse mellom<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">virksomhet som omfattes av avgiftsvedtaket § 1 bokstav g eller bokstav h første ledd og</article></article></li><li data-li-identifier="-" data-name="-"><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">annen virksomhet,</article></article></li></ul><p class="leddfortsettelse">kan det kreves at arbeidsgiveravgiften fastsettes etter en sats på 0 pst. for den delen av foretakets virksomhet som ikke er omfattet av bokstav g eller bokstav h første ledd. Oppfylles ikke kravet om regnskapsmessig atskillelse, skal arbeidsgiveravgiften fastsettes etter satsene som gjelder for virksomhet omhandlet i bokstav g og bokstav h første ledd for hele foretaket.</p></article></article><article class="legalArticle" data-lovdata-URL="LTI/forskrift/2003-12-15-1723/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Foretak med blandet virksomhet i sonene III og IV</span></h3><article class="legalP" id="kapittel-1-paragraf-2-ledd-1">For foretak i sonene III og IV som har klar regnskapsmessig atskillelse mellom<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">virksomhet som omfattes av avgiftsvedtaket § 1 bokstav g eller bokstav h første ledd og</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">annen virksomhet,</article></article></li></ul><p class="leddfortsettelse">kan det kreves at arbeidsgiveravgiften fastsettes etter overgangsreglene for den delen av foretakets virksomhet som ikke er omfattet av bokstav g eller bokstav h første ledd. Oppfylles ikke kravet om regnskapsmessig atskillelse, skal arbeidsgiveravgiften fastsettes etter satsene som gjelder for virksomhet omhandlet i bokstav g og bokstav h første ledd for hele foretaket.</p></article></article><article class="legalArticle" data-lovdata-URL="LTI/forskrift/2003-12-15-1723/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Lokale enheter – avgiftsvedtaket § 1 bokstav g nr. 7</span></h3><article class="legalP" id="kapittel-1-paragraf-3-ledd-1">Lokale enheter (avdelingskontorer) av foretakene som nevnt i avgiftsvedtaket § 1 bokstav g nr. 7, kan beregne arbeidsgiveravgift etter følgende satser når arbeidstakeren er skattepliktig etter skatteloven § 3-1 eller § 3-4 til en kommune i<ul class="defaultList"><li><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1">sone V: 0 pst.</article></article></li><li><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1">sone IV: 7,3 pst.</article></article></li><li><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1">sone III: 8,3 pst.</article></article></li></ul><p class="leddfortsettelse">dersom avdelingskontoret i foregående avgiftsår hadde 50 årsverk eller mindre og kun yter lokale tjenester. Det er et vilkår for å anvende de reduserte satsene at det er klar regnskapsmessig atskillelse mellom den lokale enheten og foretakets øvrige virksomhet.</p></article><article class="legalP" id="kapittel-1-paragraf-3-ledd-2">Et avdelingskontor anses å yte kun lokale tjenester dersom alle kundene knyttet til avdelingskontoret har adresse i samme fylke som avdelingskontoret eller i tilgrensende fylke.</article><article class="legalP" id="kapittel-1-paragraf-3-ledd-3">Dersom noen av kundene knyttet til avdelingskontoret har adresse utenfor det geografiske området som nevnt i annet ledd, anses avdelingskontoret likevel å yte lokale tjenester dersom 90 prosent eller mer av avdelingskontorets inntekter kan knyttes til kunder med adresse i det geografiske området som nevnt i annet ledd.</article><article class="legalP" id="kapittel-1-paragraf-3-ledd-4">Som avdelingskontors inntekter nevnt i tredje ledd, regnes:<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-3-ledd-4-punkt-1"><article class="legalP" id="kapittel-1-paragraf-3-ledd-4-punkt-1-ledd-1">for banker, finansieringsforetak og andre kredittinstitusjoner: rente- og provisjonsinntekter samt gebyrer,</article></article></li><li data-li-identifier="-" data-name="-"><article class="listArticle" id="kapittel-1-paragraf-3-ledd-4-punkt-2"><article class="legalP" id="kapittel-1-paragraf-3-ledd-4-punkt-2-ledd-1">for forsikringsselskaper: forfalt bruttopremie,</article></article></li><li data-li-identifier="-" data-name="-"><article class="listArticle" id="kapittel-1-paragraf-3-ledd-4-punkt-3"><article class="legalP" id="kapittel-1-paragraf-3-ledd-4-punkt-3-ledd-1">for verdipapirforetak: kurtasje.</article></article></li></ul></article><article class="legalP" id="kapittel-1-paragraf-3-ledd-5">Har enheten arbeidstakere som har fylt 62 år kan arbeidsgiveravgiften beregnes etter følgende satser når arbeidstakeren er skattepliktig etter skatteloven § 3-1 eller § 3-4 til en kommune i<ul class="defaultList"><li><article class="listArticle" id="kapittel-1-paragraf-3-ledd-5-punkt-1"><article class="legalP" id="kapittel-1-paragraf-3-ledd-5-punkt-1-ledd-1">sone V: 0 pst.</article></article></li><li><article class="listArticle" id="kapittel-1-paragraf-3-ledd-5-punkt-2"><article class="legalP" id="kapittel-1-paragraf-3-ledd-5-punkt-2-ledd-1">sone IV: 3,3 pst.</article></article></li><li><article class="listArticle" id="kapittel-1-paragraf-3-ledd-5-punkt-3"><article class="legalP" id="kapittel-1-paragraf-3-ledd-5-punkt-3-ledd-1">sone III: 4,3 pst.</article></article></li><li><article class="listArticle" id="kapittel-1-paragraf-3-ledd-5-punkt-4"><article class="legalP" id="kapittel-1-paragraf-3-ledd-5-punkt-4-ledd-1">sone II: 10,1 pst.</article></article></li><li><article class="listArticle" id="kapittel-1-paragraf-3-ledd-5-punkt-5"><article class="legalP" id="kapittel-1-paragraf-3-ledd-5-punkt-5-ledd-1">sone I: 10,1 pst.</article></article></li></ul></article></article><article class="legalArticle" data-lovdata-URL="LTI/forskrift/2003-12-15-1723/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Transport</span></h3><article class="legalP" id="kapittel-1-paragraf-4-ledd-1">Med transport i avgiftsvedtaket § 1 bokstav h menes virksomhet omfattet av følgende næringskoder:<ul class="defaultList"><li><article class="listArticle" id="kapittel-1-paragraf-4-ledd-1-punkt-1"><article class="legalP" id="kapittel-1-paragraf-4-ledd-1-punkt-1-ledd-1">60 Landtransport og rørtransport, med unntak av 60.3 Rørtransport</article></article></li><li><article class="listArticle" id="kapittel-1-paragraf-4-ledd-1-punkt-2"><article class="legalP" id="kapittel-1-paragraf-4-ledd-1-punkt-2-ledd-1">61 Sjøtransport</article></article></li><li><article class="listArticle" id="kapittel-1-paragraf-4-ledd-1-punkt-3"><article class="legalP" id="kapittel-1-paragraf-4-ledd-1-punkt-3-ledd-1">62 Lufttransport, med unntak av 62.3 Romfart.</article></article></li></ul></article><article class="legalP" id="kapittel-1-paragraf-4-ledd-2">Bestemmelsen i avgiftsvedtaket § 1 bokstav h første ledd omfatter ikke tilfeller der godstransporten kun finner sted innenfor et lokalt avsperret næringsområde. For slik transport gjelder satsene i avgiftsvedtaket § 1 bokstav h annet ledd.</article></article><article class="legalArticle" data-lovdata-URL="LTI/forskrift/2003-12-15-1723/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Foretak innen landbruk, fiske mv.</span></h3><article class="legalP" id="kapittel-1-paragraf-5-ledd-1">Med virksomhet av ubetydelig omfang i avgiftsvedtaket § 1 bokstav j tredje ledd menes virksomhet hvor omsetningen knyttet til aktiviteter eller produkter som faller utenfor første ledd ikke utgjør mer enn 5 pst. av foretakets totale omsetning i foregående år.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2003-12-15-1723/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskrift trer i kraft med virkning fra og med 1. januar 2004. Forskrift av 26. januar 2001 nr. 114 til utfylling av Stortingets vedtak om fastsetting av avgifter mv. til folketrygden § 1 om arbeidsgiveravgift oppheves med virkning fra samme dato.</article></section></main></body></html>