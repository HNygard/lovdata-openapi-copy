<!DOCTYPE html><html lang="no"><head><title>Lov om endringer i lov 12. mai 1995 nr. 22 om universiteter og høgskoler.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2003-06-27-70</dd><dt class="dokid">DokumentID</dt><dd class="dokid">LTI/lov/2003-06-27-70</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 10 s 1511</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1995-05-12-22</li></ul></dd><dt class="dateOfPublication">Kunngjort</dt><dd class="dateOfPublication">2003-06-27</dd><dt class="journalNumber">Journalnummer</dt><dd class="journalNumber">2003-0622</dd><dt class="titleShort">Korttittel</dt><dd class="titleShort">Endringslov til universitetsloven</dd><dt class="title">Tittel</dt><dd class="title">Lov om endringer i lov 12. mai 1995 nr. 22 om universiteter og høgskoler.</dd><dt class="miscInformation">Annet om dokumentet</dt><dd class="miscInformation">Ot.prp.nr.65 (2002–2003), Innst.O.nr.107 (2002–2003) og Besl.O.nr.120 (2002–2003). Odels- og lagtingsvedtak hhv. 11. og 17. juni 2003. Fremmet av Utdannings- og forskningsdepartementet.</dd><dt class="refid">RefID</dt><dd class="refid">lov/2003-06-27-70</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 12. mai 1995 nr. 22 om universiteter og høgskoler.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2003-06-27-70" id="dokument"><h1>Lov om endringer i lov 12. mai 1995 nr. 22 om universiteter og høgskoler.</h1><section class="section" data-name="kapI" id="kapittel-1" data-lovdata-URL="LTI/lov/2003-06-27-70/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 12. mai 1995 nr. 22 om universiteter og høgskoler gjøres følgende endringer:</article> <article class="defaultP" margin-top="true">§ 14 nr. 2 skal lyde:</article><article class="legalP" id="kapittel-1-ledd-2">Styret oppnevnes av Kongen og består av syv medlemmer og tre varamedlemmer, hvorav ett medlem og ett varamedlem skal være studenter. Departementet oppnevner styrets leder.</article> <article class="defaultP" margin-top="true">§ 44 nr. 3 skal lyde:</article><article class="legalP" id="kapittel-1-ledd-3">Ved institusjonen skal det være et læringsmiljøutvalg som skal bidra til at bestemmelsene i nr. 1 og 2 blir gjennomført. Utvalget skal delta i planleggingen av tiltak vedrørende læringsmiljø, og nøye følge utviklingen i spørsmål som angår studentenes sikkerhet og velferd. Styret kan tillegge utvalget også andre oppgaver. Læringsmiljøutvalget skal holdes orientert om klager som institusjonen mottar fra studenter vedrørende læringsmiljøet. Læringsmiljøutvalget kan gi uttalelser om disse forholdene. Læringsmiljøutvalget skal gjøres kjent med pålegg og andre enkeltvedtak som Arbeidstilsynet treffer.</article><article class="legalP" id="kapittel-1-ledd-4">Læringsmiljøutvalget rapporterer direkte til styret, og skal hvert år avgi rapport om institusjonens arbeid med læringsmiljø. Studentene og institusjonen skal ha like mange representanter hver i utvalget. Utvalget velger hvert år leder vekselvis blant institusjonens og studentenes representanter.</article> <article class="defaultP" margin-top="true">§ 44 nytt nr. 6 skal lyde:</article><article class="legalP" id="kapittel-1-ledd-5">Arbeidstilsynet fører tilsyn med at kravene i nr. 2 overholdes. Arbeidsmiljølovens kapittel XIII om tilsyn og tvangsmidler m.v. gjelder tilsvarende så langt det passer. Departementet kan fastsette forskrift.</article></section><section class="section" data-name="kapII" id="kapittel-2" data-lovdata-URL="LTI/lov/2003-06-27-70/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven trer i kraft fra den tid Kongen bestemmer.</article></section></main></body></html>