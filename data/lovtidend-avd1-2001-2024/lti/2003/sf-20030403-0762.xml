<!DOCTYPE html><html lang="no"><head><title>Forskrift for eksamener ved Universitetet i Tromsø.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-04-03-762</dd><dt class="dokid">DokumentID</dt><dd class="dokid">LTI/forskrift/2003-04-03-762</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 9 s 1479</dd><dt class="dateInForce">I kraft fra</dt><dd class="dateInForce">2003-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-01-25-322</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§50</li></ul></dd><dt class="dateOfPublication">Kunngjort</dt><dd class="dateOfPublication">2003-06-27</dd><dt class="journalNumber">Journalnummer</dt><dd class="journalNumber">2003-0677</dd><dt class="titleShort">Korttittel</dt><dd class="titleShort">Forskrift for eksamener ved UiT</dd><dt class="title">Tittel</dt><dd class="title">Forskrift for eksamener ved Universitetet i Tromsø.</dd><dt class="miscInformation">Annet om dokumentet</dt><dd class="miscInformation">Fastsatt av styret ved Universitetet i Tromsø 3. april 2003 med hjemmel i lov av 12. mai 1995 nr. 22 om universiteter og høgskoler § 50 nr. 7.</dd><dt class="refid">RefID</dt><dd class="refid">forskrift/2003-04-03-762</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for eksamener ved Universitetet i Tromsø.<ul class="tocSubUl"><li>I</li><li>Kapittel I. Virkeområde og terminologi<ul class="tocSubUl"><li>§ 1. Forskriftens virkeområde</li><li>§ 2. Utfyllende bestemmelser</li><li>§ 3. Terminologi</li></ul></li><li>Kapittel II. Emner, registrering og eksamensmelding<ul class="tocSubUl"><li>§ 4. Bestemmelser om eksamen og sensur i emnebeskrivelsene</li><li>§ 5. Registrering og eksamensmelding</li><li>§ 6. Privatister</li><li>§ 7. Dispensasjon fra fristene for registrering og eksamensmelding</li><li>§ 8. Kunngjøring av oppmeldte eksamenskandidater</li></ul></li><li>Kapittel III. Eksamen<ul class="tocSubUl"><li>§ 9. Vilkår for å få avlegge eksamen</li><li>§ 10. Eksamensordninger</li><li>§ 11. Målform og språk ved skriftlig eksamen</li><li>§ 12. Tidspunkt og lokaler</li><li>§ 13. Trykking/kopiering av semesteroppgaver, mastergrads- og kandidatoppgaver</li><li>§ 14. Hemmelighold</li><li>§ 15. Annullering av eksamensoppmelding eller endring av eksamenssemester</li><li>§ 16. Trekk fra eksamen</li><li>§ 17. Akutt sykdom og andre særskilte grunner til fravær i forbindelse med eksamen</li><li>§ 18. Kildebruk og tillatte hjelpemidler ved eksamen</li><li>§ 19. Fusk ved eksamen</li></ul></li><li>Kapittel IV. Utsatt eksamen, kontinuasjon, ekstraordinær eksamen m.m.<ul class="tocSubUl"><li>§ 20. Utsatt eksamen grunnet akutt sykdom eller andre særskilte forfallsgrunner</li><li>§ 21. Adgang til kontinuasjonseksamen for kandidater som ikke består ordinær eksamen</li><li>§ 22. Ekstraordinær eksamen</li><li>§ 23. Adgang til å avlegge eksamen etter tidligere ordning ved nedlegging eller endringer i emnet</li><li>§ 24. Adgangen til å fremstille seg til samme eksamen</li></ul></li><li>Kapittel V. Særlig tilrettelegging under eksamen<ul class="tocSubUl"><li>§ 25. Særlig tilrettelegging under eksamen</li><li>§ 26. Varige fysiske og psykiske funksjonshemninger</li><li>§ 27. Akutte lidelser/forbigående funksjonshemninger</li><li>§ 28. Spesifikke lese- og skrivevansker</li><li>§ 29. Allergi og astma</li><li>§ 30. Seneskjedebetennelse/problemer med å skrive for hånd</li><li>§ 31. Graviditet eller amming</li><li>§ 32. Norsk som fremmedspråk</li><li>§ 33. Utvidet eksamenstid under hjemmeeksamen og lignende eksamensformer av flere dagers varighet</li></ul></li><li>Kapittel VI. Vurderingsuttrykk og karakterfastsettelse<ul class="tocSubUl"><li>§ 34. Karakterfastsettelse</li><li>§ 35. Vurderingsuttrykk</li><li>§ 36. Gjennomsnittskarakter</li></ul></li><li>Kapittel VII. Sensur<ul class="tocSubUl"><li>§ 37. Antall sensorer, sensurordninger og bruk av eksterne sensorer</li><li>§ 38. Ekstern sensor og krav til kvalifikasjon</li><li>§ 39. Sensurfrister</li><li>§ 40. Kunngjøring av sensur</li></ul></li><li>Kapittel VIII. Klage<ul class="tocSubUl"><li>§ 41. Klage over saksbehandling og formelle feil ved gjennomføring av eksamen eller sensur</li><li>§ 42. Begrunnelse for karakterfastsetting</li><li>§ 43. Klage over karakterfastsetting</li></ul></li><li>Kapittel IX. Vitnemål, Diploma Supplement og karakterutskrift<ul class="tocSubUl"><li>§ 44. Karakterutskrift, Diploma Supplement og vitnemål</li><li>§ 45. Semester for oppnådd høgre grad</li></ul></li><li>Kapittel X. Overgangsbestemmelser<ul class="tocSubUl"><li>§ 46. Konvertering av vekttall til studiepoeng</li><li>§ 47. Overgang til nytt vurderingsuttrykk</li><li>§ 48. Grad og vitnemål</li></ul></li><li>Kapittel XI. Ikrafttredelse<ul class="tocSubUl"><li>§ 49. Ikrafttredelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-04-03-762" id="dokument"><h1>Forskrift for eksamener ved Universitetet i Tromsø.</h1><section class="section" data-name="kapI" id="kapittel-1" data-lovdata-URL="LTI/forskrift/2003-04-03-762/KAPITTEL_1"><h2 data-text-align="center">I</h2></section><section class="section" data-name="kapI" id="kapittel-2" data-lovdata-URL="LTI/forskrift/2003-04-03-762/KAPITTEL_2"><h2>Kapittel I. Virkeområde og terminologi</h2><article class="legalArticle" data-lovdata-URL="LTI/forskrift/2003-04-03-762/§1" data-name="§1" id="kapittel-2-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde</span></h3><article class="legalP" id="kapittel-2-paragraf-1-ledd-1">Denne forskriften gjelder studentenes rettigheter og plikter i forbindelse med avvikling av eksamen ved Universitetet i Tromsø. Studentene plikter å gjøre seg kjent med lov om universiteter og høgskoler, forskrift for eksamener ved Universitetet i Tromsø og andre reglement som gjelder for eksamen. Forskriften gjelder også så langt den passer for privatister dersom ikke annet er bestemt i studieprogram/emnebeskrivelsen.</article></article><article class="legalArticle" data-lovdata-URL="LTI/forskrift/2003-04-03-762/§2" data-name="§2" id="kapittel-2-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Utfyllende bestemmelser</span></h3><article class="legalP" id="kapittel-2-paragraf-2-ledd-1">Avdelingene selv kan gi utfyllende bestemmelser i henhold til denne forskriften om forhold som er særegne for den enkelte eksamen. Disse skal ikke innebære innskrenkninger i de rettigheter og plikter som studenten har etter denne forskriften. Dersom det fastsettes utfyllende bestemmelser eller foretas endringer av disse, skal universitetsdirektøren underrettes.</article></article><article class="legalArticle" data-lovdata-URL="LTI/forskrift/2003-04-03-762/§3" data-name="§3" id="kapittel-2-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Terminologi</span></h3><article class="legalP" id="kapittel-2-paragraf-3-ledd-1"><table><tbody><tr><td data-text-align="left" data-vertical-align="top">Avdelinger</td><td data-text-align="left" data-vertical-align="top">Fakultetene, Norges fiskerihøgskole og Program for læring og praktisk pedagogikk.</td></tr><tr><td data-text-align="left" data-vertical-align="top">Student</td><td data-text-align="left" data-vertical-align="top">Med student menes en person som er tatt opp til et fag eller studium ved Universitetet i Tromsø i samsvar med lov om universiteter og høgskoler § 37, § 38 og § 39.</td></tr><tr><td data-text-align="left" data-vertical-align="top">Privatist</td><td data-text-align="left" data-vertical-align="top">Med privatist menes en person som ikke har studierett ved det aktuelle studium/emnet ved Universitetet i Tromsø, men er gitt adgang til å fremstille seg til eksamen etter bestemmelsen i lov om universiteter og høgskoler § 40 nr. 1 annet punktum.</td></tr><tr><td data-text-align="left" data-vertical-align="top">Emne</td><td data-text-align="left" data-vertical-align="top">Den minste enheten som kan inngå i et fag eller et studieprogram. Alle emner skal ha et omfang angitt i studiepoeng.</td></tr><tr><td data-text-align="left" data-vertical-align="top">Emnebeskrivelse</td><td data-text-align="left" data-vertical-align="top">Beskrivelse av læringsmål, faglige komponenter, oppbygging og gjennomføring av emnet. Alle emner ved Universitetet i Tromsø er beskrevet i en emnebeskrivelse.</td></tr><tr><td data-text-align="left" data-vertical-align="top">Emnegruppe</td><td data-text-align="left" data-vertical-align="top">Samling av emner fra et eller flere fag som i en studieplan er definert til å utgjøre en samlet faglig enhet.</td></tr><tr><td data-text-align="left" data-vertical-align="top">Eksamen</td><td data-text-align="left" data-vertical-align="top">Prøving av studentens kunnskaper og ferdigheter i de tilfeller det gis en karakter som angis på vitnemålet eller som inngår i beregningsgrunnlaget for en karakter som angis på vitnemålet.</td></tr><tr><td data-text-align="left" data-vertical-align="top">Deleksamen</td><td data-text-align="left" data-vertical-align="top">Deleksamen er prøving som gis en separat karakter, eller der karakteren kan inngå i beregningen av endelig karakter.</td></tr><tr><td data-text-align="left" data-vertical-align="top">Skoleeksamen</td><td data-text-align="left" data-vertical-align="top">Skriftlig eksamen med tilsyn.</td></tr><tr><td data-text-align="left" data-vertical-align="top">Arbeidskrav</td><td data-text-align="left" data-vertical-align="top">Arbeidskrav er alle former for arbeider og prøving som settes som vilkår for å fremstille seg til eksamen, men der resultatet ikke inngår i beregningsgrunnlaget for den karakteren som angis på vitnemålet. Vurderingsuttrykket for arbeidskrav skal være «godkjent»/«ikke godkjent».</td></tr><tr><td data-text-align="left" data-vertical-align="top">Løpende vurdering</td><td data-text-align="left" data-vertical-align="top">Vurdering som kan bestå av flere ulike prøver eller vurderingsordninger som i en prosess fører frem til resultatet. Resultatet kan inngå på vitnemålet eller innregnes i en karakter på vitnemålet.</td></tr><tr><td data-text-align="left" data-vertical-align="top">Utsatt eksamen</td><td data-text-align="left" data-vertical-align="top">Eksamen som arrangeres for studenter som har vært syke eller som har hatt annen gyldig grunn til fravær ved siste ordinære eksamen, jf. § 20.</td></tr><tr><td data-text-align="left" data-vertical-align="top">Kontinuasjonseksamen</td><td data-text-align="left" data-vertical-align="top">Eksamen som kan arrangeres for studenter som har fremstilt seg og fått sensuren «ikke bestått» ved siste ordinære eksamen, jf. § 21.</td></tr><tr><td data-text-align="left" data-vertical-align="top">Ekstraordinær eksamen</td><td data-text-align="left" data-vertical-align="top">Eksamen som avdelingene i særlige tilfeller kan avholde for studenter som ikke kan vente til neste ordinære eksamen, og som ikke fyller kravene til å delta på utsatt eksamen eller på kontinuasjonseksamen, jf. § 22.</td></tr><tr><td data-text-align="left" data-vertical-align="top">Selvstendig arbeid</td><td data-text-align="left" data-vertical-align="top">Skriftlig arbeid av et nærmere angitt omfang som inngår i mastergradseksamen og som skal vise selvstendig forståelse, refleksjon og modning.</td></tr><tr><td data-text-align="left" data-vertical-align="top">Studiepoeng</td><td data-text-align="left" data-vertical-align="top">Mål på arbeidsmengde. 60 studiepoeng tilsvarer ett studieårs arbeidsinnsats.</td></tr><tr><td data-text-align="left" data-vertical-align="top">Grad</td><td data-text-align="left" data-vertical-align="top">Utdanning av et bestemt omfang og sammensetning som gir rett til å få tildelt et vitnemål fra Universitetet i Tromsø.</td></tr><tr><td data-text-align="left" data-vertical-align="top">Diploma Supplement</td><td data-text-align="left" data-vertical-align="top">Vitnemålstillegg på engelsk og/eller norsk som skal gi informasjon om utdanningssystemet ved norske universiteter og høgskoler, og den enkelte students utdanning.</td></tr></tbody></table></article></article></section><section class="section" data-name="kapII" id="kapittel-3" data-lovdata-URL="LTI/forskrift/2003-04-03-762/KAPITTEL_3"><h2>Kapittel II. Emner, registrering og eksamensmelding</h2><article class="legalArticle" data-lovdata-URL="LTI/forskrift/2003-04-03-762/§4" data-name="§4" id="kapittel-3-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Bestemmelser om eksamen og sensur i emnebeskrivelsene</span></h3><article class="legalP" id="kapittel-3-paragraf-1-ledd-1">Følgende bestemmelser vedrørende eksamen og sensur skal være med i alle emnebeskrivelser i studieplanene ved Universitetet i Tromsø:<ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">Opplysninger om eventuelle forkunnskapskrav for å få fremstille seg til eksamen</article></article></li><li data-li-identifier="2." data-name="2."><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">Opplysninger om eventuelle arbeidskrav, omfanget av disse og hvilke som er obligatoriske, f.eks. metodekurs, øvinger, praksis, feltkurs, ekskursjoner, laboratoriearbeid, gruppeoppgaver, semesteroppgaver og andre skriftlige oppgaver</article></article></li><li data-li-identifier="3." data-name="3."><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">Opplysninger om eksamensform og vurderingsuttrykk</article></article></li><li data-li-identifier="4." data-name="4."><article class="listArticle" id="kapittel-3-paragraf-1-ledd-1-punkt-4"><article class="legalP" id="kapittel-3-paragraf-1-ledd-1-punkt-4-ledd-1">Opplysninger om eventuell kontinuasjonsadgang og avvikling</article></article></li><li data-li-identifier="5." data-name="5."><article class="listArticle" id="kapittel-3-paragraf-1-ledd-1-punkt-5"><article class="legalP" id="kapittel-3-paragraf-1-ledd-1-punkt-5-ledd-1">Undervisningssemester og eksamenssemester</article></article></li><li data-li-identifier="6." data-name="6."><article class="listArticle" id="kapittel-3-paragraf-1-ledd-1-punkt-6"><article class="legalP" id="kapittel-3-paragraf-1-ledd-1-punkt-6-ledd-1">Angivelse av eksamensspråk dersom dette ikke er norsk.</article></article></li></ul></article><article class="legalP" id="kapittel-3-paragraf-1-ledd-2">Emnebeskrivelser for emner med løpende vurdering skal ha med følgende momenter:<ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-1-ledd-2-punkt-1"><article class="legalP" id="kapittel-3-paragraf-1-ledd-2-punkt-1-ledd-1">Opplysninger om hvorvidt det gis separate delkarakterer for deleksamenene undervegs, eller om det til slutt gis én samlet karakter for alle deleksamenene</article></article></li><li data-li-identifier="2." data-name="2."><article class="listArticle" id="kapittel-3-paragraf-1-ledd-2-punkt-2"><article class="legalP" id="kapittel-3-paragraf-1-ledd-2-punkt-2-ledd-1">Vekting av deleksamenene som inngår i en eventuelt samlet karakter/gjennomsnittskarakter</article></article></li><li data-li-identifier="3." data-name="3."><article class="listArticle" id="kapittel-3-paragraf-1-ledd-2-punkt-3"><article class="legalP" id="kapittel-3-paragraf-1-ledd-2-punkt-3-ledd-1">Opplysninger om eksamensform og vurderingsuttrykk for de enkelte deleksamener/hele emnet</article></article></li><li data-li-identifier="4." data-name="4."><article class="listArticle" id="kapittel-3-paragraf-1-ledd-2-punkt-4"><article class="legalP" id="kapittel-3-paragraf-1-ledd-2-punkt-4-ledd-1">Opplysninger om eventuell kontinuasjonsadgang og hvilke deleksamener som må tas opp igjen dersom kandidaten ikke har bestått emnet.</article></article></li></ul></article></article><article class="legalArticle" data-lovdata-URL="LTI/forskrift/2003-04-03-762/§5" data-name="§5" id="kapittel-3-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Registrering og eksamensmelding</span></h3><article class="legalP" id="kapittel-3-paragraf-2-ledd-1">Eksamenskandidater må registrere seg som student og levere eksamensmelding til alle emner, kurs, feltkurs/ekskursjoner som gir studiepoeng innen gjeldende frister. Fristene for å registrere seg som student og melde seg til eksamen kunngjøres på universitetets nettsider, ved oppslag på avdelingene og hos studiedirektøren.</article></article><article class="legalArticle" data-lovdata-URL="LTI/forskrift/2003-04-03-762/§6" data-name="§6" id="kapittel-3-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Privatister</span></h3><article class="legalP" id="kapittel-3-paragraf-3-ledd-1">Den som ikke er tatt opp som student, har rett til å melde seg til eksamen i et emne i samsvar med lov om universiteter og høgskoler § 40 nr. 1 annet punktum. Avdelingene avgjør om vilkårene for oppmelding til eksamen er oppfylt, og kan gi nærmere regler om adgangen til å gå opp til eksamen uten å være tatt opp som student. Avdelingene avgjør også hvorvidt kunnskaper og ferdigheter skal prøves på en annen måte enn for studenter som er tatt opp til studiet, jf. lov om universiteter og høgskoler § 53 nr. 3.</article><article class="legalP" id="kapittel-3-paragraf-3-ledd-2">Universitetsdirektøren kan fastsette særskilt oppmeldingsfrist for slik eksamen, og kan også fastsette at de som ikke er tatt opp som studenter til et emne skal betale en eksamensavgift som skal dekke institusjonens merutgifter.</article></article><article class="legalArticle" data-lovdata-URL="LTI/forskrift/2003-04-03-762/§7" data-name="§7" id="kapittel-3-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Dispensasjon fra fristene for registrering og eksamensmelding</span></h3><article class="legalP" id="kapittel-3-paragraf-4-ledd-1">Studiedirektøren kan, etter søknad fra studenten, gi dispensasjon fra fristene for registrering og eksamensmelding i følgende tilfeller:<ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-4-ledd-1-punkt-1"><article class="legalP" id="kapittel-3-paragraf-4-ledd-1-punkt-1-ledd-1">ved sykdom på dagen for fristens utløp, dokumentert ved legeattest</article></article></li><li data-li-identifier="2." data-name="2."><article class="listArticle" id="kapittel-3-paragraf-4-ledd-1-punkt-2"><article class="legalP" id="kapittel-3-paragraf-4-ledd-1-punkt-2-ledd-1">ved dødsfall i nærmeste familie, dokumentert av offentlig tjenestemann</article></article></li><li data-li-identifier="3." data-name="3."><article class="listArticle" id="kapittel-3-paragraf-4-ledd-1-punkt-3"><article class="legalP" id="kapittel-3-paragraf-4-ledd-1-punkt-3-ledd-1">det første semesteret en utenlandsk student er registrert ved universitetet</article></article></li><li data-li-identifier="4." data-name="4."><article class="listArticle" id="kapittel-3-paragraf-4-ledd-1-punkt-4"><article class="legalP" id="kapittel-3-paragraf-4-ledd-1-punkt-4-ledd-1">når studenten deltar i et gruppearbeid som direkte inngår som del av den eksamen det gjelder, og eksamen ikke kan gjennomføres for de andre i gruppen uten at denne studenten er med</article></article></li><li data-li-identifier="5." data-name="5."><article class="listArticle" id="kapittel-3-paragraf-4-ledd-1-punkt-5"><article class="legalP" id="kapittel-3-paragraf-4-ledd-1-punkt-5-ledd-1">den eksamen/de eksamener det gjelder vil føre til fullført grad ved Universitetet i Tromsø</article></article></li><li data-li-identifier="6." data-name="6."><article class="listArticle" id="kapittel-3-paragraf-4-ledd-1-punkt-6"><article class="legalP" id="kapittel-3-paragraf-4-ledd-1-punkt-6-ledd-1">dispensasjon kan også gis i andre særlige tilfeller.</article></article></li></ul></article><article class="legalP" id="kapittel-3-paragraf-4-ledd-2">Søknader som mottas senere enn fire uker etter at fristen har utløpt, behandles ikke. Avslag på søknad om dispensasjon fra fristene kan påklages. Styrets klagenemnd er klageinstans.</article></article><article class="legalArticle" data-lovdata-URL="LTI/forskrift/2003-04-03-762/§8" data-name="§8" id="kapittel-3-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Kunngjøring av oppmeldte eksamenskandidater</span></h3><article class="legalP" id="kapittel-3-paragraf-5-ledd-1">Kunngjøring av oppmeldte eksamenskandidater gjøres ved utsending av kvitteringsbrev etter registreringsfristens utløp til studenter som har meldt seg til eksamen. Kunngjøring av avsluttende mastergradseksamener skjer ved egne oppslag.</article><article class="legalP" id="kapittel-3-paragraf-5-ledd-2">Den enkelte student har selv ansvar for å rette opp eller melde fra om eventuelle feil og mangler ved eksamensmeldingen, og melde fra om endring i bostedsadresse og e-postadresse.</article></article></section><section class="section" data-name="kapIII" id="kapittel-4" data-lovdata-URL="LTI/forskrift/2003-04-03-762/KAPITTEL_4"><h2>Kapittel III. Eksamen</h2><article class="legalArticle" data-lovdata-URL="LTI/forskrift/2003-04-03-762/§9" data-name="§9" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Vilkår for å få avlegge eksamen</span></h3><article class="legalP" id="kapittel-4-paragraf-1-ledd-1">For å få avlegge eksamen må studenten ha gjennomgått og fått godkjent de kurs, arbeidskrav, øvelser mv. som kreves i henhold til emnebeskrivelsen. Den enkelte avdeling kan dispensere fra kravene i særlige tilfeller, for eksempel der studenten har dokumentert tilsvarende fra annet lærested.</article></article><article class="legalArticle" data-lovdata-URL="LTI/forskrift/2003-04-03-762/§10" data-name="§10" id="kapittel-4-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Eksamensordninger</span></h3><article class="legalP" id="kapittel-4-paragraf-2-ledd-1">I hvert emne og/eller emnegruppe skal studentenes kunnskaper og ferdigheter prøves. Dette kan skje i form av vurdering av læringsprosessen underveis, eksamen til slutt i semesteret, en kombinasjon av disse, eller på annen måte.</article><article class="legalP" id="kapittel-4-paragraf-2-ledd-2">En eksamen kan omfatte en eller flere deleksamener, og kan bestå av en eller flere ulike eksamensformer som for eksempel muntlig eksamen, praktiske prøver, fremføringer, mapper, prosjektarbeid, rapporter, refleksjonsnotater, hjemmeoppgaver, gruppeoppgaver, skoleeksamener, bachelorgradsoppgaver, mastergradsoppgaver etc. Eksamensordningen skal være fastsatt i emnebeskrivelsen og/eller i studieplanen.</article><article class="legalP" id="kapittel-4-paragraf-2-ledd-3">Den muntlige del av eksamener og prøver skal være offentlig med mindre hensynet til gjennomføringen av eksamenen eller prøven tilsier noe annet. Styret kan gjøre unntak fra regelen i det enkelte tilfellet og etter ønske fra vedkommende eksamenskandidat når tungtveiende hensyn taler for det.</article><article class="legalP" id="kapittel-4-paragraf-2-ledd-4">For eksamensformer som går over flere dager, medregnes ikke bevegelige helligdager og andre offentlige høytidsdager i eksamenstiden.</article></article><article class="legalArticle" data-lovdata-URL="LTI/forskrift/2003-04-03-762/§11" data-name="§11" id="kapittel-4-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Målform og språk ved skriftlig eksamen</span></h3><article class="legalP" id="kapittel-4-paragraf-3-ledd-1">Avdelingene skal sørge for at eksamensoppgaver som gis på norsk foreligger i begge målformer. Dersom alle studentene har ønsket samme målform, kan oppgavene gis i bare denne målformen. Studentene velger målform når de melder seg til eksamen.</article><article class="legalP" id="kapittel-4-paragraf-3-ledd-2">Dersom undervisningen gis på et ikke-skandinavisk språk kan, om ønskelig, eksamensoppgaver også gis på undervisningsspråket.</article><article class="legalP" id="kapittel-4-paragraf-3-ledd-3">Dersom en vesentlig del av emnets pensum er på et annet språk enn undervisningsspråket, kan avdelingen bestemme at oppgaveteksten også skal kunne gis i det språket.</article><article class="legalP" id="kapittel-4-paragraf-3-ledd-4">Søknad om å få gitt oppgaveteksten og/eller levere eksamensbesvarelsen på et annet språk enn norsk eller undervisningsspråket, avgjøres av avdelingen.</article><article class="legalP" id="kapittel-4-paragraf-3-ledd-5">Emnebeskrivelsen kan fastsette at eksamensbesvarelsen skal leveres på et annet språk enn norsk.</article></article><article class="legalArticle" data-lovdata-URL="LTI/forskrift/2003-04-03-762/§12" data-name="§12" id="kapittel-4-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Tidspunkt og lokaler</span></h3><article class="legalP" id="kapittel-4-paragraf-4-ledd-1">For muntlige eksamener, fremføringer, praktiske prøver og innlevering av skriftlige arbeider fastsettes eksamenssted, eksamensdato og tidspunkt av den enkelte avdeling. Avdelingene sørger for tilfredsstillende kunngjøring.</article><article class="legalP" id="kapittel-4-paragraf-4-ledd-2">For skoleeksamener i universitetets lokaler fastsettes eksamenssted, eksamensdato og tidspunkt av studiedirektøren i samråd med den enkelte avdeling. Dette kunngjøres på universitetets nettsider og ved oppslag.</article><article class="legalP" id="kapittel-4-paragraf-4-ledd-3">Fastlagte eksamensdatoer flyttes normalt ikke. Studentene har selv ansvar for at de ikke melder seg til eksamener som avvikles samtidig.</article><article class="legalP" id="kapittel-4-paragraf-4-ledd-4">Det praktiske arrangement av skoleeksamener forestås av studiedirektøren. Eksamenene avvikles i de lokaler som universitetet disponerer til formålet. Andre eksamener arrangeres av avdelingene i de lokaler avdelingene bestemmer.</article><article class="legalP" id="kapittel-4-paragraf-4-ledd-5">Ved organisert desentralisert undervisning kan det etter søknad til universitetsdirektøren gis anledning til desentralisert eksamensavvikling. Det skal være påmeldt minst 10 kandidater etter at trekkfristen er utløpt for at en skoleeksamen tillates avviklet utenfor Universitetet i Tromsø.</article></article><article class="legalArticle" data-lovdata-URL="LTI/forskrift/2003-04-03-762/§13" data-name="§13" id="kapittel-4-paragraf-5"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Trykking/kopiering av semesteroppgaver, mastergrads- og kandidatoppgaver</span></h3><article class="legalP" id="kapittel-4-paragraf-5-ledd-1">De avdelinger som benytter semesteroppgaver o.l. som en del av vurderingen, iverksetter nødvendige praktiske tiltak slik at utarbeiding av oppgavene ikke medfører materielle utgifter for kandidatene. Kandidatene skal få benytte utstyr for skriving, kopiering etc., og nødvendig papirmateriell skal være tilgjengelig.</article><article class="legalP" id="kapittel-4-paragraf-5-ledd-2">Avdelingene plikter å trykke inntil 20 eksemplarer av mastergrads- og kandidatoppgaver kostnadsfritt for egne studenter. Sju eksemplarer innleveres til sensur, hvorav to oversendes Universitetsbiblioteket for utlån.</article></article><article class="legalArticle" data-lovdata-URL="LTI/forskrift/2003-04-03-762/§14" data-name="§14" id="kapittel-4-paragraf-6"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Hemmelighold</span></h3><article class="legalP" id="kapittel-4-paragraf-6-ledd-1">Mastergrads- og kandidatoppgaver kan ikke kreves hemmeligholdt. Dersom det foreligger helt spesielle grunner til at avhandlingen bør unndras offentlighet, kan det avtales mellom den enkelte kandidat og avdelingen at mastergrads- eller kandidatoppgaven kan holdes hemmelig i inntil 5 år. Slikt hemmelighold omfatter likevel ikke ordinær sensur.</article></article><article class="legalArticle" data-lovdata-URL="LTI/forskrift/2003-04-03-762/§15" data-name="§15" id="kapittel-4-paragraf-7"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Annullering av eksamensoppmelding eller endring av eksamenssemester</span></h3><article class="legalP" id="kapittel-4-paragraf-7-ledd-1">Eksamensoppmeldte studenter kan annullere sin eksamensmelding eller endre eksamenssemester. Følgende frister gjelder:</article> <article class="defaultP" margin-top="true"><i>Løpende vurdering:</i> Fristen for å annullere oppmelding til en deleksamen eller endre eksamenssemester er 14 dager før innleveringsdato for den aktuelle deleksamenen.</article> <article class="defaultP" margin-top="true"><i>Skoleeksamen:</i> Fristen for å annullere oppmelding til en skoleeksamen eller endre eksamenssemester er 14 dager før aktuell eksamensdato. Universitetsdirektøren fastsetter absolutt siste frist for annullering av eksamensmelding.</article><article class="legalP" id="kapittel-4-paragraf-7-ledd-2">Eksamensmelding til utsatte eksamener, kontinuasjonseksamener og tidlig eksamen i undervisningsfritt semester kan ikke annulleres.</article></article><article class="legalArticle" data-lovdata-URL="LTI/forskrift/2003-04-03-762/§16" data-name="§16" id="kapittel-4-paragraf-8"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Trekk fra eksamen</span></h3><article class="legalP" id="kapittel-4-paragraf-8-ledd-1">Studenter som ikke møter til eksamen, ikke leverer deleksamen innen fristen, eller trekker seg etter at annulleringsfristen er utløpt, regnes for å ha fremstilt seg til eksamen. Kandidater som møter, men som trekker seg under eksamen, regnes også for å ha fremstilt seg til eksamen.</article><article class="legalP" id="kapittel-4-paragraf-8-ledd-2">Studenter som fremstiller seg til skoleeksamen, men som likevel ikke vil levere besvarelse, må fylle ut og levere trekkskjema før lokalet forlates. Ved andre typer eksamen hvor det er satt frist for innlevering, må trekkskjema leveres innen denne fristen. Etter dette anses studenten for å ha trukket seg fra eksamen. Kandidater som leverer blank besvarelse, anses også for å ha trukket seg fra eksamen.</article><article class="legalP" id="kapittel-4-paragraf-8-ledd-3">Kandidater som har levert eksamensbesvarelse, kan ikke unndra seg sensur.</article></article><article class="legalArticle" data-lovdata-URL="LTI/forskrift/2003-04-03-762/§17" data-name="§17" id="kapittel-4-paragraf-9"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Akutt sykdom og andre særskilte grunner til fravær i forbindelse med eksamen</span></h3><article class="legalP" id="kapittel-4-paragraf-9-ledd-1">Ved akutt sykdom gis det rett til utsatt eksamen, jf. § 20. Som akutt sykdom regnes sykdom som er oppstått etter annulleringsfristens utløp, jf. § 15. Ved dødsfall i nær familie eller ved andre særskilte grunner kan det også gis rett til utsatt eksamen, dersom forholdet dokumenteres.</article> <article class="defaultP" margin-top="true"><i>Løpende vurdering:</i> Dersom en kandidat på grunn av akutt sykdom eller andre særskilte grunner ikke kan fremstille seg til/fullføre deleksamen(er), skal avdelingen så langt det er praktisk mulig sørge for at studenter med gyldig forfall får gjennomføre sin eksamen i løpet av semesteret. Studenten må levere dokumentasjon på gyldig forfall til den aktuelle avdeling. Dersom det <i>ikke</i> er praktisk mulig å la kandidaten gjennomføre sin eksamen i løpet av semesteret og/eller før en eventuell avsluttende skoleeksamen, skal avdelingen kontakte studiedirektøren for fastsetting og organisering av utsatt eksamen det påfølgende semester i henhold til § 20.</article> <article class="defaultP" margin-top="true"><i>Skoleeksamen:</i> Dersom en kandidat ikke kan møte til skoleeksamen på grunn av akutt sykdom eller andre særskilte grunner, gis vedkommende rett til utsatt eksamen jf. § 20 dersom legeerklæring er sendt eller levert til studiedirektøren senest to døgn etter den første eksamen som attesten gjelder for. En kandidat som blir syk under skoleeksamen, må underrette hovedvakt i eksamenslokalet, fylle ut trekkskjema og straks oppsøke lege og levere legeerklæring. Er det ikke mulig å få en legeerklæring senest to døgn etter den første eksamen som erklæringen gjelder for, må eksamenskandidaten gi studiedirektøren beskjed om dette innen fristens utløp. Legeerklæringen skal inneholde opplysninger om hvilken eksamen eller hvilke eksamener den gjelder for, samt tidsrom for sykdomsperioden. Sykmeldingsattest beregnet til bruk overfor arbeidsgiver godtas ikke som legeerklæring.</article></article><article class="legalArticle" data-lovdata-URL="LTI/forskrift/2003-04-03-762/§18" data-name="§18" id="kapittel-4-paragraf-10"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Kildebruk og tillatte hjelpemidler ved eksamen</span></h3><article class="legalP" id="kapittel-4-paragraf-10-ledd-1">Ved hjemmeeksamen og andre skriftlige arbeider vil kopiering eller avskrift av faglitteratur og andres arbeider uten henvisning bli vurdert som fusk.</article><article class="legalP" id="kapittel-4-paragraf-10-ledd-2">Tillatte hjelpemidler ved skoleeksamen skal være oppført på eksamensoppgavens forside. Godkjenning og kontroll av hjelpemidler foretas av avdelingene.</article><article class="legalP" id="kapittel-4-paragraf-10-ledd-3">Studenter har ikke anledning til å ta med seg mobiltelefon eller annet kommunikasjonsutstyr i eksamenslokalet.</article></article><article class="legalArticle" data-lovdata-URL="LTI/forskrift/2003-04-03-762/§19" data-name="§19" id="kapittel-4-paragraf-11"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Fusk ved eksamen</span></h3><article class="legalP" id="kapittel-4-paragraf-11-ledd-1">Bruk av andre hjelpemidler enn de som er oppført på eksamensoppgaven blir ansett som fusk. Dersom studenten har ulovlige hjelpemidler til disposisjon etter at eksamen er startet, blir det behandlet som forsøk på fusk.</article><article class="legalP" id="kapittel-4-paragraf-11-ledd-2">Dersom det oppstår mistanke om fusk eller forsøk på fusk under eksamen, skal kandidaten straks gjøres oppmerksom på at forholdet vil bli rapportert. Kandidaten velger selv om vedkommende vil fullføre eller avbryte eksamen. Dersom eksamenen fullføres skal besvarelsen leveres inn og sensureres på vanlig måte.</article><article class="legalP" id="kapittel-4-paragraf-11-ledd-3">Kandidater som blir tatt i fusk eller forsøk på fusk ved eksamen, kan utestenges fra institusjonen og fratas retten til å gå opp til eksamen ved alle institusjoner i inntil ett år.</article></article></section><section class="section" data-name="kapIV" id="kapittel-5" data-lovdata-URL="LTI/forskrift/2003-04-03-762/KAPITTEL_5"><h2>Kapittel IV. Utsatt eksamen, kontinuasjon, ekstraordinær eksamen m.m.</h2><article class="legalArticle" data-lovdata-URL="LTI/forskrift/2003-04-03-762/§20" data-name="§20" id="kapittel-5-paragraf-1"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Utsatt eksamen grunnet akutt sykdom eller andre særskilte forfallsgrunner</span></h3><article class="legalP" id="kapittel-5-paragraf-1-ledd-1">Kandidater som ikke fullfører en eksamen eller deler av eksamen og som oppfyller betingelsene i § 17, kan gå opp til utsatt eksamen.</article><article class="legalP" id="kapittel-5-paragraf-1-ledd-2">Kandidater som av særskilte grunner i forbindelse med svangerskap, fødsel eller omsorg for barn ikke kan gå opp til ordinær eksamen, kan også søke om å få delta på utsatt eksamen. Forholdet må dokumenteres med legeerklæring, fødselsattest o.l.</article><article class="legalP" id="kapittel-5-paragraf-1-ledd-3">Ved utsatt eksamen er det ikke anledning til å gå opp til eventuelle deler av eksamen som ble avlagt under den ordinære eksamen. Eksamensordningen ved utsatt eksamen skal være den samme som ved ordinær eksamen.</article><article class="legalP" id="kapittel-5-paragraf-1-ledd-4">Utsatte skoleeksamener skal arrangeres så snart som mulig etter at forfallsgrunnen er opphørt og normalt senest en måned inn i det nye semesteret. Studentene må selv melde seg til utsatt eksamen. Universitetsdirektøren fastsetter fristen for å melde seg. Eksamensmeldinger til utsatt eksamen er bindende.</article><article class="legalP" id="kapittel-5-paragraf-1-ledd-5">Arrangering av utsatte eksamener ved løpende vurdering må avtales med den aktuelle avdeling.</article><article class="legalP" id="kapittel-5-paragraf-1-ledd-6">Dersom en student ikke møter til utsatt eksamen eller avbryter eksamen, gis det ikke adgang til å avlegge ny utsatt eksamen.</article><article class="legalP" id="kapittel-5-paragraf-1-ledd-7">Det juridiske fakultet kan fravike bestemmelsene i denne paragraf i utfyllende regler for master i rettsvitenskap.</article></article><article class="legalArticle" data-lovdata-URL="LTI/forskrift/2003-04-03-762/§21" data-name="§21" id="kapittel-5-paragraf-2"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Adgang til kontinuasjonseksamen for kandidater som ikke består ordinær eksamen</span></h3><article class="legalP" id="kapittel-5-paragraf-2-ledd-1">Studenter som ikke består siste avholdte ordinære eksamen, og som har studierett til det aktuelle studieprogrammet/emnet, kan få adgang til kontinuasjonseksamen dersom avdelingen har bestemt at det skal være anledning til å avlegge kontinuasjonseksamen i det aktuelle emnet. Bestemmelser om kontinuasjonsadgang, herunder hvilke karaktergivende aktiviteter som må tas opp igjen når studenten ikke har bestått emnet, skal tas inn i emnebeskrivelsen for det enkelte emnet.</article><article class="legalP" id="kapittel-5-paragraf-2-ledd-2">Tidspunkt for kontinuasjonseksamen ved løpende vurdering avgjøres av den enkelte avdeling. Kontinuasjon i forbindelse med skoleeksamen avholdes ved begynnelsen av påfølgende semester etter siste ordinære eksamen.</article><article class="legalP" id="kapittel-5-paragraf-2-ledd-3">Studentene må selv melde seg opp til kontinuasjonseksamen. Universitetsdirektøren fastsetter absolutt siste frist for oppmelding. Eksamensmeldinger til kontinuasjonseksamener er bindende.</article><article class="legalP" id="kapittel-5-paragraf-2-ledd-4">Det avholdes ikke utsatte eksamener ved sykdomsforfall eller annet forfall til kontinuasjonseksamen.</article><article class="legalP" id="kapittel-5-paragraf-2-ledd-5">Det er ikke anledning til å fremstille seg til kontinuasjonseksamen for å forbedre karakteren fra en allerede bestått eksamen.</article><article class="legalP" id="kapittel-5-paragraf-2-ledd-6">Det selvstendige arbeidet på høgre grad, eller andre skriftlige arbeider av lignende omfang, kan kun fremlegges til ny sensur i bearbeidet eller supplert form dersom arbeidet bedømmes til ikke bestått.</article></article><article class="legalArticle" data-lovdata-URL="LTI/forskrift/2003-04-03-762/§22" data-name="§22" id="kapittel-5-paragraf-3"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Ekstraordinær eksamen</span></h3><article class="legalP" id="kapittel-5-paragraf-3-ledd-1">Ekstraordinær eksamen er en eksamen som avdelingen i særlige tilfeller kan avholde for studenter som ikke kan vente til neste ordinære eksamen, og som ikke fyller kravene til å delta på utsatt eksamen eller på kontinuasjonseksamen.</article><article class="legalP" id="kapittel-5-paragraf-3-ledd-2">Studenter som har fremstilt seg til den ordinære eksamen i samme emne sist slik ble avholdt, og eksamenskandidater som ikke er tatt opp som studenter ved det aktuelle faget eller studiet, kan ikke gå opp til ekstraordinær eksamen.</article><article class="legalP" id="kapittel-5-paragraf-3-ledd-3">Søknad sendes til den avdelingen som er faglig ansvarlig for eksamenen.</article><article class="legalP" id="kapittel-5-paragraf-3-ledd-4">Det arrangeres ikke utsatt eksamen eller kontinuasjonseksamen i forbindelse med ekstraordinære eksamener.</article></article><article class="legalArticle" data-lovdata-URL="LTI/forskrift/2003-04-03-762/§23" data-name="§23" id="kapittel-5-paragraf-4"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Adgang til å avlegge eksamen etter tidligere ordning ved nedlegging eller endringer i emnet</span></h3><article class="legalP" id="kapittel-5-paragraf-4-ledd-1">Dersom emnet endres vesentlig med hensyn til omfang, pensum eller lignende, skal det være anledning til å avlegge eksamen etter tidligere ordning kun én gang for et tidsrom på ett år etter at ny ordning trer i kraft. Studenten har imidlertid ikke krav på undervisning etter tidligere ordning. Gjelder endringen selve eksamensordningen, gis det anledning til å gå opp til eksamen én gang etter tidligere ordning dersom studenten har påbegynt emnet før den nye ordningen trådte i kraft.</article><article class="legalP" id="kapittel-5-paragraf-4-ledd-2">Eksamenskandidater som ikke er tatt opp som studenter ved det aktuelle studieprogrammet/emnet må avlegge eksamen etter den eksamensordning som til enhver tid gjelder for privatister.</article><article class="legalP" id="kapittel-5-paragraf-4-ledd-3">Det må søkes om å få avlegge eksamen etter tidligere ordning. Søknaden sendes til den avdeling som er faglig ansvarlig for emnet.</article></article><article class="legalArticle" data-lovdata-URL="LTI/forskrift/2003-04-03-762/§24" data-name="§24" id="kapittel-5-paragraf-5"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Adgangen til å fremstille seg til samme eksamen</span></h3><article class="legalP" id="kapittel-5-paragraf-5-ledd-1">Det er anledning til å fremstille seg til samme eksamen ved Universitetet i Tromsø inntil tre ganger. Hva som regnes som å fremstille seg til eksamen er beskrevet i § 16.</article><article class="legalP" id="kapittel-5-paragraf-5-ledd-2">Den aktuelle avdeling kan gjøre unntak fra denne bestemmelsen dersom ett av følgende kriterier er oppfylt:<ul class="defaultList"><li data-li-identifier="1." data-name="1."><article class="listArticle" id="kapittel-5-paragraf-5-ledd-2-punkt-1"><article class="legalP" id="kapittel-5-paragraf-5-ledd-2-punkt-1-ledd-1">ved å bestå eksamen i emnet vil studenten fullføre en grad ved universitetet.</article></article></li><li data-li-identifier="2." data-name="2."><article class="listArticle" id="kapittel-5-paragraf-5-ledd-2-punkt-2"><article class="legalP" id="kapittel-5-paragraf-5-ledd-2-punkt-2-ledd-1">studenten kan dokumentere sosiale og/eller personlige grunner til at eksamen i emnet ikke er bestått etter å fremstilt seg tre ganger.</article></article></li></ul></article><article class="legalP" id="kapittel-5-paragraf-5-ledd-3">Det kan gis inntil tre dispensasjoner.</article><article class="legalP" id="kapittel-5-paragraf-5-ledd-4">Avslag på søknad om dispensasjon i henhold til denne bestemmelsen kan påklages. Klageinstans er styrets klagenemnd.</article><article class="legalP" id="kapittel-5-paragraf-5-ledd-5">Dersom en kandidat har bestått samme eksamen mer enn én gang, vil beste karakter gjelde. Etter overgangen til nytt vurderingsuttrykk skal karakter som er gitt etter ny ordning gjelde, jf. § 35.</article><article class="legalP" id="kapittel-5-paragraf-5-ledd-6">Ved et nytt eksamensforsøk må kandidater som har bestått eksamen i et emne med løpende vurdering som inkluderer flere deleksamener, ta alle deleksamenene om igjen.</article></article></section><section class="section" data-name="kapV" id="kapittel-6" data-lovdata-URL="LTI/forskrift/2003-04-03-762/KAPITTEL_6"><h2>Kapittel V. Særlig tilrettelegging under eksamen</h2><article class="legalArticle" data-lovdata-URL="LTI/forskrift/2003-04-03-762/§25" data-name="§25" id="kapittel-6-paragraf-1"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Særlig tilrettelegging under eksamen</span></h3><article class="legalP" id="kapittel-6-paragraf-1-ledd-1">Særlig tilrettelegging under eksamen skal ha som formål å oppveie de ulemper funksjonshemningen medfører for kandidaten i eksamenssituasjonen, samtidig som det i størst mulig utstrekning skal sørges for at kandidatene prøves likt. Eksamensformen(e) skal legges til grunn ved vurdering av eventuell tilrettelegging. Tilretteleggingen skal ikke føre til en reduksjon av de faglige krav som stilles ved det enkelte studium.</article><article class="legalP" id="kapittel-6-paragraf-1-ledd-2">Studenten må fremsette skriftlig søknad til studiedirektøren om den aktuelle tilretteleggingen innen fristen for å levere eksamensmelding, jf. § 5. Studiedirektøren kan gi dispensasjon fra søknadsfristen, jf. § 7. Søknader skal være dokumentert med legeattest eller spesialisterklæring av ny dato med mindre ordningen skjer på annet enn medisinsk grunnlag. Dokumentasjonen må angi hvilke spesifikke vansker studenten vil ha i forbindelse med de aktuelle eksamensformene som vedkommende søker tilrettelegging for.</article></article><article class="legalArticle" data-lovdata-URL="LTI/forskrift/2003-04-03-762/§26" data-name="§26" id="kapittel-6-paragraf-2"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Varige fysiske og psykiske funksjonshemninger</span></h3><article class="legalP" id="kapittel-6-paragraf-2-ledd-1">Studenter som ved spesialist- eller legeerklæring dokumenterer fysiske og/eller psykiske funksjonshemninger kan få sine skoleeksamener tilrettelagt så langt det er praktisk mulig. Det kan gis særordning i form av utvidet eksamenstid, regulerbar stol, spesialstol kan medbringes, kandidaten kan få sitte i eget rom o.l. Dersom det er dokumentert at funksjonshemningen er av varig art kan tilretteleggingen ved skriftlige skoleeksamener registreres som varig slik at det ikke er nødvendig med ny søknad for hvert eksamenssemester. For andre typer eksamener eller for eksamener som består av kombinasjoner av flere ulike eksamensformer, må det imidlertid søkes på nytt for hvert eksamenssemester. Slik ny søknad trenger ikke å være vedlagt ny dokumentasjon dersom det tidligere er dokumentert at funksjonshemningen er av varig art. For hjemmeoppgaver og lignende eksamensformer av flere dagers varighet, se bestemmelser i § 33.</article></article><article class="legalArticle" data-lovdata-URL="LTI/forskrift/2003-04-03-762/§27" data-name="§27" id="kapittel-6-paragraf-3"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Akutte lidelser/forbigående funksjonshemninger</span></h3><article class="legalP" id="kapittel-6-paragraf-3-ledd-1">Kandidater som på grunn av en akutt lidelse ikke kan gjennomføre eksamen, har i utgangspunktet ikke krav på særlig tilrettelegging under eksamen. Dersom problemet oppstår like før eksamen, gis kandidaten rett til å få utsatt eksamen etter bestemmelsene i § 20. Dersom det er sannsynlig at en kandidat med en akutt lidelse vil klare å gjennomføre eksamen med enkle, lite ressurskrevende tiltak, kan slik særlig tilrettelegging likevel gis. Med enkle, lite ressurskrevende tiltak menes for eksempel regulerbar kontorstol og ekstra tid til å hvile/skrive. Det gis ikke adgang til bruk av PC ved akutt lidelse. For hjemmeoppgaver og lignende eksamensformer av flere dagers varighet, se bestemmelser i § 33.</article></article><article class="legalArticle" data-lovdata-URL="LTI/forskrift/2003-04-03-762/§28" data-name="§28" id="kapittel-6-paragraf-4"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Spesifikke lese- og skrivevansker</span></h3><article class="legalP" id="kapittel-6-paragraf-4-ledd-1">Studenter som dokumenterer spesifikke lese- og/eller skrivevansker kan få utvidet eksamenstid på 20 minutter ved skoleeksamener som varer i inntil 3 timer, 30 minutter ved eksamener som varer fra 3 til 5 timer og 1 time på skoleeksamener som varer i 5 timer eller mer. Det kan gis tilbud om å få avlegge skoleeksamen ved bruk av PC. Dersom kandidaten ikke benytter PC ved skoleeksamen, kan vedkommende ved henvendelse til studiedirektøren få anonymiserte kopier av sin logopedattest som legges ved eksamensbesvarelsen. Det gis i utgangspunktet ikke ekstra eksamenstid for hjemmeoppgaver og lignende eksamensformer av flere dagers varighet.</article></article><article class="legalArticle" data-lovdata-URL="LTI/forskrift/2003-04-03-762/§29" data-name="§29" id="kapittel-6-paragraf-5"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Allergi og astma</span></h3><article class="legalP" id="kapittel-6-paragraf-5-ledd-1">Allergi eller astma gir ikke grunnlag for særlig tilrettelegging under eksamen. Ved alvorlige/særlige tilfeller kan det gi grunnlag for ekstra tid til hvile og/eller tid til nødvendig medisinering under skoleeksamen. Dersom en kandidat skulle bli så plaget av allergi/astma at vedkommende ikke klarer å gjennomføre eksamen, kan kandidaten få utsatt eksamen i henhold til § 20.</article></article><article class="legalArticle" data-lovdata-URL="LTI/forskrift/2003-04-03-762/§30" data-name="§30" id="kapittel-6-paragraf-6"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Seneskjedebetennelse/problemer med å skrive for hånd</span></h3><article class="legalP" id="kapittel-6-paragraf-6-ledd-1">Ved seneskjedebetennelse/problemer med å skrive for hånd kan studenten gis hviletid og/eller få benytte elektronisk skrivemaskin ved skoleeksamener. Dersom en kandidat får plager av en slik art at vedkommende ikke klarer å gjennomføre eksamen, kan kandidaten få utsatt eksamen i henhold til § 20. For hjemmeoppgaver og lignende eksamensformer av flere dagers varighet, se bestemmelser i § 33.</article></article><article class="legalArticle" data-lovdata-URL="LTI/forskrift/2003-04-03-762/§31" data-name="§31" id="kapittel-6-paragraf-7"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Graviditet eller amming</span></h3><article class="legalP" id="kapittel-6-paragraf-7-ledd-1">Gravide kandidater gis ekstra eksamenstid på 20 minutter ved skoleeksamener som varer i inntil 3 timer, 30 minutter ved eksamener som varer fra 3 til 5 timer og 1 time på skoleeksamener som varer i 5 timer eller mer dersom eksamen avholdes i svangerskapets 8. eller 9. måned. Fødselstermin må dokumenteres. Dersom en gravid kandidat har behov for hviletid på et tidligere tidspunkt i svangerskapet, må det søkes særskilt om dette og det må fremlegges legeattest som dokumentasjon for behovet. I forbindelse med svangerskap og fødsel kan det søkes om å få avlegge skoleeksamen hjemme eller på sykehus. I det siste tilfellet må kandidaten innhente skriftlig samtykke fra sykehuset. Kandidater som ønsker å amme i løpet av en skriftlig skoleeksamen, får utvidet eksamenstiden tilsvarende medgått tid til amming. Det er ikke krav om at forholdet dokumenteres, men det må søkes innen fristen på vanlig måte. For hjemmeoppgaver og lignende eksamensformer av flere dagers varighet, se bestemmelser i § 33.</article></article><article class="legalArticle" data-lovdata-URL="LTI/forskrift/2003-04-03-762/§32" data-name="§32" id="kapittel-6-paragraf-8"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Norsk som fremmedspråk</span></h3><article class="legalP" id="kapittel-6-paragraf-8-ledd-1">Kandidater som har norsk som fremmedspråk gis ekstra eksamenstid på 20 minutter ved skoleeksamener som varer i inntil 3 timer, 30 minutter ved eksamener som varer fra 3 til 5 timer og 1 time på skoleeksamener som varer i 5 timer eller mer. For hjemmeoppgaver og lignende eksamensformer av flere dagers varighet foretas det en vurdering i samråd med den aktuelle avdeling/fagmiljø over hvorvidt det er grunnlag for å gi utvidet tid. Ordningen gjelder de tre første årene som registrert student ved Universitetet i Tromsø. For studenter med svensk eller dansk morsmål gjelder ordningen kun første år som registrert student. Ordningen gjelder ikke studenter på engelskspråklige program, eller studenter med samisk som 1. språk og norsk som 2. språk fra videregående skole.</article></article><article class="legalArticle" data-lovdata-URL="LTI/forskrift/2003-04-03-762/§33" data-name="§33" id="kapittel-6-paragraf-9"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Utvidet eksamenstid under hjemmeeksamen og lignende eksamensformer av flere dagers varighet</span></h3><article class="legalP" id="kapittel-6-paragraf-9-ledd-1">Ved hjemmeeksamen og lignende eksamensformer av flere dagers varighet kan det i særlige tilfeller gis et rimelig antall ekstra eksamensdager dersom kandidaten dokumenterer uforutsette problemer av medisinsk karakter/dødsfall i nærmeste familie/andre ulykkeslignende tilfeller som har inntruffet i løpet av eksamensperioden. For studenter med varige funksjonshemninger må avdelingen foreta en individuell vurdering av omfanget av en eventuell utvidet eksamenstid. Studenten må levere skriftlig søknad med dokumentasjon til den aktuelle avdeling innen innleveringsfristen. Ved hjemmeoppgaver og lignende eksamensformer av inntil 3 ukers varighet gis det i utgangspunktet ikke flere dager enn at oppgaven kan sensureres sammen med de som er levert innen fristen. Studenter som likevel ikke klarer å fullføre med ekstra tid, gis rett til utsatt eksamen i henhold til § 20. Ved semesteroppgaver og andre skriftlige arbeider som det kan arbeides med gjennom hele semesteret, vurderer den aktuelle avdeling hva som er et rimelig antall ekstra eksamensdager.</article></article></section><section class="section" data-name="kapVI" id="kapittel-7" data-lovdata-URL="LTI/forskrift/2003-04-03-762/KAPITTEL_7"><h2>Kapittel VI. Vurderingsuttrykk og karakterfastsettelse</h2><article class="legalArticle" data-lovdata-URL="LTI/forskrift/2003-04-03-762/§34" data-name="§34" id="kapittel-7-paragraf-1"><h3 class="legalArticleHeader"><span class="legalArticleValue">§ 34</span>. <span class="legalArticleTitle">Karakterfastsettelse</span></h3><article class="legalP" id="kapittel-7-paragraf-1-ledd-1">Fremgangsmåten ved fastsetting av karakter, herunder innbyrdes vekting av deleksamener mv., skal være fastsatt i emnebeskrivelsen og/eller studieplanen.</article><article class="legalP" id="kapittel-7-paragraf-1-ledd-2">Det selvstendige arbeidet i høgre grad skal alltid gis særskilt karakter.</article></article><article class="legalArticle" data-lovdata-URL="LTI/forskrift/2003-04-03-762/§35" data-name="§35" id="kapittel-7-paragraf-2"><h3 class="legalArticleHeader"><span class="legalArticleValue">§ 35</span>. <span class="legalArticleTitle">Vurderingsuttrykk</span></h3><article class="legalP" id="kapittel-7-paragraf-2-ledd-1">Følgende vurderingsuttrykk skal benyttes:<ul class="defaultList"><li data-li-identifier="a)" data-name="a)"><article class="listArticle" id="kapittel-7-paragraf-2-ledd-1-punkt-1"><article class="legalP" id="kapittel-7-paragraf-2-ledd-1-punkt-1-ledd-1">bestått/ikke bestått, eller</article></article></li><li data-li-identifier="b)" data-name="b)"><article class="listArticle" id="kapittel-7-paragraf-2-ledd-1-punkt-2"><article class="legalP" id="kapittel-7-paragraf-2-ledd-1-punkt-2-ledd-1">en gradert skala med 5 trinn fra A til E for bestått og F for ikke bestått.</article></article></li></ul></article><article class="legalP" id="kapittel-7-paragraf-2-ledd-2">Bokstavkaraktertrinnene gis følgende betegnelse og generell, kvalitativ beskrivelse: <table><thead><tr><th data-text-align="left" data-vertical-align="top"><i>Symbol</i></th><th data-text-align="left" data-vertical-align="top"><i>Betegnelse</i></th><th data-text-align="left" data-vertical-align="top"><i>Generell, kvalitativ beskrivelse av vurderingskriterier</i></th></tr></thead><tbody><tr><td data-text-align="left" data-vertical-align="top">A</td><td data-text-align="left" data-vertical-align="top">Fremragende</td><td data-text-align="left" data-vertical-align="top">Fremragende prestasjon som klart utmerker seg. Viser stor grad av selvstendighet.</td></tr><tr><td data-text-align="left" data-vertical-align="top">B</td><td data-text-align="left" data-vertical-align="top">Meget god</td><td data-text-align="left" data-vertical-align="top">Meget god prestasjon som ligger over gjennomsnittet. Viser evne til selvstendighet.</td></tr><tr><td data-text-align="left" data-vertical-align="top">C</td><td data-text-align="left" data-vertical-align="top">God</td><td data-text-align="left" data-vertical-align="top">Gjennomsnittlig prestasjon som er tilfredsstillende på de fleste områder.</td></tr><tr><td data-text-align="left" data-vertical-align="top">D</td><td data-text-align="left" data-vertical-align="top">Nokså god</td><td data-text-align="left" data-vertical-align="top">Prestasjon under gjennomsnittet, med en del vesentlige mangler.</td></tr><tr><td data-text-align="left" data-vertical-align="top">E</td><td data-text-align="left" data-vertical-align="top">Tilstrekkelig</td><td data-text-align="left" data-vertical-align="top">Prestasjon som tilfredsstiller minimumskravene, men heller ikke mer.</td></tr><tr><td data-text-align="left" data-vertical-align="top">F</td><td data-text-align="left" data-vertical-align="top">Ikke bestått</td><td data-text-align="left" data-vertical-align="top">Prestasjon som ikke tilfredsstiller minimumskravene.</td></tr></tbody></table></article></article><article class="legalArticle" data-lovdata-URL="LTI/forskrift/2003-04-03-762/§36" data-name="§36" id="kapittel-7-paragraf-3"><h3 class="legalArticleHeader"><span class="legalArticleValue">§ 36</span>. <span class="legalArticleTitle">Gjennomsnittskarakter</span></h3><article class="legalP" id="kapittel-7-paragraf-3-ledd-1">Det skal i minst mulig grad benyttes samlet karakter/gjennomsnittskarakter.</article><article class="legalP" id="kapittel-7-paragraf-3-ledd-2">Dersom det i helt spesielle tilfeller likevel er behov for utregning av gjennomsnittskarakter, må det være benyttet bokstavkarakter på alle deleksamenene som inngår i beregningen. Følgende omregningsmodell skal legges til grunn:<ul class="defaultList"><li data-li-identifier="1." data-name="1."><article class="listArticle" id="kapittel-7-paragraf-3-ledd-2-punkt-1"><article class="legalP" id="kapittel-7-paragraf-3-ledd-2-punkt-1-ledd-1">Hver bokstavkarakter erstattes av en tallekvivalent, A=5, B=4, C=3, D=2, E=1.</article></article></li><li data-li-identifier="2." data-name="2."><article class="listArticle" id="kapittel-7-paragraf-3-ledd-2-punkt-2"><article class="legalP" id="kapittel-7-paragraf-3-ledd-2-punkt-2-ledd-1">Tallekvivalenten multipliseres med emnets studiepoeng, og de enkelte produktene av studiepoeng og tallekvivalent summeres for de emner som inngår.</article></article></li><li data-li-identifier="3." data-name="3."><article class="listArticle" id="kapittel-7-paragraf-3-ledd-2-punkt-3"><article class="legalP" id="kapittel-7-paragraf-3-ledd-2-punkt-3-ledd-1">Produktsummen divideres med totalt antall studiepoeng som inngår i samlingen av aktuelle emner.</article></article></li><li data-li-identifier="4." data-name="4."><article class="listArticle" id="kapittel-7-paragraf-3-ledd-2-punkt-4"><article class="legalP" id="kapittel-7-paragraf-3-ledd-2-punkt-4-ledd-1">Kvotienten regnes ut med én desimal.</article></article></li><li data-li-identifier="5." data-name="5."><article class="listArticle" id="kapittel-7-paragraf-3-ledd-2-punkt-5"><article class="legalP" id="kapittel-7-paragraf-3-ledd-2-punkt-5-ledd-1">Gjennomsnittskarakteren blir den bokstavkarakter som har heltallet i kvotienten som tallekvivalent, etter at vanlig avrundingsregel er brukt.</article></article></li></ul></article></article></section><section class="section" data-name="kapVII" id="kapittel-8" data-lovdata-URL="LTI/forskrift/2003-04-03-762/KAPITTEL_8"><h2>Kapittel VII. Sensur</h2><article class="legalArticle" data-lovdata-URL="LTI/forskrift/2003-04-03-762/§37" data-name="§37" id="kapittel-8-paragraf-1"><h3 class="legalArticleHeader"><span class="legalArticleValue">§ 37</span>. <span class="legalArticleTitle">Antall sensorer, sensurordninger og bruk av eksterne sensorer</span></h3><article class="legalP" id="kapittel-8-paragraf-1-ledd-1">Avdelingene oppnevner sensorer. Det skal være ekstern evaluering av vurderingen eller vurderingsordningene. Følgende sensurordninger gjelder ved Universitetet i Tromsø:<ul class="defaultList"><li data-li-identifier="1." data-name="1."><article class="listArticle" id="kapittel-8-paragraf-1-ledd-1-punkt-1"><article class="legalP" id="kapittel-8-paragraf-1-ledd-1-punkt-1-ledd-1">Det skal benyttes to sensorer, hvorav minst én ekstern, i følgende tilfeller: <ul class="defaultList"><li data-li-identifier="a)" data-name="a)"><article class="listArticle" id="kapittel-8-paragraf-1-ledd-1-punkt-1-ledd-1-punkt-1"><article class="legalP" id="kapittel-8-paragraf-1-ledd-1-punkt-1-ledd-1-punkt-1-ledd-1">Ved bedømmelse av kandidatens selvstendige arbeid i høgre grad.</article></article></li><li data-li-identifier="b)" data-name="b)"><article class="listArticle" id="kapittel-8-paragraf-1-ledd-1-punkt-1-ledd-1-punkt-2"><article class="legalP" id="kapittel-8-paragraf-1-ledd-1-punkt-1-ledd-1-punkt-2-ledd-1">Ved ny sensurering etter lov om universiteter og høgskoler § 51 nr. 2, klage over formelle feil ved eksamen og lov om universiteter og høgskoler § 52 nr. 4, klage over karakterfastsettelse.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-8-paragraf-1-ledd-1-punkt-2"><article class="legalP" id="kapittel-8-paragraf-1-ledd-1-punkt-2-ledd-1">I alle øvrige tilfeller skal det benyttes minst én intern sensor kombinert med ekstern evaluering av vurderingen eller vurderingsordningen. Ved bedømmelse av muntlig eksamen eller lignende som etter sin art ikke lar seg etterprøve, skal det likevel være minst to sensorer.</article><article class="legalP" id="kapittel-8-paragraf-1-ledd-1-punkt-2-ledd-2">Ordninger for ekstern evaluering kan være én av, eller en kombinasjon, av følgende: <ul class="defaultList"><li data-li-identifier="a)" data-name="a)"><article class="listArticle" id="kapittel-8-paragraf-1-ledd-1-punkt-2-ledd-2-punkt-1"><article class="legalP" id="kapittel-8-paragraf-1-ledd-1-punkt-2-ledd-2-punkt-1-ledd-1">ekstern sensor deltar ved vurdering av eksamensbesvarelsene fra alle kandidatene</article></article></li><li data-li-identifier="b)" data-name="b)"><article class="listArticle" id="kapittel-8-paragraf-1-ledd-1-punkt-2-ledd-2-punkt-2"><article class="legalP" id="kapittel-8-paragraf-1-ledd-1-punkt-2-ledd-2-punkt-2-ledd-1">ekstern sensor deltar ved utforming av eksamensoppgaver og sensorveiledning</article></article></li><li data-li-identifier="c)" data-name="c)"><article class="listArticle" id="kapittel-8-paragraf-1-ledd-1-punkt-2-ledd-2-punkt-3"><article class="legalP" id="kapittel-8-paragraf-1-ledd-1-punkt-2-ledd-2-punkt-3-ledd-1">ekstern sensor foretar kontroll av intern sensors vurdering av et tilfeldig utvalg kandidater</article></article></li><li data-li-identifier="d)" data-name="d)"><article class="listArticle" id="kapittel-8-paragraf-1-ledd-1-punkt-2-ledd-2-punkt-4"><article class="legalP" id="kapittel-8-paragraf-1-ledd-1-punkt-2-ledd-2-punkt-4-ledd-1">eksterne sensorer foretar en samlet vurdering av alle vurderingsordningene som inngår i studieplanen/faget.</article></article></li></ul></article></article></li></ul></article><article class="legalP" id="kapittel-8-paragraf-1-ledd-2">Avdelingene selv fastsetter retningslinjer generelt eller for det enkelte studieprogram eller emne ved tverrfakultære studieprogram når det gjelder antall sensorer og hvordan ekstern deltakelse i vurderingen skal gjennomføres, enten ved ekstern deltakelse i den enkelte vurdering eller ved ekstern evaluering av vurderingsordningene.</article></article><article class="legalArticle" data-lovdata-URL="LTI/forskrift/2003-04-03-762/§38" data-name="§38" id="kapittel-8-paragraf-2"><h3 class="legalArticleHeader"><span class="legalArticleValue">§ 38</span>. <span class="legalArticleTitle">Ekstern sensor og krav til kvalifikasjon</span></h3><article class="legalP" id="kapittel-8-paragraf-2-ledd-1">Ekstern sensor skal ikke være ansatt i hel- eller deltidsstilling ved Universitetet i Tromsø i det gjeldende semester. Engasjerte forelesere/seminarholdere regnes som interne den tiden de mottar lønn fra universitetet.</article><article class="legalP" id="kapittel-8-paragraf-2-ledd-2">En ekstern sensor må ha minst én av følgende kvalifikasjoner:<ul class="defaultList"><li data-li-identifier="1." data-name="1."><article class="listArticle" id="kapittel-8-paragraf-2-ledd-2-punkt-1"><article class="legalP" id="kapittel-8-paragraf-2-ledd-2-punkt-1-ledd-1">Inneha vitenskapelig kompetanse som kvalifiserer for ansettelse som minimum høgskolelektor/amanuensis ved universitet/høgskole eller annen forskningsinstitusjon.</article></article></li><li data-li-identifier="2." data-name="2."><article class="listArticle" id="kapittel-8-paragraf-2-ledd-2-punkt-2"><article class="legalP" id="kapittel-8-paragraf-2-ledd-2-punkt-2-ledd-1">I særlige tilfeller gjennom relevant yrkespraksis være særlig kvalifisert for å foreta sensur innenfor et bestemt område.</article></article></li></ul></article></article><article class="legalArticle" data-lovdata-URL="LTI/forskrift/2003-04-03-762/§39" data-name="§39" id="kapittel-8-paragraf-3"><h3 class="legalArticleHeader"><span class="legalArticleValue">§ 39</span>. <span class="legalArticleTitle">Sensurfrister</span></h3><article class="legalP" id="kapittel-8-paragraf-3-ledd-1">Sensuren skal foreligge innen tre uker med mindre styret selv har fastsatt en lengre frist. For større skriftlige arbeider, slik som selvstendige arbeider normert til 20 studiepoeng eller mer, er fristen for sensur seks uker.</article><article class="legalP" id="kapittel-8-paragraf-3-ledd-2">Avdelingene kan søke om dispensasjon fra sensurfristen etter lov om universiteter og høgskoler § 50 nr. 4. Slik søknad skal være fremmet i god tid og slik at søknad kan behandles av universitetsstyret minimum to uker før den aktuelle eksamen.</article></article><article class="legalArticle" data-lovdata-URL="LTI/forskrift/2003-04-03-762/§40" data-name="§40" id="kapittel-8-paragraf-4"><h3 class="legalArticleHeader"><span class="legalArticleValue">§ 40</span>. <span class="legalArticleTitle">Kunngjøring av sensur</span></h3><article class="legalP" id="kapittel-8-paragraf-4-ledd-1">Resultatet fra en skriftlig eksamen kunngjøres ved oppslag på universitetets nettsider og ved oppslag på den enkelte avdeling. Studentene er selv ansvarlig for å gjøre seg kjent med sensuren. Universitetet i Tromsø er ikke ansvarlig for eventuelle feil eller misforståelser som oppstår ved muntlig beskjed om eksamensresultatet.</article></article></section><section class="section" data-name="kapVIII" id="kapittel-9" data-lovdata-URL="LTI/forskrift/2003-04-03-762/KAPITTEL_9"><h2>Kapittel VIII. Klage</h2><article class="legalArticle" data-lovdata-URL="LTI/forskrift/2003-04-03-762/§41" data-name="§41" id="kapittel-9-paragraf-1"><h3 class="legalArticleHeader"><span class="legalArticleValue">§ 41</span>. <span class="legalArticleTitle">Klage over saksbehandling og formelle feil ved gjennomføring av eksamen eller sensur</span></h3><article class="legalP" id="kapittel-9-paragraf-1-ledd-1">Avgjørelser etter denne forskriften kan påklages i henhold til forvaltningsloven kapittel VI. Formelle feil ved gjennomføring av eksamen eller sensur kan påklages i henhold til lov om universiteter og høgskoler § 51. Styrets klagenemnd er klageinstans for slike klager i henhold til regler om styrets klagenemnd ved Universitetet i Tromsø.</article></article><article class="legalArticle" data-lovdata-URL="LTI/forskrift/2003-04-03-762/§42" data-name="§42" id="kapittel-9-paragraf-2"><h3 class="legalArticleHeader"><span class="legalArticleValue">§ 42</span>. <span class="legalArticleTitle">Begrunnelse for karakterfastsetting</span></h3><article class="legalP" id="kapittel-9-paragraf-2-ledd-1">En kandidat har rett til å få en begrunnelse for karakterfastsettingen i henhold til lov om universiteter og høgskoler § 52 og denne forskriften.</article><article class="legalP" id="kapittel-9-paragraf-2-ledd-2">Krav om begrunnelse for karakterfastsettingen for skriftlig eksamen må fremsettes senest tre uker etter at karakteren ble kunngjort. Som kunngjøringstidspunkt regnes sensuroppslagets dato pluss to kalenderdager. Krav om begrunnelse skal rettes til avdelingen.</article><article class="legalP" id="kapittel-9-paragraf-2-ledd-3">Krav om begrunnelse for karakterfastsettingen for muntlig eksamen eller praktiske ferdigheter må fremsettes umiddelbart etter at karakteren er meddelt kandidaten. Krav om begrunnelse skal rettes direkte til sensor(ene).</article><article class="legalP" id="kapittel-9-paragraf-2-ledd-4">Studenten har rett til å få begrunnelse for karakterfastsettingen etter hver enkelt deleksamen.</article><article class="legalP" id="kapittel-9-paragraf-2-ledd-5">Begrunnelse gis muntlig eller skriftlig etter sensors valg. Begrunnelse skal normalt være gitt innen to uker etter at kandidaten har bedt om dette. I begrunnelsen skal det gjøres rede for de generelle prinsipper som er lagt til grunn for bedømmelsen og for bedømmelsen av kandidatens prestasjon. Hvis det er gitt skriftlige retningslinjer for bedømmelsen, skal disse være tilgjengelige for kandidatene etter at karakter er fastsatt.</article></article><article class="legalArticle" data-lovdata-URL="LTI/forskrift/2003-04-03-762/§43" data-name="§43" id="kapittel-9-paragraf-3"><h3 class="legalArticleHeader"><span class="legalArticleValue">§ 43</span>. <span class="legalArticleTitle">Klage over karakterfastsetting</span></h3><article class="legalP" id="kapittel-9-paragraf-3-ledd-1">En kandidat kan klage skriftlig over karakteren for sine egne prestasjoner i henhold til lov om universiteter og høgskoler § 52. Skriftlig klage sendes til avdelingen der eksamen er avlagt. Bedømmelse av muntlig prestasjon eller annen bedømmelse som på grunn av prøvens art ikke lar seg etterprøve, kan ikke påklages.</article><article class="legalP" id="kapittel-9-paragraf-3-ledd-2">Klage over karakterfastsetting skal være fremsatt innen tre uker etter at sensuren ble kunngjort. Er krav om begrunnelse for karakterfastsettingen eller klage over formelle feil jf. § 42 og § 43 fremsatt, løper klagefristen etter denne paragraf fra studenten har fått begrunnelsen eller endelig avgjørelse av klagen foreligger.</article><article class="legalP" id="kapittel-9-paragraf-3-ledd-3">Ved klage skal kandidatens besvarelse forelegges ny eksamenskommisjon som vurderer hele eksamen på nytt. Den nye eksamenskommisjonen skal foreta helt ny sensurering, og skal således ikke ha opplysninger om karakter, begrunnelse for karakteren eller studentens begrunnelse for klagen. Den nye kommisjonen skal alltid ha sensorveiledningen. Karakterfastsetting kan skje til gunst eller ugunst for klager. Karakterfastsettingen ved ny sensurering kan ikke påklages.</article><article class="legalP" id="kapittel-9-paragraf-3-ledd-4">Ved løpende vurdering er det ikke anledning til å fremsette klage på karakterfastsettelsen før den endelige karakteren på emnet er kunngjort. Det gis således ikke anledning til å fremsette klage undervegs på delkarakterer som fastsettes for deleksamener.</article><article class="legalP" id="kapittel-9-paragraf-3-ledd-5">Følgende bestemmelser gjelder for ny sensur etter klage:<ul class="defaultList"><li data-li-identifier="1." data-name="1."><article class="listArticle" id="kapittel-9-paragraf-3-ledd-5-punkt-1"><article class="legalP" id="kapittel-9-paragraf-3-ledd-5-punkt-1-ledd-1">Dersom det gis én samlet karakter for alle deleksamenene som eksamenen består av, skal alle deleksamenene forelegges ny sensur.</article></article></li><li data-li-identifier="2." data-name="2."><article class="listArticle" id="kapittel-9-paragraf-3-ledd-5-punkt-2"><article class="legalP" id="kapittel-9-paragraf-3-ledd-5-punkt-2-ledd-1">Dersom det gis separate delkarakterer undervegs i studiet for de ulike deleksamenene som inngår i emnet, skal den enkelte deleksamen eller de enkelte deleksamen(ene) som studenten påklager, forelegges ny sensur. Kandidaten må selv spesifisere hvilken eller hvilke deler av eksamen som påklages.</article></article></li></ul></article><article class="legalP" id="kapittel-9-paragraf-3-ledd-6">Klage over karakterfastsetting av gruppeeksamen må undertegnes av alle medlemmene i gruppen før den kan fremsettes.</article><article class="legalP" id="kapittel-9-paragraf-3-ledd-7">Det kan ikke fremsettes klage på en vurdering som kun er en tilbakemelding på læringsprosessen fra lærer/veileder, og som ikke resulterer i en karakterfastsettelse.</article></article></section><section class="section" data-name="kapIX" id="kapittel-10" data-lovdata-URL="LTI/forskrift/2003-04-03-762/KAPITTEL_10"><h2>Kapittel IX. Vitnemål, Diploma Supplement og karakterutskrift</h2><article class="legalArticle" data-lovdata-URL="LTI/forskrift/2003-04-03-762/§44" data-name="§44" id="kapittel-10-paragraf-1"><h3 class="legalArticleHeader"><span class="legalArticleValue">§ 44</span>. <span class="legalArticleTitle">Karakterutskrift, Diploma Supplement og vitnemål</span></h3><article class="legalP" id="kapittel-10-paragraf-1-ledd-1">En student skal etter forespørsel få utskrift over samtlige avlagte, beståtte eksamener ved Universitetet i Tromsø.</article><article class="legalP" id="kapittel-10-paragraf-1-ledd-2">Vitnemål for oppnådd bachelorgrad utstedes etter forespørsel dersom kandidaten fyller kravene for å få utstedt vitnemål ved Universitetet i Tromsø.</article><article class="legalP" id="kapittel-10-paragraf-1-ledd-3">Vitnemål for kandidater som oppnår master-, cand.psychol.- og cand.med.-grad ved Universitetet i Tromsø, utstedes uten anmodning i den målform kandidaten har angitt på søknad om opptak.</article><article class="legalP" id="kapittel-10-paragraf-1-ledd-4">Ved vitnemål skal det følge med et Diploma Supplement som gir en nærmere beskrivelse av kandidatens utdanning og av norsk høgre utdanningssystem. Diploma Supplement er bare gyldig sammen med det originale vitnemålet. Eventuelle overskytende studiepoeng dokumenteres med en karakterutskrift.</article><article class="legalP" id="kapittel-10-paragraf-1-ledd-5">Vitnemål utstedes på norsk med mindre utdanningsprogrammet i sin helhet er gjennomført på engelsk. Vitnemål kan suppleres med Diploma Supplement og karakterutskrift på engelsk.</article><article class="legalP" id="kapittel-10-paragraf-1-ledd-6">Det utstedes bare ett vitnemål per kandidat for oppnådd bachelorgrad innenfor et studieprogram. Det samme gjelder for bachelorgrad i fritt sammensatte fag.</article><article class="legalP" id="kapittel-10-paragraf-1-ledd-7">Det utstedes nytt vitnemål hvis kandidaten senere forbedrer en karakter som inngår på vitnemålet.</article><article class="legalP" id="kapittel-10-paragraf-1-ledd-8">Det utstedes ikke nytt vitnemål dersom kandidaten senere består nye eksamener ved Universitetet i Tromsø som kan inngå i tildelt grad. Nye eksamener synliggjøres med karakterutskrift.</article><article class="legalP" id="kapittel-10-paragraf-1-ledd-9">For å få utstedt vitnemål fra Universitetet i Tromsø må minimum 60 studiepoeng være avlagt ved Universitetet i Tromsø.</article></article><article class="legalArticle" data-lovdata-URL="LTI/forskrift/2003-04-03-762/§45" data-name="§45" id="kapittel-10-paragraf-2"><h3 class="legalArticleHeader"><span class="legalArticleValue">§ 45</span>. <span class="legalArticleTitle">Semester for oppnådd høgre grad</span></h3><article class="legalP" id="kapittel-10-paragraf-2-ledd-1">For å bli uteksaminert i vårsemesteret, må avsluttende eksamen i høgre grad være avviklet i tidsrommet 7. januar til 12. august. Tilsvarende for høstsemesteret er 13. august til 6. januar.</article></article></section><section class="section" data-name="kapX" id="kapittel-11" data-lovdata-URL="LTI/forskrift/2003-04-03-762/KAPITTEL_11"><h2>Kapittel X. Overgangsbestemmelser</h2><article class="legalArticle" data-lovdata-URL="LTI/forskrift/2003-04-03-762/§46" data-name="§46" id="kapittel-11-paragraf-1"><h3 class="legalArticleHeader"><span class="legalArticleValue">§ 46</span>. <span class="legalArticleTitle">Konvertering av vekttall til studiepoeng</span></h3><article class="legalP" id="kapittel-11-paragraf-1-ledd-1">Fra og med 1. juli 2003 angis arbeidsomfanget på alle emner med studiepoeng. Alle emner som er avlagt før dette, og der arbeidsomfanget er angitt med vekttall, vil bli konvertert til studiepoeng.</article></article><article class="legalArticle" data-lovdata-URL="LTI/forskrift/2003-04-03-762/§47" data-name="§47" id="kapittel-11-paragraf-2"><h3 class="legalArticleHeader"><span class="legalArticleValue">§ 47</span>. <span class="legalArticleTitle">Overgang til nytt vurderingsuttrykk</span></h3><article class="legalP" id="kapittel-11-paragraf-2-ledd-1">Tallkarakterer og bestått/ikke bestått er benyttet som vurderingsuttrykk ved eksamener som er avlagt før 1. juli 2003. Fra og med 1. juli 2003 skal gjeldende vurderingsuttrykk bestått/ikke bestått eller en gradert skala med fem trinn fra A til E for bestått og F for ikke bestått benyttes, jf. § 35. Ved Universitetet i Tromsø skal det ikke foretas noen konvertering fra tallkarakterer til bokstavkarakterer eller omvendt.</article><article class="legalP" id="kapittel-11-paragraf-2-ledd-2">Følgende overgangsbestemmelser gjelder:<ul class="defaultList"><li data-li-identifier="1." data-name="1."><article class="listArticle" id="kapittel-11-paragraf-2-ledd-2-punkt-1"><article class="legalP" id="kapittel-11-paragraf-2-ledd-2-punkt-1-ledd-1"><i>Utsatt eksamen høsten 2003:</i> Kandidater som høsten 2003 avlegger utsatt eksamen jf. § 20 vurderes etter nytt vurderingsuttrykk, det vil si bestått/ikke bestått eller en gradert skala med fem trinn fra A til E for bestått og F for ikke bestått.</article></article></li><li data-li-identifier="2." data-name="2."><article class="listArticle" id="kapittel-11-paragraf-2-ledd-2-punkt-2"><article class="legalP" id="kapittel-11-paragraf-2-ledd-2-punkt-2-ledd-1"><i>Kontinuasjonseksamen høsten 2003:</i> Kandidater som høsten 2003 avlegger kontinuasjonseksamen jf. § 21 vurderes etter nytt vurderingsuttrykk, det vil si bestått/ikke bestått eller en gradert skala med fem trinn fra A til E for bestått og F for ikke bestått.</article></article></li><li data-li-identifier="3." data-name="3."><article class="listArticle" id="kapittel-11-paragraf-2-ledd-2-punkt-3"><article class="legalP" id="kapittel-11-paragraf-2-ledd-2-punkt-3-ledd-1"><i>«3-gangersregel» jf. § 24:</i> Dersom en kandidat har bestått samme eksamen mer enn én gang, vil beste karakter gjelde. Etter overgangen til nytt vurderingsuttrykk skal karakter som er gitt etter ny ordning gjelde, jf. § 35.</article></article></li><li data-li-identifier="4." data-name="4."><article class="listArticle" id="kapittel-11-paragraf-2-ledd-2-punkt-4"><article class="legalP" id="kapittel-11-paragraf-2-ledd-2-punkt-4-ledd-1"><i>Eksamen etter gammel ordning:</i> Kandidater som avlegger eksamen etter tidligere ordning jf. § 23 vurderes etter nytt vurderingsuttrykk.</article></article></li><li data-li-identifier="5." data-name="5."><article class="listArticle" id="kapittel-11-paragraf-2-ledd-2-punkt-5"><article class="legalP" id="kapittel-11-paragraf-2-ledd-2-punkt-5-ledd-1"><i>Hoved- og kandidatoppgaver:</i> Innleveringsdato forstås som eksamensdato. Eventuell etterfølgende muntlig eksamen som avvikles etter 1. juli tilhører samme eksamen, og sensureres etter det vurderingsuttrykket som gjaldt ved eksamensdato.</article></article></li></ul></article></article><article class="legalArticle" data-lovdata-URL="LTI/forskrift/2003-04-03-762/§48" data-name="§48" id="kapittel-11-paragraf-3"><h3 class="legalArticleHeader"><span class="legalArticleValue">§ 48</span>. <span class="legalArticleTitle">Grad og vitnemål</span></h3><article class="legalP" id="kapittel-11-paragraf-3-ledd-1">En kandidat som allerede har fått tildelt en grad etter gammel gradsstruktur, kan ikke konvertere denne graden til ny gradsstruktur og få utstedt nytt vitnemål etter ny ordning.</article><article class="legalP" id="kapittel-11-paragraf-3-ledd-2">Studenter som 1. juli 2003 eller senere oppfyller kravene til bachelorgraden, tildeles denne. Det er ikke anledning til å bli tildelt både bachelorgrad og cand.mag.-grad. Studenter som ved starten av høstsemesteret 2003 har avlagt universitets- og høgskoleeksamener på minst 60 vekttall uten å oppfylle kravene til bachelorgrad, gis anledning til å fullføre studiet som cand.mag. innen 30. juni 2005. Fra og med 1. juli 2005 oppheves cand.mag.-graden.</article><article class="legalP" id="kapittel-11-paragraf-3-ledd-3">Studenter som senest høsten 2002 har påbegynt hovedfagsstudier, kan fullføre disse studiene og få tildelt graden til og med 1. juli 2007.</article></article></section><section class="section" data-name="kapXI" id="kapittel-12" data-lovdata-URL="LTI/forskrift/2003-04-03-762/KAPITTEL_12"><h2>Kapittel XI. Ikrafttredelse</h2><article class="legalArticle" data-lovdata-URL="LTI/forskrift/2003-04-03-762/§49" data-name="§49" id="kapittel-12-paragraf-1"><h3 class="legalArticleHeader"><span class="legalArticleValue">§ 49</span>. <span class="legalArticleTitle">Ikrafttredelse</span></h3><article class="legalP" id="kapittel-12-paragraf-1-ledd-1">Forskriften trer i kraft 1. juli 2003.</article></article></section><section class="section" data-name="kapII" id="kapittel-13" data-lovdata-URL="LTI/forskrift/2003-04-03-762/KAPITTEL_13"><h2 data-text-align="center">II</h2><article class="legalP" id="kapittel-13-ledd-1">Forskriften erstatter forskrift av 25. januar 2001 nr. 322 for eksamener ved Universitetet i Tromsø.</article></section></main></body></html>