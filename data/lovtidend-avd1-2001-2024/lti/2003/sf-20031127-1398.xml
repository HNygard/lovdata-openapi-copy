<!DOCTYPE html><html lang="no"><head><title>Forskrift om forenklet oppgjør for arbeidsgiveravgift fra statens forvaltningsvirksomhet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-11-27-1398</dd><dt class="dokid">DokumentID</dt><dd class="dokid">LTI/forskrift/2003-11-27-1398</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 16 s 2568</dd><dt class="dateInForce">I kraft fra</dt><dd class="dateInForce">2004-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-12-22-1430</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§24-5</li></ul></dd><dt class="dateOfPublication">Kunngjort</dt><dd class="dateOfPublication">2003-12-02</dd><dt class="journalNumber">Journalnummer</dt><dd class="journalNumber">2003-1171</dd><dt class="titleShort">Korttittel</dt><dd class="titleShort">Forskrift om forenklet oppgjør for arb.giveravg.</dd><dt class="title">Tittel</dt><dd class="title">Forskrift om forenklet oppgjør for arbeidsgiveravgift fra statens forvaltningsvirksomhet.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 27. november 2003 med hjemmel i lov av 28. februar 1997 nr. 19 om folketrygd (folketrygdloven) § 24-5 tredje ledd.</dd><dt class="refid">RefID</dt><dd class="refid">forskrift/2003-11-27-1398</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forenklet oppgjør for arbeidsgiveravgift fra statens forvaltningsvirksomhet.<ul class="tocSubUl"><li>I<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-11-27-1398" id="dokument"><h1>Forskrift om forenklet oppgjør for arbeidsgiveravgift fra statens forvaltningsvirksomhet.</h1><section class="section" data-name="kapI" id="kapittel-1" data-lovdata-URL="LTI/forskrift/2003-11-27-1398/KAPITTEL_1"><h2 data-text-align="center">I</h2><article class="legalArticle" data-lovdata-URL="LTI/forskrift/2003-11-27-1398/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-1-paragraf-1-ledd-1">Denne forskrift gjelder for beregning og oppgjør av arbeidsgiveravgift fra statens forvaltningsvirksomhet (statsforvaltningen).</article><article class="legalP" id="kapittel-1-paragraf-1-ledd-2">Statsforvaltningen omfatter i denne forskrift:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-1-ledd-2-punkt-1"><article class="legalP" id="kapittel-1-paragraf-1-ledd-2-punkt-1-ledd-1">forvaltningsorganer som får fastsatt sine driftsbevilgninger over statsbudsjettet, herunder statens forretningsdrift og statsbankene, og</article></article></li><li data-li-identifier="b)" data-name="b)"><article class="listArticle" id="kapittel-1-paragraf-1-ledd-2-punkt-2"><article class="legalP" id="kapittel-1-paragraf-1-ledd-2-punkt-2-ledd-1">forvaltningsorganer med unntak fra bruttobudsjetteringsprinsippet (såkalte post 50 virksomheter).</article></article></li></ul></article></article><article class="legalArticle" data-lovdata-URL="LTI/forskrift/2003-11-27-1398/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-1-paragraf-2-ledd-1">Statsforvaltningen plikter å beregne arbeidsgiveravgift av lønn og annen godtgjørelse, jf. folketrygdloven § 23-2, etter de særlige satser som fastsettes for statsforvaltningen i det årlige vedtaket om avgift til folketrygden.</article></article><article class="legalArticle" data-lovdata-URL="LTI/forskrift/2003-11-27-1398/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" id="kapittel-1-paragraf-3-ledd-1">De deler av statsforvaltningen som betaler månedlig innskudd til Statens pensjonskasse skal medta dette i beregningsgrunnlaget etter § 2. For de øvrige deler av statsforvaltningen beregnes avgift av slike innskudd sentralt og gjøres opp ved særskilte bevilgninger under Arbeids- og administrasjonsdepartementet.</article></article><article class="legalArticle" data-lovdata-URL="LTI/forskrift/2003-11-27-1398/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" id="kapittel-1-paragraf-4-ledd-1">Statsforvaltningen er unntatt fra å betale og gi oppgave over beregnet arbeidsgiveravgift til skatteoppkreveren. Istedet gjennomføres forenklet oppgjør ved at beregnet avgift i rapport til statsregnskapet føres til utgift i samme måned som lønn og godtgjørelse er utbetalt til arbeidstaker. Samtidig skal arbeidsgiveravgiften bokføres som inntekt under folketrygdens kapittel i rapporten til statsregnskapet.</article><article class="legalP" id="kapittel-1-paragraf-4-ledd-2">Første ledd gjelder ikke for de deler av statsforvaltningen som er omtalt i § 1 andre ledd b. Disse deler av statsforvaltningen skal betale og gi oppgave over beregnet arbeidsgiveravgift etter § 2 til skatteoppkreveren for den kommune hvor hovedkontoret ligger etter de ordinære regler for oppgjør av arbeidsgiveravgift.</article></article><article class="legalArticle" data-lovdata-URL="LTI/forskrift/2003-11-27-1398/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" id="kapittel-1-paragraf-5-ledd-1">Finansdepartementet kan gi nærmere retningslinjer til gjennomføring av reglene i forskriften.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2003-11-27-1398/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2004. Samtidig oppheves forskrift av 22. desember 1997 nr. 1430 om forenklet oppgjør for arbeidsgiveravgift fra statens forvaltningsvirksomhet.</article></section></main></body></html>