<!DOCTYPE html><html lang="no"><head><title>Forskrift om endring i forskrift om rapportering fra kommuner og fylkeskommuner.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-08-22-1107</dd><dt class="dokid">DokumentID</dt><dd class="dokid">LTI/forskrift/2003-08-22-1107</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 13 s 2102</dd><dt class="dateInForce">I kraft fra</dt><dd class="dateInForce">2004-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-12-15-1425</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-09-25-107/§49</li></ul></dd><dt class="dateOfPublication">Kunngjort</dt><dd class="dateOfPublication">2003-09-04</dd><dt class="journalNumber">Journalnummer</dt><dd class="journalNumber">2003-0928</dd><dt class="titleShort">Korttittel</dt><dd class="titleShort">Endr. i forskrift om rapportering</dd><dt class="title">Tittel</dt><dd class="title">Forskrift om endring i forskrift om rapportering fra kommuner og fylkeskommuner.</dd><dt class="miscInformation">Annet om dokumentet</dt><dd class="miscInformation">Fastsatt av Kommunal- og regionaldepartementet 22. august 2003 med hjemmel i lov av 25. september 1992 nr. 107 om kommuner og fylkeskommuner (kommuneloven) § 49 nr. 2.</dd><dt class="refid">RefID</dt><dd class="refid">forskrift/2003-08-22-1107</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om rapportering fra kommuner og fylkeskommuner.<ul class="tocSubUl"><li>I<ul class="tocSubUl"><li>§ 10. Innhold, dokumentasjon og kvalitet i kvartalsrapporteringen</li><li>§ 11. Rapporteringstidspunkt for kvartalsrapporteringen</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-08-22-1107" id="dokument"><h1>Forskrift om endring i forskrift om rapportering fra kommuner og fylkeskommuner.</h1><section class="section" data-name="kapI" id="kapittel-1" data-lovdata-URL="LTI/forskrift/2003-08-22-1107/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 15. desember 2000 nr. 1425 om rapportering fra kommuner og fylkeskommuner gjøres følgende endringer:</article> <article class="defaultP" margin-top="true">Nye § 10 og § 11 skal lyde:</article><article class="futureLegalArticle" data-name="§10" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Innhold, dokumentasjon og kvalitet i kvartalsrapporteringen</span></span><article class="legalP" id="kapittel-1-foreslåttparagraf-1-ledd-1">Kommunene og fylkeskommunene har selv ansvar for at de data som fremkommer i kommunens og fylkeskommunenes kvartalsrapport har en tilstrekkelig kvalitet.</article><article class="legalP" id="kapittel-1-foreslåttparagraf-1-ledd-2">Kvartalsrapporteringen til statlige myndigheter skal foretas i henhold til den detaljeringsgrad som er fastsatt i vedlegg, med følgende unntak:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">Funksjonene 170/470, 860, 880 og 899 er ikke obligatorisk.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">Artene 530, 540, 548, 550, 560, 570 og 580 er ikke obligatorisk.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">Artene 930, 940, 948, 950, 960, 970 og 980 er ikke obligatorisk.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-ledd-2-punkt-4"><article class="legalP" id="kapittel-1-foreslåttparagraf-1-ledd-2-punkt-4-ledd-1">Obligatoriske oversikter og oppstillinger etter vedlegg 4 er ikke obligatorisk.</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-1-ledd-2-punkt-5"><article class="legalP" id="kapittel-1-foreslåttparagraf-1-ledd-2-punkt-5-ledd-1">Kapitlene 2.5 for egenkapitalen og 2.9 for memoriakonti er ikke obligatorisk.</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-1-ledd-2-punkt-6"><article class="legalP" id="kapittel-1-foreslåttparagraf-1-ledd-2-punkt-6-ledd-1">Kapitlene 2.19, 2.20, 2.39 og 2.40 er ikke obligatorisk.</article></article></li></ul></article><article class="legalP" id="kapittel-1-foreslåttparagraf-1-ledd-3">Kvartalsrapporteringen til statlige myndigheter skal bestå av kvartalsvis akkumulerte tall.</article><article class="legalP" id="kapittel-1-foreslåttparagraf-1-ledd-4">Statistisk sentralbyrå kan stille ytterligere krav til identifisering av mottak av elektroniske data.</article><article class="legalP" id="kapittel-1-foreslåttparagraf-1-ledd-5">Kommunen og fylkeskommunen plikter å benytte verktøy for kvalitetssikring som stilles til disposisjon av Statistisk sentralbyrå.</article><article class="legalP" id="kapittel-1-foreslåttparagraf-1-ledd-6">Dersom kommunens eller fylkeskommunenes regnskapsrapport til statlige myndigheter er konvertert fra kommunens eller fylkeskommunenes bevilgningsregnskap, skal metode for slik konvertering være attestert av revisor. Attestasjon skal skje i henhold til god kommunal revisjonsskikk.</article></article><article class="futureLegalArticle" data-name="§11" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Rapporteringstidspunkt for kvartalsrapporteringen</span></span><article class="legalP" id="kapittel-1-foreslåttparagraf-2-ledd-1">Kvartalsvis rapportering til statlige myndigheter etter § 10 skal oversendes til Statistisk sentralbyrå innen følgende frister:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">20. april for 1. kvartal</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">25. august for 2. kvartal</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">20. oktober for 3. kvartal</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1">20. januar i påfølgende år for 4. kvartal.</article></article></li></ul></article></article> <article class="defaultP" margin-top="true">Nåværende § 10 blir ny § 12.</article> <article class="defaultP" margin-top="true">Merknader til nye § 10 og § 11 skal lyde:</article> <article class="defaultP" margin-top="true"><i>Til § 10 Innhold, dokumentasjon og kvalitet i kvartalsrapporteringen</i></article><article class="legalP" id="kapittel-1-ledd-2">Første ledd slår fast at ansvaret for dataenes kvalitet ligger hos kommune eller fylkeskommune. I kvalitetskravet inngår en forutsetning om at data som rapporteres kvartalsvis er ajourførte data, jf. krav til ajourførte regnskap § 2 i regnskapsforskriften av 15. desember 2000 nr. 1424. Det er også kommunen eller fylkeskommunen sitt ansvar at dataene er i samsvar med de spesifikasjonskrav som er stilt av departementet i denne forskrift.</article><article class="legalP" id="kapittel-1-ledd-3">Annet ledd stiller krav om at den obligatoriske detaljeringsgrad som er fastsatt i denne forskrift følges. For detaljeringsgraden i kvartalsrapporteringen etter § 10 gjelder unntak ift. rapporteringen etter § 8. Det er ikke krav om rapportering av kvartalsvise regnskap med avstemming og fordeling på fond og memoriakonti, eller krav om full periodisering av inntekter og utgifter som føres ujevnt i regnskapet gjennom året, jf. à jour-kravet i § 2 i regnskapsforskriften. Rapportering etter vedlegg 4 er således ikke nødvendig, og transaksjoner på angitte arter 530-580 og 930-980 samt funksjon 880 og 899 er ikke obligatorisk å rapportere. Det samme gjelder balansepostene for egenkapitalen og memoriakonti, og føring av premieavvik og balansepostene som gjelder pensjonskostnader. Bestemmelsen må forstås i sammenheng med § 2 i regnskapsforskriften, og slik at det ikke er krav om at de angitte unntak skal «vaskes» før rapportering, men at slik «vasking» kan foretas av SSB.</article><article class="legalP" id="kapittel-1-ledd-4">Tallmaterialet som skal rapporteres etter denne bestemmelsen skal være kvartalsvis akkumulerte tall. Dette betyr at tall som rapporteres for første kvartal gjelder perioden 1. januar til 31. mars, for andre kvartal rapporteres tall for perioden 1. januar til 30. juni, for tredje kvartal rapporteres tall for perioden 1. januar til 30. september, og for fjerde kvartal rapporteres tall for perioden 1. januar til 31. desember.</article><article class="legalP" id="kapittel-1-ledd-5">Statistisk sentralbyrå kan stille krav til organisering av fil (record) ved mottak av elektroniske data jf. rapporteringshåndbok fra Statistisk sentralbyrå.</article><article class="legalP" id="kapittel-1-ledd-6">Femte ledd fastslår at kommunen og fylkeskommunen skal benytte de verktøy for kvalitetssikring og kontroll av data som blir stilt til disposisjon før data overføres til sentrale myndigheter.</article><article class="legalP" id="kapittel-1-ledd-7">Sjette ledd oppstiller en regel om at revisor skal attestere metoden som er benyttet dersom regnskapsrapporten til statlige myndigheter er konvertert fra kommunens eller fylkeskommunens bevilgningsregnskap. Dette innebærer at revisor skal påse at inntekter/utgifter i regnskapsrapporten stemmer overens med inntekter/utgifter i bevilgningsregnskapet. Videre at tallene fra bevilgningsregnskapet er registrert og konvertert til riktig dimensjon (jf. rapporteringsforskriftens vedlegg 1, 2, 3 og 5) i regnskapsrapporten. Kontrollen skal skje i henhold til god kommunal revisjonsskikk. Uttalelsen stiles til kommunen/fylkeskommunen. Når regnskapsrapporten som benyttes ved kvartalsrapportering er den samme som regnskapsrapporten som benyttes ved rapportering etter § 8, og revisor har attestert konverteringen som angitt i § 8, er det ikke nødvendig med egen revisorattest etter denne bestemmelsen.</article> <article class="defaultP" margin-top="true"><i>Til § 11 Rapporteringstidspunkt for kvartalsrapporteringen</i></article><article class="legalP" id="kapittel-1-ledd-8">Fra og med 1. januar 2004 er kvartalsvis rapportering av inntekts- og utgiftsregnskap samt balanseregnskap og finanstransaksjoner gjort obligatorisk for kommuner og fylkeskommuner gjennom EØS-avtalen. Innholdet i kvartalsrapporteringen framgår av § 10.</article><article class="legalP" id="kapittel-1-ledd-9">Bestemmelsen fastsetter at kvartalsrapportering etter denne forskriften § 10 skal skje innen 20 dager etter kvartalets utløp for 1., 3. og 4. kvartal, dvs. innen 20. april for 1. kvartal, innen 20. oktober for 3. kvartal og innen 20. januar i påfølgende år for 4. kvartal. Rapportering for 2. kvartal skal oversendes SSB innen 25. august.</article></section><section class="section" data-name="kapII" id="kapittel-2" data-lovdata-URL="LTI/forskrift/2003-08-22-1107/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2004.</article></section></main></body></html>