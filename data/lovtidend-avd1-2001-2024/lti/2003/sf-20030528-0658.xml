<!DOCTYPE html><html lang="no"><head><title>Forskrift om endring i forskrift om tekniske krav og godkjenning av kjøretøy, deler og utstyr (kjøretøyforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-05-28-658</dd><dt class="dokid">DokumentID</dt><dd class="dokid">LTI/forskrift/2003-05-28-658</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 8 s 1241</dd><dt class="dateInForce">I kraft fra</dt><dd class="dateInForce">2003-05-31</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-10-04-918</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§13</li><li>lov/1965-06-18-4/§14</li><li>lov/1965-06-18-4/§15</li><li>lov/1965-06-18-4/§16</li><li>forskrift/1980-11-24-1</li></ul></dd><dt class="dateOfPublication">Kunngjort</dt><dd class="dateOfPublication">2003-06-06</dd><dt class="journalNumber">Journalnummer</dt><dd class="journalNumber">2003-0533</dd><dt class="titleShort">Korttittel</dt><dd class="titleShort">Endr. kjøretøyforskriften</dd><dt class="title">Tittel</dt><dd class="title">Forskrift om endring i forskrift om tekniske krav og godkjenning av kjøretøy, deler og utstyr (kjøretøyforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Vegdirektoratet 28. mai 2003 med hjemmel i vegtrafikklov av 18. juni 1965 nr. 4 § 13, § 14, § 15 og § 16, jf. delegeringsvedtak av 24. november 1980 nr. 1. Jf. EØS-avtalen vedlegg II kap. I nr. 3 (direktiv 2002/80/EF), nr. 10 (direktiv 2002/78/EF) og nr. 45s (direktiv 2002/41/EF).</dd><dt class="refid">RefID</dt><dd class="refid">forskrift/2003-05-28-658</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tekniske krav og godkjenning av kjøretøy, deler og utstyr (kjøretøyforskriften).<ul class="tocSubUl"><li>I<ul class="tocSubUl"><li>§ 17-1. Dører på biler og deres tilhengere</li><li>§ 23-3. Motoreffekt, hastighet og dreiemoment på to- og trehjulede motorvogner (direktiv 2002/41/EF)</li><li>§ 25-4. Avgasser – krav til bil ved første gangs registrering (direktiv 98/69/EF, direktiv 1999/102/EF, direktiv 2001/1/EF, direktiv 2001/100/EF og direktiv 2002/80/EF), år 2005 («Euro 4, lette»)</li><li>§ 25-5. Avgasser – krav til bil ved første gangs registrering (direktiv 98/69/EF, direktiv 1999/102/EF, direktiv 2001/1/EF, direktiv 2001/100/EF og direktiv 2002/80/EF), år 2000 («Euro 3, lette»)</li><li>§ 26-1. Bremseanlegg på bil og tilhenger (direktiv 98/12/EF og direktiv 2002/78/EF)</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-05-28-658" id="dokument"><h1>Forskrift om endring i forskrift om tekniske krav og godkjenning av kjøretøy, deler og utstyr (kjøretøyforskriften).</h1><section class="section" data-name="kapI" id="kapittel-1" data-lovdata-URL="LTI/forskrift/2003-05-28-658/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 4. oktober 1994 nr. 918 om tekniske krav og godkjenning av kjøretøy, deler og utstyr (kjøretøyforskriften) gjøres følgende endringer:</article> <article class="defaultP" margin-top="true">§ 2-3 nr. 2 bokstavene d, e og f skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1"><i>Lett motorsykkel:</i> Motorsykkel som har motor med slagvolum ikke over 125 cm<sup>3</sup> , og effekt ikke over 11 kW, målt i henhold til direktiv 95/1/EF, eventuelt som endret ved direktiv 2002/41/EF jf. § 23-3.</article></article></li><li data-li-identifier="e)" data-name="e)"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1"><i>Mellomtung motorsykkel:</i> Motorsykkel som har effekt ikke over 25 kW, målt i henhold til direktiv 95/1/EF, eventuelt som endret ved direktiv 2002/41/EF, jf. § 23-3, og et forhold mellom effekt og vekt på høyst 0,16 kW/kg. For motorsykkel med sidevogn gjelder at forholdet mellom effekt og vekt høyst skal være 0,16 kW/kg (uten øvre effektgrense).</article></article></li><li data-li-identifier="f)" data-name="f)"><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1"><i>Tung motorsykkel:</i> Motorsykkel som har motor med slagvolum over 125 cm<sup>3</sup> og/eller effekt over 11 kW, målt i henhold til direktiv 95/1/EF, eventuelt som endret ved direktiv 2002/41/EF, jf. § 23-3.</article></article></li></ul></article> <article class="defaultP" margin-top="true">§ 13-2 nr. 2 andre ledd tredje strekpunkt skal lyde:<ul class="defaultList"><li class="consolidationElement"><article class="listArticle" id="kapittel-1-ledd-1-punkt-4"><ul class="defaultList"><li data-li-identifier="-" data-name="-"><article class="listArticle" id="kapittel-1-ledd-1-punkt-4-punkt-1"><article class="legalP" id="kapittel-1-ledd-1-punkt-4-punkt-1-ledd-1">dekk med hastighetsindeks mindre enn 80 km/h,</article></article></li></ul></article></li></ul></article> <article class="defaultP" margin-top="true">§ 17-1 overskriften skal lyde:</article><article class="futureLegalArticle" data-name="§17-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 17-1</span>. <span class="legalArticleTitle">Dører på biler og deres tilhengere</span></span></article> <article class="defaultP" margin-top="true">§ 17-1 nr. 4 skal lyde:</article><article class="numberedLegalP" data-numerator="4" id="kapittel-1-nummer-1">4. Godkjenning: Ved godkjenning skal det fremlegges bevitnelse fra fabrikant eller kompetent uavhengig laboratorium som viser at kjøretøyet tilfredsstiller ovennevnte krav. Dette gjelder ikke når kjøretøyet er ledsaget av gyldig samsvarssertifikat og/eller er merket med typegodkjenningsnummer i henhold til direktiv 70/156/EØF. Alternativt kan kjøretøy, deler eller tekniske enheter være godkjent og merket i henhold til ovennevnte krav.</article> <article class="defaultP" margin-top="true">§ 17-2 nr. 1 skal lyde:</article><article class="numberedLegalP" data-numerator="1" id="kapittel-1-nummer-2">1. Bestemmelsene i denne paragraf gjelder for biler som ikke omfattes av § 17-1.</article> <article class="defaultP" margin-top="true">§ 17-2 nr. 4 skal lyde:</article><article class="numberedLegalP" data-numerator="4" id="kapittel-1-nummer-3">4. Biler som tilfredsstiller kravene i direktiv 70/387/EØF, eventuelt som endret ved direktiv 98/90/EF eller direktiv 2001/31/EF, eller ECE-reg. nr. 11.02, anses å oppfylle bestemmelsene i nr. 2 og 3.</article> <article class="defaultP" margin-top="true">Ny § 23-3 skal lyde:</article><article class="futureLegalArticle" data-name="§23-3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 23-3</span>. <span class="legalArticleTitle">Motoreffekt, hastighet og dreiemoment på to- og trehjulede motorvogner (direktiv 2002/41/EF)</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">1. <i>Kravnivå:</i> Direktiv 95/1/EF som senest endret ved direktiv 2002/41/EF (om konstruktiv maksimalhastighet samt motorens maksimale dreiemoment og nettoeffekt for to- og trehjulede motorvogner).</article><article class="numberedLegalP" data-numerator="2" id="kapittel-1-foreslåttparagraf-2-nummer-2">2. <i>Virkeområde:</i> Alle kjøretøy som definert i artikkel 1 i direktiv 2002/24/EF.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">3. <i>Alternativ standard:</i> Ingen.</article><article class="numberedLegalP" data-numerator="4" id="kapittel-1-foreslåttparagraf-2-nummer-4">4. <i>Godkjenning:</i> Ved godkjenning skal det fremlegges bevitnelse fra fabrikant eller kompetent uavhengig laboratorium som viser at motorvognen tilfredsstiller ovennevnte krav. Dette gjelder ikke når motorvognen er ledsaget av gyldig samsvarssertifikat og/eller er merket med typegodkjenningsnummer i henhold til direktiv 2002/24/EF. Alternativt kan motorvogn, deler eller tekniske enheter være godkjent og merket i henhold til ovennevnte krav.</article><article class="numberedLegalP" data-numerator="5" id="kapittel-1-foreslåttparagraf-2-nummer-5">5. <i>Ikrafttreden:</i><table><thead><tr><th data-text-align="center" data-vertical-align="top"><i>Kategori</i></th><th data-text-align="center" data-vertical-align="top"><i>EØF-typegodkjenning </i></th><th data-text-align="center" data-vertical-align="top"><i>Registrering</i></th></tr></thead><tbody><tr><td data-text-align="center" data-vertical-align="top">Alle</td><td data-text-align="center" data-vertical-align="top">1. januar 2004</td><td data-text-align="center" data-vertical-align="top">–</td></tr></tbody></table></article></article> <article class="defaultP" margin-top="true">§ 23-3 til § 23-6 blir § 23-4 til § 23-6 og ny § 23-7.</article> <article class="defaultP" margin-top="true">§ 23-5 nr. 2 skal lyde:</article><article class="numberedLegalP" data-numerator="2" id="kapittel-1-nummer-4">2. Ved godkjenning av motorsykkel som tilhører en avgiftsgruppe der avgiften delvis baseres på motorens effekt og slagvolum, skal det fremlegges underlag fra fabrikant som viser effekt og slagvolum. Ved enkeltgodkjenning skal underlaget være dokument fra fabrikant eller fra importør med fabrikantens fullmakt. For moped og lett motorsykkel skal ikke effekten være redusert til lavere effekt enn den opprinnelige ved hjelp av enkle reversible løsninger. Motorer som tilfredsstiller kravene i direktiv 97/24/EF kap. 7 anses å tilfredsstille dette. Effekten skal være angitt i henhold til direktiv 95/1/EF, eventuelt som endret ved direktiv 2002/41/EF, jf. § 23-3. Alternativt kan effekten være angitt i henhold til ECE-reg. nr. 85. Dersom effekten etter disse standarder ikke er kjent, kan motoreffekten etter andre standarder brukes. Disse vil gi omtrent samme eller høyere effekttall enn ovennevnte standarder. Hjuleffekten tillates ikke brukt.</article> <article class="defaultP" margin-top="true">§ 25-3 nye nr. 2 og 3 skal lyde:</article><article class="numberedLegalP" data-numerator="2" id="kapittel-1-nummer-5">2. Reservedels-/utskiftningskatalysator (direktiv 2002/80/EF)<article class="legalP" id="kapittel-1-nummer-5-ledd-1">Som reservedels-/utskiftningskatalysator, skal personbiler (M<sub>1</sub> ) og varebiler (N<sub>1</sub> ) som er avgassgodkjent i henhold til direktiv 70/220/EØF, senest endret ved direktiv 2002/80/EF benytte reservedels-/utskiftningskatalysator som er beregnet for å erstatte katalysatortypen som er originalmontert (omfattet av bilens avgasstypegodkjenning) på bilen. Reservedels-/utskiftningskatalysatoren skal være typegodkjent som en separat teknisk enhet som definert i artikkel 4(1)(d) i direktiv 70/156/EØF som endret ved direktiv 98/14/EF og tilfredsstiller kravene i direktiv 70/220/EØF, senest endret ved direktiv 2002/80/EF.</article><article class="legalP" id="kapittel-1-nummer-5-ledd-2">I henhold til bilag XIII nr. 5 til direktivet skal reservedels-/utskiftningskatalysatoren være påført EØF-typegodkjenningsmerket, dvs. være e-merket. Merket består av et rektangel inneholdende bokstaven liten «e» og et nummer (for eksempel 24 for Irland) for landet som har meddelt typegodkjenningen. I nærheten av rektangelet skal «basisgodkjenningsnummeret» stå, som utgjør del 4 av bilens avgasstypegodkjenningsnummer som definert i bilag VII til direktiv 70/156/EØF. Foran dette nummeret skal det stå to siffer (et løpenummer) som angir seneste vesentlige tekniske endring av direktiv 70/220/EØF gjeldende på det tidspunkt da det ble gitt typegodkjenning av reservedels-/utskiftningskatalysatoren. For reservedels-/utskiftningskatalysator typegodkjent i henhold til direktiv 70/220/EØF, senest endret ved direktiv 2002/80/EF, skal sifrene være «01».</article><article class="legalP" id="kapittel-1-nummer-5-ledd-3">E-merkingen skal være lett leselig og uutslettelig og skal så vidt mulig være leselig når reservedels-/utskiftningskatalysator er montert på kjøretøyet.</article><article class="legalP" id="kapittel-1-nummer-5-ledd-4">Under vises et eksempel på e-merking av en katalysator som er typegodkjent etter direktiv 70/220/EØF, senest endret ved en av de eldre utgavene, direktiv 98/77/EF til 2001/100/EF:</article></article> <article class="defaultP" margin-top="true"><img height="234" src="static/LTI/sd-20030528-0658-01.gif" width="613" /></article><article class="legalP" id="kapittel-1-ledd-2">I henhold til bilag XIII nr. 7 til direktivet skal det ved markedsføring/salg av reservedels-/utskiftningskatalysator kunne identifiseres ved angivelse av katalysatorprodusentens navn eller merke, de kjøretøymodeller med produksjonsår som katalysatoren er beregnet for, og dersom det er relevant, en merking av om katalysatoren er egnet brukt på kjøretøy med egendiagnosesystem (OBD). Disse opplysningene skal for eksempel enten være i form av en folder som ledsager katalysatoren eller påført emballasje, og må i alle fall finnes i en produktkatalog som distribueres til salgsstedet av produsenten av reservedels-/utskiftningskatalysator.</article><article class="numberedLegalP" data-numerator="3" id="kapittel-1-nummer-6">3. Bestemmelsene i nr. 2 trer i kraft 1. juli 2003 for EØF-typegodkjenning av reservedels-/utskiftningskatalysator som separat enhet. Det er fortsatt tillatt å selge og montere nye reservedels-/utskiftningskatalysatorer med tidligere typegodkjenninger beregnet for kjøretøy som allerede er i bruk, jf. nr. 4.</article> <article class="defaultP" margin-top="true">§ 25-3 nåværende nr. 2 og 3 blir nye nr. 4 og 5. Nr. 5 skal lyde:</article><article class="numberedLegalP" data-numerator="5" id="kapittel-1-nummer-7">5. Bestemmelsene i nr. 4 trer i kraft 1. oktober 1999 for godkjenning/registrering av bil, godkjenning av reservedels-/utskiftningskatalysator som separat enhet, montering og ibruktagelse av reservedels-/utskiftningskatalysator uansett når bilen er registrert.</article> <article class="defaultP" margin-top="true">§ 25-4 overskriften skal lyde:</article><article class="futureLegalArticle" data-name="§25-4" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 25-4</span>. <span class="legalArticleTitle">Avgasser – krav til bil ved første gangs registrering (direktiv 98/69/EF, direktiv 1999/102/EF, direktiv 2001/1/EF, direktiv 2001/100/EF og direktiv 2002/80/EF), år 2005 («Euro 4, lette»)</span></span></article> <article class="defaultP" margin-top="true">§ 25-4 nr. 1 skal lyde:</article><article class="numberedLegalP" data-numerator="1" id="kapittel-1-nummer-8">1. <i>Kravnivå:</i><article class="legalP" id="kapittel-1-nummer-8-ledd-1">Direktiv 98/69/EF, direktiv 1999/102/EF, direktiv 2001/1/EF, direktiv 2001/100/EF og direktiv 2002/80/EF, «Euro 4, lette».</article></article> <article class="defaultP" margin-top="true">§ 25-4 nr. 4 første ledd skal lyde:</article><article class="legalP" id="kapittel-1-ledd-3">For biler som omfattes av direktiv 70/220/EØF med senere endringer, skal det ved typegodkjenning av ny type bil – og for nye, ikke typegodkjente biler ved første gangs registrering – fremlegges dokumentasjon/bevitnelse/garanti fra bilfabrikant eller kompetent, uavhengig laboratorium for at direktiv 70/220/EØF som senest endret ved direktiv 98/69/EF, direktiv 1999/102/EF, direktiv 2001/1/EF (jf. nr. 5.1 og 5.2), direktiv 2001/100/EF (jf. § 25-5 nr. 4.6) og direktiv 2002/80/EF (jf. nr. 5.3) er tilfredsstilt.</article> <article class="defaultP" margin-top="true">§ 25-4 ny nr. 5.3 skal lyde:</article><article class="marginIdArticle" id="kapittel-1-punkt-1"><span class="data-marginOriginalId">5.3</span><article class="legalP" id="kapittel-1-punkt-1-ledd-1">Direktiv 2002/80/EF: <table><thead><tr><th colspan="2" data-text-align="left" data-vertical-align="top"><i>Kategori/klasse</i></th><th data-text-align="left" data-vertical-align="top"><i>Kjøretøyvekt, kg</i></th><th colspan="2" data-text-align="left" data-vertical-align="top"><i>Ikrafttredelser for</i></th></tr><tr><th data-text-align="left" data-vertical-align="top"><i>Kat.</i></th><th data-text-align="left" data-vertical-align="top"><i>Klas.</i></th><th data-text-align="left" data-vertical-align="top" /><th data-text-align="left" data-vertical-align="top"><i>Typegodkjenning</i></th><th data-text-align="left" data-vertical-align="top"><i>Registrering<sup class="footnotereference" data-footnotereferencevalue="3" data-unique-footnote-counter="3">3</sup></i></th></tr></thead><tbody><tr><td data-text-align="left" data-vertical-align="top">M<sub>1</sub></td><td data-text-align="left" data-vertical-align="top">–</td><td data-text-align="left" data-vertical-align="top">TTV<sup class="footnotereference" data-footnotereferencevalue="1" data-unique-footnote-counter="1">1</sup> ≤ 2500</td><td data-text-align="left" data-vertical-align="top">1. juli 2003</td><td data-text-align="left" data-vertical-align="top">1. januar 2006</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">TTV&gt;2500</td><td data-text-align="left" data-vertical-align="top">1. juli 2003</td><td data-text-align="left" data-vertical-align="top">1. januar 2007</td></tr><tr><td data-text-align="left" data-vertical-align="top">N<sub>1</sub></td><td data-text-align="left" data-vertical-align="top">I</td><td data-text-align="left" data-vertical-align="top">RV<sup class="footnotereference" data-footnotereferencevalue="2" data-unique-footnote-counter="2">2</sup> ≤ 1305</td><td data-text-align="left" data-vertical-align="top">1. juli 2003</td><td data-text-align="left" data-vertical-align="top">1. januar 2006</td></tr><tr><td data-text-align="left" data-vertical-align="top" /><td data-text-align="left" data-vertical-align="top">II</td><td data-text-align="left" data-vertical-align="top">1305 &lt; RV ≤ 1760</td><td data-text-align="left" data-vertical-align="top">1. juli 2003</td><td data-text-align="left" data-vertical-align="top">1. januar 2007</td></tr><tr><td data-text-align="left" data-vertical-align="top" /><td data-text-align="left" data-vertical-align="top">III</td><td data-text-align="left" data-vertical-align="top">1760 &lt; RV</td><td data-text-align="left" data-vertical-align="top">1. juli 2003</td><td data-text-align="left" data-vertical-align="top">1. januar 2007</td></tr></tbody></table></article></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Tillatt totalvekt.</article><article class="footnote" data-name="2" data-unique-footnote-counter="2"><span class="footnoteLabel">2</span> Referansevekt = egenvekt + 100 kg.</article><article class="footnote" data-name="3" data-unique-footnote-counter="3"><span class="footnoteLabel">3</span> Direktivet gjelder ikke for kjøretøy som produseres i små serier (artikkel 8(2) i direktiv 70/156/EØF har kommet til anvendelse).</article></footer> <article class="defaultP" margin-top="true">§ 25-5 overskriften skal lyde:</article><article class="futureLegalArticle" data-name="§25-5" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 25-5</span>. <span class="legalArticleTitle">Avgasser – krav til bil ved første gangs registrering (direktiv 98/69/EF, direktiv 1999/102/EF, direktiv 2001/1/EF, direktiv 2001/100/EF og direktiv 2002/80/EF), år 2000 («Euro 3, lette»)</span></span></article> <article class="defaultP" margin-top="true">§ 25-5 nr. 1 skal lyde:</article><article class="numberedLegalP" data-numerator="1" id="kapittel-1-nummer-9">1. Kravnivå:<article class="legalP" id="kapittel-1-nummer-9-ledd-1">Direktiv 98/69/EF, direktiv 1999/102/EF, direktiv 2001/1/EF, direktiv 2001/100/EF og direktiv 2002/80/EF, «Euro 3, lette».</article></article> <article class="defaultP" margin-top="true">§ 25-5 nr. 4 første ledd skal lyde:</article><article class="legalP" id="kapittel-1-ledd-4">For biler som omfattes av direktiv 70/220/EØF med senere endringer, skal det ved typegodkjenning av ny type bil – og for nye, ikke typegodkjente biler ved første gangs registrering – fremlegges dokumentasjon/bevitnelse/garanti fra bilfabrikant eller kompetent, uavhengig laboratorium for at direktiv 70/220/EØF som senest endret ved direktiv 98/69/EF, direktiv 1999/102/EF, direktiv 2001/1/EF (jf. nr. 5.1 og 5.2), direktiv 2001/100/EF (jf. nr. 4.6) og direktiv 2002/80/EF (jf. nr. 5.3) er tilfredsstilt.</article> <article class="defaultP" margin-top="true">§ 25-5 ny nr. 5.3 skal lyde:</article><article class="marginIdArticle" id="kapittel-1-punkt-2"><span class="data-marginOriginalId">5.3</span><article class="legalP" id="kapittel-1-punkt-2-ledd-1">Direktiv 2002/80/EF: <table><thead><tr><th colspan="2" data-text-align="left" data-vertical-align="top"><i>Kategori/klasse</i></th><th data-text-align="left" data-vertical-align="top"><i>Kjøretøyvekt, kg</i></th><th colspan="2" data-text-align="left" data-vertical-align="top"><i>Ikrafttredelser for</i></th></tr><tr><th data-text-align="left" data-vertical-align="top"><i>Kat.</i></th><th data-text-align="left" data-vertical-align="top"><i>Klas.</i></th><th data-text-align="left" data-vertical-align="top" /><th data-text-align="left" data-vertical-align="top"><i>Typegodkjenning</i></th><th data-text-align="left" data-vertical-align="top"><i>Registrering<sup class="footnotereference" data-footnotereferencevalue="3" data-unique-footnote-counter="3">3</sup></i></th></tr></thead><tbody><tr><td data-text-align="left" data-vertical-align="top">M<sub>1</sub></td><td data-text-align="left" data-vertical-align="top">–</td><td data-text-align="left" data-vertical-align="top">TTV<sup class="footnotereference" data-footnotereferencevalue="1" data-unique-footnote-counter="1">1</sup> ≤ 2500</td><td data-text-align="left" data-vertical-align="top">1. juli 2003</td><td data-text-align="left" data-vertical-align="top">1. januar 2006</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">TTV&gt;2500</td><td data-text-align="left" data-vertical-align="top">1. juli 2003</td><td data-text-align="left" data-vertical-align="top">1. januar 2007</td></tr><tr><td data-text-align="left" data-vertical-align="top">N<sub>1</sub></td><td data-text-align="left" data-vertical-align="top">I</td><td data-text-align="left" data-vertical-align="top">RV<sup class="footnotereference" data-footnotereferencevalue="2" data-unique-footnote-counter="2">2</sup> ≤ 1305</td><td data-text-align="left" data-vertical-align="top">1. juli 2003</td><td data-text-align="left" data-vertical-align="top">1. januar 2006</td></tr><tr><td data-text-align="left" data-vertical-align="top" /><td data-text-align="left" data-vertical-align="top">II</td><td data-text-align="left" data-vertical-align="top">1305&lt;RV≤1760</td><td data-text-align="left" data-vertical-align="top">1. juli 2003</td><td data-text-align="left" data-vertical-align="top">1. januar 2007</td></tr><tr><td data-text-align="left" data-vertical-align="top" /><td data-text-align="left" data-vertical-align="top">III</td><td data-text-align="left" data-vertical-align="top">1760&lt; RV</td><td data-text-align="left" data-vertical-align="top">1. juli 2003</td><td data-text-align="left" data-vertical-align="top">1. januar 2007</td></tr></tbody></table></article></article><footer class="footnotes"><article class="footnote" data-name="1" data-unique-footnote-counter="4"><span class="footnoteLabel">1</span> Tillatt totalvekt.</article><article class="footnote" data-name="2" data-unique-footnote-counter="5"><span class="footnoteLabel">2</span> Referansevekt = egenvekt + 100 kg.</article><article class="footnote" data-name="3" data-unique-footnote-counter="6"><span class="footnoteLabel">3</span> Direktivet gjelder ikke for kjøretøy som produseres i små serier (artikkel 8(2) i direktiv 70/156/EØF har kommet til anvendelse).</article></footer> <article class="defaultP" margin-top="true">§ 25-5 nåværende nr. 5.3 blir ny 5.4.</article> <article class="defaultP" margin-top="true">§ 25-12 nr. 4 fjerde ledd før tabellen skal lyde:</article><article class="numberedLegalP" data-numerator="4" id="kapittel-1-nummer-10">4. Alle vanlige dieselmotorer (også med EGR og/eller oksydasjonskatalysator) skal testes med ESC og ELR. Dieselmotorer med annet avansert utstyr for avgassbehandling (f.eks. DeNO<sub>X</sub> -katalysatorer og/eller partikkelfeller) skal testes med ETC. Gassmotorer skal kun testes med ETC. Alle EEV-motorer utenom gassmotorer skal fra 1. november 2000 testes både med ESC+ELR og ETC.</article> <article class="defaultP" margin-top="true">§ 26-1 overskriften skal lyde:</article><article class="futureLegalArticle" data-name="§26-1" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 26-1</span>. <span class="legalArticleTitle">Bremseanlegg på bil og tilhenger (direktiv 98/12/EF og direktiv 2002/78/EF)</span></span></article> <article class="defaultP" margin-top="true">§ 26-1 nr. 1 skal lyde:</article><article class="numberedLegalP" data-numerator="1" id="kapittel-1-nummer-11">1. Kravnivå: Direktiv 71/320/EØF (om bremser for biler og deres tilhengere) som senest endret ved direktiv 98/12/EF eller direktiv 2002/78/EF.</article> <article class="defaultP" margin-top="true">§ 26-1 nr. 4.1 skal lyde:</article><article class="marginIdArticle" id="kapittel-1-punkt-3"><span class="data-marginOriginalId">4.1</span><article class="legalP" id="kapittel-1-punkt-3-ledd-1">Det skal fremlegges bevitnelse fra kjøretøyfabrikanten eller uavhengig laboratorium som viser at kjøretøyet tilfredsstiller ovennevnte krav. Dette gjelder ikke når kjøretøyet er ledsaget av gyldig samsvarssertifikat og/eller er merket med typegodkjenningsnummer i henhold til direktiv 70/156/EØF som senest endret ved direktiv 98/14/EF eller direktiv 2002/78/EF. Alternativt kan kjøretøy, deler eller tekniske enheter være godkjent og merket i henhold til ovennevnte krav.</article></article> <article class="defaultP" margin-top="true">§ 26-1 nr. 6 og 7 skal lyde:</article><article class="numberedLegalP" data-numerator="6" id="kapittel-1-nummer-12">6. <i>Reservedelsbremsebelegg</i><article class="legalP" id="kapittel-1-nummer-12-ledd-1">Med virkning fra 1. oktober 1999 er det ikke tillatt å ta i bruk reservedelsbremsebelegg som inneholder asbest.</article><article class="legalP" id="kapittel-1-nummer-12-ledd-2">For kjøretøy i gruppene M<sub>1</sub> med totalvekt inntil 3500 kg, M2 med totalvekt inntil 3500 kg, N<sub>1</sub> , O<sub>1</sub> og O<sub>2</sub> og som er EØF-typegodkjent i henhold til direktiv 71/320/EØF, som endret ved direktiv 98/12/EF, eventuelt som senest endret ved direktiv 2002/78/EF, jf. ikrafttreden i punkt 7, skal reservedelsbremsebelegg som selges eller tas i bruk være typegodkjent og merket i henhold til ovennevnte krav.</article></article><article class="numberedLegalP" data-numerator="7" id="kapittel-1-nummer-13">7. <i>Ikrafttreden</i><table><thead><tr><th data-text-align="left" data-vertical-align="top"><i>Kategori, tillatt totalvekt</i></th><th data-text-align="left" data-vertical-align="top"><i>Direktiv</i></th><th data-text-align="left" data-vertical-align="top"><i>Salg og ibruktagelse</i></th></tr></thead><tbody><tr><td data-text-align="left" data-vertical-align="top">Reservedelsbremsebelegg for M<sub>1</sub> ≤ 3500 kg, M<sub>2</sub> ≤ 3500 kg. N<sub>1</sub> , O<sub>1</sub> og O<sub>2</sub></td><td data-text-align="left" data-vertical-align="top">98/12/EF</td><td data-text-align="left" data-vertical-align="top">31. mars 2001</td></tr><tr><td data-text-align="left" data-vertical-align="top">Reservedelsbremsebelegg for M<sub>1</sub> ≤ 3500 kg, M<sub>2</sub> ≤3500 kg. N<sub>1</sub> , O<sub>1</sub> og O<sub>2</sub></td><td data-text-align="left" data-vertical-align="top">2002/78/EF</td><td data-text-align="left" data-vertical-align="top">1. august 2003</td></tr></tbody></table><article class="legalP" id="kapittel-1-nummer-13-ledd-1">For biler som er typegodkjent før ikrafttredelsen av direktiv 71/320/EØF som endret ved direktiv 98/12/EF, skal det tillates salg og ibruktagning av reservedelsbremsebelegg som ikke er i strid med bestemmelsene i direktiv 71/320/EØF, som endret ved direktiv 98/12/EF, som var gjeldende på tidspunktet for første ibruktagning av kjøretøyene. Bremsebeleggene må under ingen omstendighet inneholde asbest.</article></article> <article class="defaultP" margin-top="true">I vedlegg 1 til kjøretøyforskriften, listen over krav i forbindelse med typegodkjenning av biler og deres tilhengere (særdirektiver), jf. direktiv 70/156/EØF, skal tabellens nr. 2 og 9 lyde: <table><thead><tr><th data-text-align="left" data-vertical-align="top"><i>Emne</i></th><th data-text-align="left" data-vertical-align="top"><i>Direktivnummer</i></th><th data-text-align="left" data-vertical-align="top"><i>Senest endret ved direktivnummer</i></th><th colspan="10" data-text-align="left" data-vertical-align="top"><i>Gjelder</i></th></tr><tr><th data-text-align="left" data-vertical-align="top" /><th data-text-align="left" data-vertical-align="top" /><th data-text-align="left" data-vertical-align="top" /><th data-text-align="left" data-vertical-align="top">M<sub>1</sub></th><th data-text-align="left" data-vertical-align="top">M<sub>2</sub></th><th data-text-align="left" data-vertical-align="top">M<sub>3</sub></th><th data-text-align="left" data-vertical-align="top">N<sub>1</sub></th><th data-text-align="left" data-vertical-align="top">N<sub>2</sub></th><th data-text-align="left" data-vertical-align="top">N<sub>3</sub></th><th data-text-align="left" data-vertical-align="top">O<sub>1</sub></th><th data-text-align="left" data-vertical-align="top">O<sub>2</sub></th><th data-text-align="left" data-vertical-align="top">O<sub>3</sub></th><th data-text-align="left" data-vertical-align="top">O<sub>4</sub></th></tr></thead><tbody><tr><td data-text-align="left" data-vertical-align="top">2. Utslipp</td><td data-text-align="left" data-vertical-align="top">70/220/EØF</td><td data-text-align="left" data-vertical-align="top">2002/80/EF</td><td data-text-align="left" data-vertical-align="top">x</td><td data-text-align="left" data-vertical-align="top">x</td><td data-text-align="left" data-vertical-align="top">x</td><td data-text-align="left" data-vertical-align="top">x</td><td data-text-align="left" data-vertical-align="top">x</td><td data-text-align="left" data-vertical-align="top">x</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">9. Bremser</td><td data-text-align="left" data-vertical-align="top">71/320/EØF</td><td data-text-align="left" data-vertical-align="top">2002/78/EF</td><td data-text-align="left" data-vertical-align="top">x</td><td data-text-align="left" data-vertical-align="top">x</td><td data-text-align="left" data-vertical-align="top">x</td><td data-text-align="left" data-vertical-align="top">x</td><td data-text-align="left" data-vertical-align="top">x</td><td data-text-align="left" data-vertical-align="top">x</td><td data-text-align="left" data-vertical-align="top">x</td><td data-text-align="left" data-vertical-align="top">x</td><td data-text-align="left" data-vertical-align="top">x</td><td data-text-align="left" data-vertical-align="top">x</td></tr></tbody></table></article> <article class="defaultP" margin-top="true">I vedlegg 1 til kjøretøyforskriften, listen over krav i forbindelse med typegodkjenning av to- og trehjulede motorvogner (særdirektiver), jf. direktiv 2002/24/EF, skal tabellens nr. 18 lyde: <table><thead><tr><th data-text-align="left" data-vertical-align="top"><i>Nr.</i></th><th data-text-align="left" data-vertical-align="top"><i>Emne</i></th><th data-text-align="left" data-vertical-align="top"><i>Direktivnummer</i></th><th data-text-align="left" data-vertical-align="top"><i>Seneste endringsdirektiv</i></th><th data-text-align="left" data-vertical-align="top"><i>Kapittel</i></th></tr></thead><tbody><tr><td data-text-align="left" data-vertical-align="top">18.</td><td data-text-align="left" data-vertical-align="top">Motoreffekt og -moment</td><td data-text-align="left" data-vertical-align="top">95/1/EØF</td><td data-text-align="left" data-vertical-align="top">2002/41/EF</td><td data-text-align="left" data-vertical-align="top"><br /></td></tr></tbody></table><p class="leddfortsettelse">Vedlegg 2 nr. 2 skal lyde:</p></article><article class="numberedLegalP" data-numerator="2" id="kapittel-1-nummer-14">2. § 26-5 nr. 2.14 annet ledd om forbud mot reservedelsbremsebelegg med asbest.</article></section><section class="section" data-name="kapII" id="kapittel-2" data-lovdata-URL="LTI/forskrift/2003-05-28-658/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 31. mai 2003.</article></section></main></body></html>