<!DOCTYPE html><html lang="no"><head><title>Forskrift om endring i forskrift om tiltak mot sjukdommer på bier.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-06-20-726</dd><dt class="dokid">DokumentID</dt><dd class="dokid">LTI/forskrift/2003-06-20-726</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 9 s 1431</dd><dt class="dateInForce">I kraft fra</dt><dd class="dateInForce">2003-06-20</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-04-27-437</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1962-06-08-4/§3</li></ul></dd><dt class="dateOfPublication">Kunngjort</dt><dd class="dateOfPublication">2003-06-24</dd><dt class="journalNumber">Journalnummer</dt><dd class="journalNumber">2003-0656</dd><dt class="titleShort">Korttittel</dt><dd class="titleShort">Endr. i forskrift om tiltak mot sjukdom på bier</dd><dt class="title">Tittel</dt><dd class="title">Forskrift om endring i forskrift om tiltak mot sjukdommer på bier.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 20. juni 2003 med hjemmel i lov av 8. juni 1962 nr. 4 om dyrehelse (husdyrloven) § 3.</dd><dt class="refid">RefID</dt><dd class="refid">forskrift/2003-06-20-726</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tiltak mot sjukdommer på bier.<ul class="tocSubUl"><li>I<ul class="tocSubUl"><li>§ 14. Sertifisering av stasjonær bigård</li><li>§ 14a. Vilkår for sertifisering</li><li>§ 14b. Krav til driften av sertifisert bigård</li><li>§ 18. Forbud</li><li>§ 18a. Unntak</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-06-20-726" id="dokument"><h1>Forskrift om endring i forskrift om tiltak mot sjukdommer på bier.</h1><section class="section" data-name="kapI" id="kapittel-1" data-lovdata-URL="LTI/forskrift/2003-06-20-726/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 27. april 2001 nr. 437 om tiltak mot sjukdommer på bier gjøres følgende endringer:</article> <article class="defaultP" margin-top="true">§ 3 ny definisjon etter «Sone» skal lyde:<p class="leddfortsettelse"><i>Sone B1:</i> Sogn og Fjordane.</p></article> <article class="defaultP" margin-top="true">§ 14, ny § 14a og § 14b skal lyde:</article><article class="futureLegalArticle" data-name="§14" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Sertifisering av stasjonær bigård</span></span><article class="legalP" id="kapittel-1-foreslåttparagraf-1-ledd-1">Statens dyrehelsetilsyn – distriktsveterinæren kan sertifisere stasjonære bigårder. Sertifikatet gjelder til den datoen distriktsveterinæren fastsetter, men likevel ikke lenger enn i to år etter utstedelse. Sertifikatet kan trekkes tilbake før gyldighetstiden utløper, permanent eller midlertidig, dersom krav til driften av bigården ikke oppfylles eller det oppstår mistanke om eller tilfelle av sjukdom i bigården.</article></article><article class="futureLegalArticle" data-name="§14a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 14a</span>. <span class="legalArticleTitle">Vilkår for sertifisering</span></span><article class="legalP" id="kapittel-1-foreslåttparagraf-2-ledd-1">For at bigården skal kunne bli sertifisert, må følgende undersøkelser være foretatt i løpet av de siste 12 måneder med negativt resultat:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">Klinisk undersøkelse med henblikk på lukket yngelråte, åpen yngelråte og steinyngel. Undersøkelsen skal omfatte minst 20% av bisamfunnene og være foretatt av distriktsveterinæren eller annen som utfører slikt oppdrag for Statens dyrehelsetilsyn i løpet av tidsrommet f.o.m. april t.o.m. september. Det er en forutsetning at det er forseglet yngel i bisamfunnene.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">Undersøkelse med henblikk på trakémiddinfeksjon. Undersøkelsen skal være foretatt ved et offentlig godkjent laboratorium på grunnlag av en prøve bestående av minst 60 fullt utviklede bier som er tatt jevnt fordelt fra bisamfunnene. Prøven må være tatt ut i løpet av tidsrommet f.o.m. september t.o.m. mars og ha en slik kvalitet at den kan undersøkes med sikkert resultat.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">Undersøkelse med henblikk på varroainfeksjon. Undersøkelsen skal være foretatt ved et offentlig godkjent laboratorium på grunnlag av en prøve bestående av nedfall fra samtlige kuber. Nedfallet må være samlet opp ved bruk av dertil beregnede innretninger (diagnosebrett e.l.) og ha en slik kvalitet at det kan undersøkes med sikkert resultat. Oppsamlingen av nedfallet skal ha foregått over en sammenhengende periode på minst: <ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-3-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-3-ledd-1-punkt-1-ledd-1">6 uker i løpet av tidsrommet f.o.m. 15. august t.o.m. november (naturlig høstnedfall); eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-3-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-3-ledd-1-punkt-2-ledd-1">4 måneder i løpet av bienes innesittingsperiode (naturlig vinternedfall); eller</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-1-punkt-3-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1-punkt-3-ledd-1">2 uker i løpet av tidsrommet f.o.m. april t.o.m. november etter at bisamfunnene har blitt behandlet på tilfredsstillende måte med et middel som er effektivt mot varroamidd (provosert nedfall). Diagnosebrettene e.l. skal ha vært installert i kubene i minst to uker regnet fra behandlingsstart.</article></article></li></ul></article></article></li></ul></article><article class="legalP" id="kapittel-1-foreslåttparagraf-2-ledd-2">Undersøkelsen regulert i første ledd nr. 2 kreves likevel ikke ved sertifisering av bigårder i sone B1.</article><article class="legalP" id="kapittel-1-foreslåttparagraf-2-ledd-3">Undersøkelsen regulert i første ledd nr. 3 kreves likevel ikke ved sertifisering av bigårder i region C.</article></article><article class="futureLegalArticle" data-name="§14b" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 14b</span>. <span class="legalArticleTitle">Krav til driften av sertifisert bigård</span></span><article class="legalP" id="kapittel-1-foreslåttparagraf-3-ledd-1">Sertifiserte bigårder skal drives i samsvar med følgende krav:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">Bier og utbygde vokstavler som føres til bigården skal kun komme fra andre bigårder som er sertifisert i henhold til denne forskriften.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">Det skal ikke brukes biavlsprodukter fra andres bigård som fôr til biene.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">Statens dyrehelsetilsyn – distriktsveterinæren skal straks varsles dersom det oppstår mistanke om eller tilfelle av sjukdom i bigården.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-3-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1">Birøkteren skal fortløpende føre fortegnelse over alle forsendelser av bier og utbygde vokstavler til og fra bigården med angivelse av forsendelsens art, dato for mottak eller avsendelse og mottakerens eller avsenderens navn og adresse.</article></article></li></ul></article></article> <article class="defaultP" margin-top="true">Tittelen på kapittel IV skal lyde:</article> <article class="defaultP" margin-top="true"><i>Kapittel IV. Spesielle tiltak for å forebygge spredning av varroamidd og trakémidd</i></article> <article class="defaultP" margin-top="true">§ 18 og ny § 18a skal lyde:</article><article class="futureLegalArticle" data-name="§18" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Forbud</span></span><article class="legalP" id="kapittel-1-foreslåttparagraf-4-ledd-1">For å forebygge spredning av varroamidd er det forbudt å overføre bier i alle utviklingstrinn fra og med larve til og med imago, samt utbygde vokstavler og brukt bimateriell;<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">fra region A til region B,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">fra region B til region A,</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-4-ledd-1-punkt-3"><article class="legalP" id="kapittel-1-foreslåttparagraf-4-ledd-1-punkt-3-ledd-1">fra region C til regionene A, B og D, og</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-4-ledd-1-punkt-4"><article class="legalP" id="kapittel-1-foreslåttparagraf-4-ledd-1-punkt-4-ledd-1">fra region D til regionene A og B.</article></article></li></ul></article><article class="legalP" id="kapittel-1-foreslåttparagraf-4-ledd-2">For å forebygge spredning av trakémidd er det forbudt å overføre fullt utviklede bier (imago) fra region B til regionene A, C og D. Det er også forbudt å overføre fullt utviklede bier fra sone B1 til andre deler av landet.</article></article><article class="futureLegalArticle" data-name="§18a" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 18a</span>. <span class="legalArticleTitle">Unntak</span></span><article class="legalP" id="kapittel-1-foreslåttparagraf-5-ledd-1">Unntatt fra forbudene i § 18 første ledd er overføring av brukt bimateriell som ikke har vært i kontakt med bier de siste 7 døgn.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2003-06-20-726/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks. Ved sertifisering av bigårder utenfor sone B1 før september 2003 kan den foreskrevne trakémiddundersøkelsen likevel være foretatt på grunnlag av en prøve bestående av 50 bier fra ett av bisamfunnene.</article></section></main></body></html>