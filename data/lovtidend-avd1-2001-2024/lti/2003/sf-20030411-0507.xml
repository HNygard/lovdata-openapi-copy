<!DOCTYPE html><html lang="no"><head><title>Forskrift om endring i forskrift om drift av flyttbare innretninger.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-04-11-507</dd><dt class="dokid">DokumentID</dt><dd class="dokid">LTI/forskrift/2003-04-11-507</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 6 s 999</dd><dt class="dateInForce">I kraft fra</dt><dd class="dateInForce">2003-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1987-09-04-858</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7/§1</li><li>lov/1903-06-09-7/§9</li><li>lov/1903-06-09-7/§35</li><li>lov/1903-06-09-7/§42</li><li>lov/1903-06-09-7/§47</li><li>lov/1903-06-09-7/§48</li><li>lov/1903-06-09-7/§68</li><li>lov/1903-06-09-7/§69</li><li>forskrift/1963-04-05-9</li><li>forskrift/1978-12-01-1</li><li>forskrift/1984-05-25-1156</li><li>forskrift/1979-01-15-1</li><li>forskrift/1984-06-06-4278</li></ul></dd><dt class="dateOfPublication">Kunngjort</dt><dd class="dateOfPublication">2003-05-06</dd><dt class="journalNumber">Journalnummer</dt><dd class="journalNumber">2003-0411</dd><dt class="titleShort">Korttittel</dt><dd class="titleShort">Endr. i forskr om drift av flyttbare innretninger</dd><dt class="title">Tittel</dt><dd class="title">Forskrift om endring i forskrift om drift av flyttbare innretninger.</dd><dt class="miscInformation">Annet om dokumentet</dt><dd class="miscInformation">Fastsatt av Sjøfartsdirektoratet 11. april 2003 med hjemmel i lov av 9. juni 1903 nr. 7 om Statskontrol med Skibes Sjødygtighed m.v. § 1, § 9a, § 35, § 42, § 47, § 48, § 68 og § 69, jf. delegeringsvedtak av 5. april 1963 nr. 9, delegeringsvedtak av 1. desember 1978 nr. 1, delegeringsvedtak av 25. mai 1984 nr. 1156, delegeringsvedtak av 15. januar 1979 nr. 1 og delegeringsvedtak av 6. juni 1984 nr. 4278. Jf. EØS-avtalen vedlegg II kap. XIX nr. 1 (direktiv 98/34/EF).</dd><dt class="refid">RefID</dt><dd class="refid">forskrift/2003-04-11-507</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om drift av flyttbare innretninger.<ul class="tocSubUl"><li>I<ul class="tocSubUl"><li>§ 2. Virkeområde</li><li>§ 3. Rederens og plattformsjefens plikter</li><li>§ 10. Driftsinstruks, vedlikeholdsjournal for redningsredskaper og sikkerhetsutstyr mv. Rapportering av ulykker og avvik</li><li>§ 16. Fravik</li><li>§ 17. Straff</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-04-11-507" id="dokument"><h1>Forskrift om endring i forskrift om drift av flyttbare innretninger.</h1><section class="section" data-name="kapI" id="kapittel-1" data-lovdata-URL="LTI/forskrift/2003-04-11-507/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 4. september 1987 nr. 858 om drift av flyttbare innretninger gjøres følgende endringer:</article> <article class="defaultP" margin-top="true">§ 1 nr. 2 skal lyde:</article><article class="marginIdArticle" id="kapittel-1-punkt-1"><span class="data-marginOriginalId">2.</span><article class="legalP" id="kapittel-1-punkt-1-ledd-1"><i>Nødstasjon:</i> Møtested for personell med bestemte oppgaver i en nødssituasjon.</article></article> <article class="defaultP" margin-top="true">§ 1 nr. 3 oppheves. § 1 ny nr. 3 skal lyde:</article><article class="marginIdArticle" id="kapittel-1-punkt-2"><span class="data-marginOriginalId">3.</span><article class="legalP" id="kapittel-1-punkt-2-ledd-1"><i>Mønstringsstasjon:</i> Møtested for entring av livbåter og redningsflåter.</article></article> <article class="defaultP" margin-top="true">§ 1 ny nr. 5 skal lyde:</article><article class="marginIdArticle" id="kapittel-1-punkt-3"><span class="data-marginOriginalId">5.</span><article class="legalP" id="kapittel-1-punkt-3-ledd-1"><i>Sikkerhetsstyringssystem:</i> Alle systematiske tiltak som reder skal iverksette for å sikre at virksomheten planlegges, organiseres, utøves og vedlikeholdes i samsvar med krav fastsatt i eller i medhold av lover som nevnt i § 1 i forskrift av 2. mars 1999 nr. 394 om sikkerhetsstyringssystem for flyttbare innretninger.</article></article> <article class="defaultP" margin-top="true">§ 2 og § 3 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></span><article class="marginIdArticle" id="kapittel-1-foreslåttparagraf-1-punkt-1"><span class="data-marginOriginalId">1.</span><article class="legalP" id="kapittel-1-foreslåttparagraf-1-punkt-1-ledd-1">Denne forskrift gjelder for innretninger som er registrert eller skal registreres i norsk skipsregister.</article></article><article class="marginIdArticle" id="kapittel-1-foreslåttparagraf-1-punkt-2"><span class="data-marginOriginalId">2.</span><article class="legalP" id="kapittel-1-foreslåttparagraf-1-punkt-2-ledd-1">Innretning som er registrert i norsk skipsregister, kan, frem til neste sertifikatutstedelse, følge de krav som gjaldt ved siste sertifikatutstedelse.</article></article><article class="marginIdArticle" id="kapittel-1-foreslåttparagraf-1-punkt-3"><span class="data-marginOriginalId">3.</span><article class="legalP" id="kapittel-1-foreslåttparagraf-1-punkt-3-ledd-1">Ved operasjon utenfor norsk kontinentalsokkel kommer forskriften til anvendelse i den utstrekning dette ikke vil medføre overtredelse av kyststatens bestemmelser vedrørende selve boringen etter petroleumsforekomster.</article></article></article><article class="futureLegalArticle" data-name="§3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Rederens og plattformsjefens plikter</span></span><article class="legalP" id="kapittel-1-foreslåttparagraf-2-ledd-1">Reder og plattformsjef skal sørge for at bestemmelsene i denne forskriften blir fulgt.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Se også forskrift av 2. mars 1999 nr. 394 om sikkerhetsstyringssystemer for flyttbare innretninger.</article></footer></article> <article class="defaultP" margin-top="true">§ 6 oppheves.</article> <article class="defaultP" margin-top="true">§ 7 skal lyde:</article><article class="marginIdArticle" id="kapittel-1-punkt-4"><span class="data-marginOriginalId">1.</span><span class="miscHeadline"><i>Alarminstruks</i></span></article><article class="marginIdArticle" id="kapittel-1-punkt-5"><span class="data-marginOriginalId">1.1.</span><article class="legalP" id="kapittel-1-punkt-5-ledd-1">Alarminstruks skal utferdiges og til enhver tid holdes à jour.</article></article><article class="marginIdArticle" id="kapittel-1-punkt-6"><span class="data-marginOriginalId">1.2.</span><article class="legalP" id="kapittel-1-punkt-6-ledd-1">Alarminstruksen skal for alle stillingskategorier angi alle særskilte oppgaver og skal særlig angi hvilken post hver enkelt av personellet skal innta og de verv han skal utføre, i den aktuelle nødsituasjon.</article></article><article class="marginIdArticle" id="kapittel-1-punkt-7"><span class="data-marginOriginalId">1.3.</span><article class="legalP" id="kapittel-1-punkt-7-ledd-1">Alarminstruksen og enhver endring av denne skal dateres og underskrives av ansvarshavende om bord.</article></article><article class="marginIdArticle" id="kapittel-1-punkt-8"><span class="data-marginOriginalId">1.4.</span><article class="legalP" id="kapittel-1-punkt-8-ledd-1">Alarminstruksen skal nærmere angi de forskjellige signaler som skal gis over generalalarmsystemet for å sammenkalle alt personell til deres nødstasjoner og mønstringsstasjoner.</article></article><article class="marginIdArticle" id="kapittel-1-punkt-9"><span class="data-marginOriginalId">1.5.</span><article class="legalP" id="kapittel-1-punkt-9-ledd-1">Alarminstruksen skal angi de plikter som påhviler hver enkelt av personellet for så vidt angår:</article></article><article class="marginIdArticle" id="kapittel-1-punkt-10"><span class="data-marginOriginalId">1.5.1.</span><article class="legalP" id="kapittel-1-punkt-10-ledd-1">Lukning av vanntette dører, branndører, ventilasjonssystemet, ventiler og tilsvarende åpninger på innretningen.</article></article><article class="marginIdArticle" id="kapittel-1-punkt-11"><span class="data-marginOriginalId">1.5.2.</span><article class="legalP" id="kapittel-1-punkt-11-ledd-1">Stopp av maskineriet.</article></article><article class="marginIdArticle" id="kapittel-1-punkt-12"><span class="data-marginOriginalId">1.5.3.</span><article class="legalP" id="kapittel-1-punkt-12-ledd-1">Utrustning av livbåter og andre redningsredskaper.</article></article><article class="marginIdArticle" id="kapittel-1-punkt-13"><span class="data-marginOriginalId">1.5.4.</span><article class="legalP" id="kapittel-1-punkt-13-ledd-1">Forsikring av at livbåter og andre redningsredskaper er klart til bruk.</article></article><article class="marginIdArticle" id="kapittel-1-punkt-14"><span class="data-marginOriginalId">1.5.5.</span><article class="legalP" id="kapittel-1-punkt-14-ledd-1">Utsetting av livbåter.</article></article><article class="marginIdArticle" id="kapittel-1-punkt-15"><span class="data-marginOriginalId">1.5.6.</span><article class="legalP" id="kapittel-1-punkt-15-ledd-1">Alminnelig klargjøring av andre redningsredskap.</article></article><article class="marginIdArticle" id="kapittel-1-punkt-16"><span class="data-marginOriginalId">1.5.7.</span><article class="legalP" id="kapittel-1-punkt-16-ledd-1">Brannslokning.</article></article><article class="marginIdArticle" id="kapittel-1-punkt-17"><span class="data-marginOriginalId">1.5.8.</span><article class="legalP" id="kapittel-1-punkt-17-ledd-1">Nødsituasjoner på helikopterdekket.</article></article><article class="marginIdArticle" id="kapittel-1-punkt-18"><span class="data-marginOriginalId">1.5.9.</span><article class="legalP" id="kapittel-1-punkt-18-ledd-1">Sikkerhet for eventuelle besøkende som er om bord når en nødsituasjon oppstår.</article></article><article class="marginIdArticle" id="kapittel-1-punkt-19"><span class="data-marginOriginalId">1.6.</span><article class="legalP" id="kapittel-1-punkt-19-ledd-1">Alarminstruksen skal angi hvilke plikter som påhviler hver enkelt av personellet når en nødsituasjon oppstår.</article></article><article class="marginIdArticle" id="kapittel-1-punkt-20"><span class="data-marginOriginalId">1.7.</span><article class="legalP" id="kapittel-1-punkt-20-ledd-1">En alarminstruksplan som inneholder de viktigste deler av alarminstruksen, skal oppsettes på hensiktsmessige steder i boligkvarteret og på de viktigste arbeidssteder.</article></article><article class="marginIdArticle" id="kapittel-1-punkt-21"><span class="data-marginOriginalId">2.</span><span class="miscHeadline"><i>Mønstring</i></span><article class="legalP" id="kapittel-1-punkt-21-ledd-1">Mønstring til nødstasjonene og mønstringsstasjonene skal foretas minst en gang hver uke med mindre den aktuelle operasjon befinner seg i en kritisk fase.</article></article><article class="marginIdArticle" id="kapittel-1-punkt-22"><span class="data-marginOriginalId">3.</span><span class="miscHeadline"><i>Øvelser</i></span></article><article class="marginIdArticle" id="kapittel-1-punkt-23"><span class="data-marginOriginalId">3.1.</span><article class="legalP" id="kapittel-1-punkt-23-ledd-1">Det skal avholdes mest mulig realistiske øvelser minst en gang hver uke. Dersom operasjonen er i en slik kritisk fase at øvelser vil kunne medføre fare for innretningen eller operasjonen, kan øvelser utsettes, men ikke lengre enn at hele mannskapet får gjennomført en øvelse pr. arbeidsperiode.</article></article><article class="marginIdArticle" id="kapittel-1-punkt-24"><span class="data-marginOriginalId">3.2.</span><article class="legalP" id="kapittel-1-punkt-24-ledd-1">Øvelsene skal omfatte følgende:</article></article><article class="marginIdArticle" id="kapittel-1-punkt-25"><span class="data-marginOriginalId">3.2.1.</span><article class="legalP" id="kapittel-1-punkt-25-ledd-1">Virkemåte og bruk av redningsredskaper og sikkerhetsutstyr, samt instruksjon og øvelse i forhold til de forholdsregler som er beskrevet i håndboken for nødsituasjoner (beredskapsplanen).</article></article><article class="marginIdArticle" id="kapittel-1-punkt-26"><span class="data-marginOriginalId">3.2.2.</span><article class="legalP" id="kapittel-1-punkt-26-ledd-1">Start av motor i mann-overbord-båt, låring og sjøsetting og prøvekjøring når forholdene tillater dette.</article></article><article class="marginIdArticle" id="kapittel-1-punkt-27"><span class="data-marginOriginalId">3.2.3.</span><article class="legalP" id="kapittel-1-punkt-27-ledd-1">Start av nødgenerator og prøving med belastningsobjektene innslått. Belastningsprøven inkludert automatisk startanordning kan tilpasses innretningens drift, men den skal utføres så ofte det er mulig under øvelsene og minst en gang hver sjette måned. Det skal foretas en simulert autostart minst en gang hver måned.</article></article><article class="marginIdArticle" id="kapittel-1-punkt-28"><span class="data-marginOriginalId">3.2.4.</span><article class="legalP" id="kapittel-1-punkt-28-ledd-1">Låring av minst en livbåt og sjøsetting og prøvekjøring når forholdene tillater dette. Det skal prøves forskjellige livbåter under påfølgende øvelser dersom forholdene tillater dette. For fritt-fall-livbåter skal øvelsen omfatte kontroll av viktige funksjoner.</article></article><article class="marginIdArticle" id="kapittel-1-punkt-29"><span class="data-marginOriginalId">3.2.5.</span><article class="legalP" id="kapittel-1-punkt-29-ledd-1">Fritt-fall-livbåter skal sjøsettes og prøvekjøres minst en gang hvert 5. år. I tillegg skal det årlig foretas minst en simulert utsetting av fritt-fall-livbåtene.</article></article><article class="marginIdArticle" id="kapittel-1-punkt-30"><span class="data-marginOriginalId">3.2.6.</span><article class="legalP" id="kapittel-1-punkt-30-ledd-1">Dersom hjelpefartøy er stasjonert ved innretningen, skal bruk av dette i nødsituasjoner inngå i øvelsene.</article></article><article class="marginIdArticle" id="kapittel-1-punkt-31"><span class="data-marginOriginalId">3.3.</span><article class="legalP" id="kapittel-1-punkt-31-ledd-1">Etter avsluttet øvelse skal alt utstyr som ble benyttet under øvelsen, undersøkes, rengjøres og nødvendig omladning eller utskifting foretas. Utstyret skal deretter settes på plass.</article></article><article class="marginIdArticle" id="kapittel-1-punkt-32"><span class="data-marginOriginalId">3.4.</span><article class="legalP" id="kapittel-1-punkt-32-ledd-1">Avholdelse av mønstring og øvelser skal innføres i journalen.</article></article> <article class="defaultP" margin-top="true">§ 8 nr. 1.1 nytt tredje strekpunkt skal lyde:</article><article class="marginIdArticle" id="kapittel-1-punkt-33"><ul class="defaultList"><li data-li-identifier="-" data-name="-"><article class="listArticle" id="kapittel-1-punkt-33-punkt-1"><article class="legalP" id="kapittel-1-punkt-33-punkt-1-ledd-1">Tap av oppdrift</article></article></li></ul></article> <article class="defaultP" margin-top="true">§ 8 nr. 1.1 nåværende tredje og fjerde strekpunkt blir nye fjerde og femte strekpunkt.</article> <article class="defaultP" margin-top="true">§ 8 nr. 2 første kolon skal lyde:</article><article class="marginIdArticle" id="kapittel-1-punkt-34"><span class="data-marginOriginalId">2.</span><article class="legalP" id="kapittel-1-punkt-34-ledd-1">Håndboken skal angi følgende forholdsregler for de forskjellige typer nødsituasjoner som nevnt i nr. 1 ovenfor, tilpasset forholdene når innretningen befinner seg på operasjonsdypgående, i posisjon, under forflytting, oppjekking mv.:</article></article> <article class="defaultP" margin-top="true">§ 8 nr. 2.3 skal lyde:</article><article class="marginIdArticle" id="kapittel-1-punkt-35"><span class="data-marginOriginalId">2.3.</span><article class="legalP" id="kapittel-1-punkt-35-ledd-1">Forholdsregler som skal tas for å sikre arbeid som er i gang eller utstyr som er i bruk når en nødsituasjon oppstår.</article></article> <article class="defaultP" margin-top="true">§ 9 skal lyde:</article><article class="marginIdArticle" id="kapittel-1-punkt-36"><span class="data-marginOriginalId">1.</span><article class="legalP" id="kapittel-1-punkt-36-ledd-1">Alle redningsredskaper og alt sikkerhetsutstyr skal holdes i forsvarlig god stand og være klart til bruk til enhver tid.</article></article><article class="marginIdArticle" id="kapittel-1-punkt-37"><span class="data-marginOriginalId">2.</span><article class="legalP" id="kapittel-1-punkt-37-ledd-1">Det skal utføres vedlikehold i samsvar med et oppdatert vedlikeholdsprogram som ivaretar relevante forskriftskrav. Vedlikeholdsprogrammets innhold skal videre ta tilbørlig hensyn til internasjonale bestemmelser og utstyrsleverandørers anbefalinger.</article></article><article class="marginIdArticle" id="kapittel-1-punkt-38"><span class="data-marginOriginalId">3.</span><article class="legalP" id="kapittel-1-punkt-38-ledd-1">Følgende utstyr og installasjon skal undersøkes og prøves av en kvalifisert person:</article></article><article class="marginIdArticle" id="kapittel-1-punkt-39"><span class="data-marginOriginalId">3.1.</span><article class="legalP" id="kapittel-1-punkt-39-ledd-1">Alarm- og interkommunikasjonssystem.</article></article><article class="marginIdArticle" id="kapittel-1-punkt-40"><span class="data-marginOriginalId">3.2.</span><article class="legalP" id="kapittel-1-punkt-40-ledd-1">Nødradioutstyr.</article></article><article class="marginIdArticle" id="kapittel-1-punkt-41"><span class="data-marginOriginalId">3.3.</span><article class="legalP" id="kapittel-1-punkt-41-ledd-1">Brannslokningsinstallasjoner og mobile apparater for brannslokning.</article></article><article class="marginIdArticle" id="kapittel-1-punkt-42"><span class="data-marginOriginalId">3.4.</span><article class="legalP" id="kapittel-1-punkt-42-ledd-1">Nødkraftsystemet.</article></article><article class="marginIdArticle" id="kapittel-1-punkt-43"><span class="data-marginOriginalId">4.</span><article class="legalP" id="kapittel-1-punkt-43-ledd-1">Feil og mangler som avdekkes ved utstyret, skal bringes i orden eller nødvendig utskifting foretas.</article></article><article class="marginIdArticle" id="kapittel-1-punkt-44"><span class="data-marginOriginalId">5.</span><article class="legalP" id="kapittel-1-punkt-44-ledd-1">Alt vedlikehold, enhver reparasjon, og enhver utskifting av redningsredskaper, sikkerhetsutstyr, og andre sikkerhetsinnretninger skal innføres i vedlikeholdsjournalen med angivelse av dato.</article></article> <article class="defaultP" margin-top="true">§ 10 overskriften skal lyde:</article><article class="futureLegalArticle" data-name="§10" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Driftsinstruks, vedlikeholdsjournal for redningsredskaper og sikkerhetsutstyr mv. Rapportering av ulykker og avvik</span></span></article> <article class="defaultP" margin-top="true">§ 10 nr. 3 første punktum skal lyde:</article><article class="legalP" id="kapittel-1-ledd-2">På enhver innretning skal det føres vedlikeholdsjournal.</article> <article class="defaultP" margin-top="true">§ 10 nr. 3.1.1 skal lyde:</article><article class="marginIdArticle" id="kapittel-1-punkt-45"><span class="data-marginOriginalId">3.1.1.</span><article class="legalP" id="kapittel-1-punkt-45-ledd-1">Typer av utstyr, installasjoner, f.eks. alarm- og interkommunikasjonssystem, brannslokningsutstyr, redningsredskaper.</article></article> <article class="defaultP" margin-top="true">§ 10 ny nr. 5 skal lyde:</article><article class="marginIdArticle" id="kapittel-1-punkt-46"><span class="data-marginOriginalId">5.</span><article class="legalP" id="kapittel-1-punkt-46-ledd-1">Avvik av vesentlig betydning for sikkerheten skal omgående rapporteres til Sjøfartsdirektoratet.</article></article> <article class="defaultP" margin-top="true">§ 11 første punktum skal lyde:</article><article class="legalP" id="kapittel-1-ledd-3">Plattformsjefen eller den kvalifiserte person som er utpekt av ham, skal pålegges ansvaret for opplæring av personell i virkemåte og bruk av alt rednings- og sikkerhetsutstyr om bord, herunder de forholdsregler som skal tas i de ulike situasjoner i henhold til håndboken, jf. § 8.</article> <article class="defaultP" margin-top="true">§ 11 siste punktum skal lyde:</article><article class="legalP" id="kapittel-1-ledd-4">For innretninger som benyttes til boligformål, foretar sikkerhetslederen ovennevnte funksjoner, jf. forskrift av 1. april 1996 nr. 319 om bemanning av flyttbare innretninger.</article> <article class="defaultP" margin-top="true">§ 13 nr. 2 annet punktum skal lyde:</article><article class="legalP" id="kapittel-1-ledd-5">For transport til og fra innretningen vises det til forskrift av 21. mai 1987 nr. 406 om transport på skip av spesielle eller farlige laster i bulk eller som pakket gods.</article> <article class="defaultP" margin-top="true">§ 14 annet og tredje punktum skal lyde:</article><article class="legalP" id="kapittel-1-ledd-6">Det ombordværende personell skal så vidt mulig oppholde seg på dekk, og de skal være iført sertifiserte redningsvester. Det nødvendige av utstyr for evakuering og redningsredskaper for øyeblikkelig å kunne fjerne det ombordværende personell skal være klar til bruk.</article> <article class="defaultP" margin-top="true">§ 15 nr. 4.1 og 4.2 skal lyde:</article><article class="marginIdArticle" id="kapittel-1-punkt-47"><span class="data-marginOriginalId">4.1.</span><article class="legalP" id="kapittel-1-punkt-47-ledd-1">Personellnettet skal nøye undersøkes av plattformsjefen eller den kvalifiserte person fra ledelsen som er utpekt av ham. Personellnettet skal alltid holdes i god stand.</article></article><article class="marginIdArticle" id="kapittel-1-punkt-48"><span class="data-marginOriginalId">4.2.</span><article class="legalP" id="kapittel-1-punkt-48-ledd-1">Personellnettet skal utstyres med sertifiserte redningsvester. Antall vester som sendes med skal være lik antall personer nettet er konstruert for.</article></article> <article class="defaultP" margin-top="true">§ 15 nr. 5 annet punktum skal lyde:</article><article class="legalP" id="kapittel-1-ledd-7">Hjelpefartøyets mann-overbord-båt skal være klar til bruk.</article> <article class="defaultP" margin-top="true">§ 15 nr. 8 oppheves.</article> <article class="defaultP" margin-top="true">§ 15 nr. 9 blir ny nr. 8 og skal lyde:</article><article class="marginIdArticle" id="kapittel-1-punkt-49"><span class="data-marginOriginalId">8.</span><article class="legalP" id="kapittel-1-punkt-49-ledd-1">Plattformsjefen eller den kvalifiserte person fra ledelsen som er utpekt av ham, skal lede overføringsoperasjonen.</article></article> <article class="defaultP" margin-top="true">§ 15 nåværende nr. 10 – 13 blir nr. 9 – 12.</article> <article class="defaultP" margin-top="true">§ 16 og § 17 skal lyde:</article><article class="futureLegalArticle" data-name="§16" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Fravik</span></span><article class="legalP" id="kapittel-1-foreslåttparagraf-4-ledd-1">I enkelttilfeller kan Sjøfartsdirektoratet etter skriftlig søknad fravike forskriftens krav. Spesielle grunner må gjøre fraviket nødvendig og fraviket må være sikkerhetsmessig forsvarlig. Dersom kyststatens krav og de krav som er fastsatt i denne forskrift er uforenlige, kan Sjøfartsdirektoratet fravike kravene i den utstrekning det er forsvarlig. Fravik må ikke være i strid med internasjonal overenskomst Norge har sluttet seg til.</article></article><article class="futureLegalArticle" data-name="§17" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Straff</span></span><article class="legalP" id="kapittel-1-foreslåttparagraf-5-ledd-1">Forsettlig eller uaktsom overtredelse av denne forskrift straffes med bøter i henhold til Almindelig borgerlig Straffelov av 22. mai 1902 nr. 10, § 339 nr. 2 jf. § 48a og § 48b, såfremt ikke strengere straff kommer til anvendelse i henhold til annen lovbestemmelse.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2003-04-11-507/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juli 2003.</article></section></main></body></html>