<!DOCTYPE html><html lang="no"><head><title>Forskrift om endring i forskrift til personopplysningsloven (personopplysningsforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-12-23-1798</dd><dt class="dokid">DokumentID</dt><dd class="dokid">LTI/forskrift/2003-12-23-1798</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 18 s 3079</dd><dt class="dateInForce">I kraft fra</dt><dd class="dateInForce">2004-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-12-15-1265</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2000-04-14-31/§3</li><li>lov/2000-04-14-31/§30</li><li>lov/2000-04-14-31/§31</li><li>lov/2000-04-14-31/§33</li><li>forskrift/2000-12-15-1263</li></ul></dd><dt class="dateOfPublication">Kunngjort</dt><dd class="dateOfPublication">2004-01-08</dd><dt class="journalNumber">Journalnummer</dt><dd class="journalNumber">2003-1549</dd><dt class="titleShort">Korttittel</dt><dd class="titleShort">Endr. i personopplysningsforskriften</dd><dt class="title">Tittel</dt><dd class="title">Forskrift om endring i forskrift til personopplysningsloven (personopplysningsforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Arbeids- og administrasjonsdepartementet 23. desember 2003 med hjemmel i lov av 14. april 2000 nr. 31 om behandling av personopplysninger (personopplysningsloven) § 3, § 30, § 31 og § 33 og overføringsvedtak av 15. desember 2000 nr. 1263 del I nr. 3.</dd><dt class="refid">RefID</dt><dd class="refid">forskrift/2003-12-23-1798</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til personopplysningsloven (personopplysningsforskriften).<ul class="tocSubUl"><li>I<ul class="tocSubUl"><li>§ 6-1. EU-kommisjonens beslutninger om beskyttelsesnivået i tredjeland</li><li>§ 6-2. Datatilsynets vurdering av beskyttelsesnivået i tredjeland</li><li>§ 7-8. Opplysninger i boligforhold</li><li>§ 7-20. Elev- og studentopplysninger ved skoler og universiteter mv.</li><li>§ 7-21. Opplysninger om barn i barnehager og skolefritidsordninger</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-12-23-1798" id="dokument"><h1>Forskrift om endring i forskrift til personopplysningsloven (personopplysningsforskriften).</h1><section class="section" data-name="kapI" id="kapittel-1" data-lovdata-URL="LTI/forskrift/2003-12-23-1798/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 15. desember 2000 nr. 1265 til personopplysningsloven (personopplysningsforskriften) gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om behandling av personopplysninger (personopplysningsforskriften)</i></article> <article class="defaultP" margin-top="true">§ 1-3 andre ledd oppheves.</article> <article class="defaultP" margin-top="true">§ 6-1 og § 6-2 skal lyde:</article><article class="futureLegalArticle" data-name="§6-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6-1</span>. <span class="legalArticleTitle">EU-kommisjonens beslutninger om beskyttelsesnivået i tredjeland</span></span><article class="legalP" id="kapittel-1-foreslåttparagraf-1-ledd-1">Kommisjonens beslutninger etter direktiv 95/46/EF artikkel 25 og 26, jf. 31 gjelder også for Norge i samsvar med EØS-komiteens beslutning nr. 83/1999 (av 25. juni 1999 om endring av EØS-avtalens protokoll 37 og vedlegg XI), med mindre reservasjonsadgangen er benyttet.</article><article class="legalP" id="kapittel-1-foreslåttparagraf-1-ledd-2">Datatilsynet skal sørge for at beslutningene etterleves.</article></article><article class="futureLegalArticle" data-name="§6-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6-2</span>. <span class="legalArticleTitle">Datatilsynets vurdering av beskyttelsesnivået i tredjeland</span></span><article class="legalP" id="kapittel-1-foreslåttparagraf-2-ledd-1">Dersom Datatilsynet kommer til at et tredjeland ikke har et tilfredsstillende beskyttelsesnivå ved behandling av personopplysninger, skal Datatilsynet gi melding til EU-kommisjonen og de øvrige medlemsstater om sin beslutning.</article><article class="legalP" id="kapittel-1-foreslåttparagraf-2-ledd-2">Dersom Datatilsynet, etter en konkret vurdering i henhold til direktiv 95/46/EF artikkel 26 nr. 2, allikevel tillater overføring av personopplysninger til et tredjeland som ikke sikrer et tilfredsstillende beskyttelsesnivå i henhold til direktiv 95/46/EF artikkel 25 nr. 2, skal Datatilsynet gi melding til EU-kommisjonen og øvrige medlemsstater om sin beslutning.</article><article class="legalP" id="kapittel-1-foreslåttparagraf-2-ledd-3">Dersom Kommisjonen eller andre medlemsstater har innsigelser mot Datatilsynets beslutninger i henhold til andre ledd, og Kommisjonen treffer tiltak, skal Datatilsynet sørge for at beslutningen etterleves.</article></article> <article class="defaultP" margin-top="true">§ 6-3 oppheves.</article> <article class="defaultP" margin-top="true">§ 7-6 skal lyde:</article><article class="legalP" id="kapittel-1-ledd-2">Behandlinger som omfattes av dette kapittelet er unntatt fra meldeplikt etter personopplysningsloven § 31, første ledd. Dersom det behandles sensitive opplysninger, jf. personopplysningsloven § 2 nr. 8, kan behandlingen være konsesjonspliktig etter personopplysningsloven § 33 første ledd.</article><article class="legalP" id="kapittel-1-ledd-3">Unntaket fra meldeplikten forutsetter at personopplysninger behandles i tråd med det formålet som følger av den enkelte bestemmelse. Personopplysningslovens regler om behandling av personopplysninger i kapitlene I til V samt VII til IX skal følges selv om behandlingen er unntatt fra meldeplikt.</article> <article class="defaultP" margin-top="true">§ 7-8 skal lyde:</article><article class="futureLegalArticle" data-name="§7-8" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 7-8</span>. <span class="legalArticleTitle">Opplysninger i boligforhold</span></span><article class="legalP" id="kapittel-1-foreslåttparagraf-3-ledd-1">Behandling av personopplysninger som ledd i administrasjon og gjennomføring av forpliktelser ved eie eller leie av fast eiendom er unntatt fra meldeplikten etter personopplysningslovens § 31 første ledd. Dette omfatter alle leie- og eieforhold slik som opplysninger om leietakere i husleieforhold, sameiere i boligsameie og andelshavere i borettslag og boligaksjeselskap.</article></article> <article class="defaultP" margin-top="true">§ 7-9 første ledd skal lyde:</article><article class="legalP" id="kapittel-1-ledd-4">Behandling av personopplysninger som pålagt i lov av 13. juni 1997 nr. 44 om aksjeselskaper (aksjeloven) § 4-5 og lov av 13. juni 1997 nr. 45 om allmennaksjeselskaper (allmennaksjeloven) § 4-4 er unntatt fra meldeplikt etter personopplysningsloven § 31 første ledd.</article> <article class="defaultP" margin-top="true">§ 7-16 skal lyde:</article><article class="legalP" id="kapittel-1-ledd-5">Arbeidsgivers behandling av ikke-sensitive personopplysninger om nåværende eller tidligere ansatte, personale, representanter, innleid arbeidskraft samt søkere til en stilling er unntatt meldeplikt etter personopplysningsloven § 31 første ledd.</article><article class="legalP" id="kapittel-1-ledd-6">Dersom det behandles sensitive personopplysninger, er behandlingen unntatt fra konsesjonsplikten etter personopplysningsloven § 33 første ledd, men underlagt meldeplikten etter § 31 første ledd. Unntak fra konsesjonsplikt gjelder under forutsetning av at:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">den registrerte har samtykket i behandlingen eller behandlingen er fastsatt i lov,</article></article></li><li data-li-identifier="b)" data-name="b)"><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">opplysningene er knyttet til arbeidsforholdet, og</article></article></li><li data-li-identifier="c)" data-name="c)"><article class="listArticle" id="kapittel-1-ledd-6-punkt-3"><article class="legalP" id="kapittel-1-ledd-6-punkt-3-ledd-1">personopplysningene behandles som ledd i personaladministrasjonen.</article></article></li></ul></article><article class="legalP" id="kapittel-1-ledd-7">Meldeplikt etter andre ledd gjelder likevel ikke behandling av<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">opplysninger om medlemskap i fagforeninger som nevnt i personopplysningsloven § 2 nr. 8 bokstav e,</article></article></li><li data-li-identifier="b)" data-name="b)"><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">nødvendige fraværsopplysninger og opplysninger som er registreringspliktige i henhold til lov av 4. februar 1977 nr. 4 om arbeidervern og arbeidsmiljø m.v. § 20,</article></article></li><li data-li-identifier="c)" data-name="c)"><article class="listArticle" id="kapittel-1-ledd-7-punkt-3"><article class="legalP" id="kapittel-1-ledd-7-punkt-3-ledd-1">opplysninger som er nødvendige for å tilrettelegge arbeidssituasjonen på grunn av helseforhold.</article></article></li></ul></article> <article class="defaultP" margin-top="true">Nye § 7-20 og § 7-21 i underkapittel III skal lyde:</article><article class="futureLegalArticle" data-name="§7-20" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 7-20</span>. <span class="legalArticleTitle">Elev- og studentopplysninger ved skoler og universiteter mv.</span></span><article class="legalP" id="kapittel-1-foreslåttparagraf-4-ledd-1">Behandling av personopplysninger om elever og studenter som skjer i medhold av lov av 17. juli 1998 nr. 61 om grunnskolen og den vidaregåande opplæringa (opplæringslova) eller lov av 12. mai 1995 nr. 22 om universiteter og høgskoler (universitetsloven) eller etter samtykke fra den enkelte elev eller foresatt, er unntatt fra konsesjonsplikten etter personopplysningsloven § 33 første ledd og fra meldeplikten etter § 31 første ledd.</article></article><article class="futureLegalArticle" data-name="§7-21" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 7-21</span>. <span class="legalArticleTitle">Opplysninger om barn i barnehager og skolefritidsordninger</span></span><article class="legalP" id="kapittel-1-foreslåttparagraf-5-ledd-1">Behandling av personopplysninger om barn i barnehage eller skolefritidsordninger i medhold av lov av 5. mai 1995 nr. 19 om barnehager (barnehageloven) og lov av 17. juli 1998 nr. 61 om grunnskolen og den vidaregåande opplæringa (opplæringslova) eller etter samtykke fra foresatt, er unntatt fra konsesjonsplikten etter personopplysningsloven § 33 første ledd og fra meldeplikten etter § 31 første ledd.</article></article> <article class="defaultP" margin-top="true">Nåværende § 7-20 til § 7-25 blir nye § 7-22 til § 7-27.</article> <article class="defaultP" margin-top="true">§ 7-25 overskriften skal lyde:</article> <article class="defaultP" margin-top="true"><i>Behandling av pasientopplysninger hos helse- og sosialpersonell som ikke er underlagt offentlig autorisasjon eller gitt lisens</i></article> <article class="defaultP" margin-top="true">§ 7-26 overskriften skal lyde:</article> <article class="defaultP" margin-top="true"><i>Behandling av pasientopplysninger hos helsepersonell som er underlagt offentlig autorisasjon eller gitt lisens</i></article> <article class="defaultP" margin-top="true">§ 7-27 skal lyde:</article><article class="legalP" id="kapittel-1-ledd-8">Behandling av personopplysninger i forbindelse med et forskningsprosjekt er unntatt fra konsesjonsplikt etter personopplysningsloven § 33 første ledd. Unntak fra konsesjonsplikten gjelder bare dersom vilkårene i punktene a)-e) alle er oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-8-punkt-1"><article class="legalP" id="kapittel-1-ledd-8-punkt-1-ledd-1">Førstegangskontakt opprettes på grunnlag av offentlig tilgjengelig informasjon eller gjennom en faglig ansvarlig person ved virksomheten der respondenten er registrert, eller respondenten selv tar kontakt med prosjektleder eller dennes representant,</article></article></li><li data-li-identifier="b)" data-name="b)"><article class="listArticle" id="kapittel-1-ledd-8-punkt-2"><article class="legalP" id="kapittel-1-ledd-8-punkt-2-ledd-1">respondenten har samtykket i alle deler av undersøkelsen. Dersom respondenten er umyndig, kan en annen med samtykkekompetanse for respondenten avgi slikt samtykke,</article></article></li><li data-li-identifier="c)" data-name="c)"><article class="listArticle" id="kapittel-1-ledd-8-punkt-3"><article class="legalP" id="kapittel-1-ledd-8-punkt-3-ledd-1">prosjektet skal avsluttes på et tidspunkt som er fastsatt før prosjektet settes i gang,</article></article></li><li data-li-identifier="d)" data-name="d)"><article class="listArticle" id="kapittel-1-ledd-8-punkt-4"><article class="legalP" id="kapittel-1-ledd-8-punkt-4-ledd-1">det innsamlede materialet anonymiseres eller slettes ved prosjektavslutning, og</article></article></li><li data-li-identifier="e)" data-name="e)"><article class="listArticle" id="kapittel-1-ledd-8-punkt-5"><article class="legalP" id="kapittel-1-ledd-8-punkt-5-ledd-1">prosjektet ikke gjør bruk av elektronisk sammenstilling av personregistre.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2003-12-23-1798/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2004.</article></section></main></body></html>