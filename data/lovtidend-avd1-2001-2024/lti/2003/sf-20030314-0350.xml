<!DOCTYPE html><html lang="no"><head><title>Forskrift om regulering av og adgang til å delta i fangst av vågehval i 2003.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-03-14-350</dd><dt class="dokid">DokumentID</dt><dd class="dokid">LTI/forskrift/2003-03-14-350</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 4 s 544</dd><dt class="dateInForce">I kraft fra</dt><dd class="dateInForce">2003-03-14 – 2003-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§9</li><li>lov/1983-06-03-40/§45</li><li>lov/1999-03-26-15/§12</li><li>forskrift/2000-02-11-99</li></ul></dd><dt class="dateOfPublication">Kunngjort</dt><dd class="dateOfPublication">2003-03-25</dd><dt class="journalNumber">Journalnummer</dt><dd class="journalNumber">2003-0322</dd><dt class="titleShort">Korttittel</dt><dd class="titleShort">Forskrift om vågehvalfangsten, 2003</dd><dt class="title">Tittel</dt><dd class="title">Forskrift om regulering av og adgang til å delta i fangst av vågehval i 2003.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 14. mars 2003 med hjemmel i lov av 3. juni 1983 nr. 40 om saltvannsfiske m.v. § 4, § 5, § 9 og § 45 og lov av 26. mars 1999 nr. 15 om retten til å delta i fiske og fangst (deltakerloven) § 12, jf. kgl.res. av 11. februar 2000 nr. 99.</dd><dt class="refid">RefID</dt><dd class="refid">forskrift/2003-03-14-350</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av og adgang til å delta i fangst av vågehval i 2003.<ul class="tocSubUl"><li>Kapittel 1. Generelle bestemmelser<ul class="tocSubUl"><li>§ 1. Generelt forbud</li><li>§ 2. Totalkvote</li></ul></li><li>Kapittel 2. Deltakelse i fangsten<ul class="tocSubUl"><li>§ 3. Vilkår for tildeling av tillatelse</li><li>§ 4. Unntak</li><li>§ 5. Påmelding</li><li>§ 6. Stedfortreder</li><li>§ 7. Leiefartøy</li></ul></li><li>Kapittel 3. Gjennomføring av fangsten<ul class="tocSubUl"><li>§ 8. Fangstperiode mv.</li><li>§ 9. Inspektør/observatør</li><li>§ 10. Inspektørdøgn</li><li>§ 11. Fordeling av kvote</li><li>§ 12. Avbrudd i fangst og salg av fartøy</li><li>§ 13. Overføring av kvote</li><li>§ 14. Oppgaveplikt</li><li>§ 15. Stopp i fangsten</li><li>§ 16. Bemyndigelse</li></ul></li><li>Kapittel 4. Straff og ikrafttredelse<ul class="tocSubUl"><li>§ 17. Straff</li><li>§ 18. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2003-03-14-350" id="dokument"><h1>Forskrift om regulering av og adgang til å delta i fangst av vågehval i 2003.</h1><section class="section" data-name="kap1" id="kapittel-1" data-lovdata-URL="LTI/forskrift/2003-03-14-350/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="LTI/forskrift/2003-03-14-350/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Generelt forbud</span></h3><article class="legalP" id="kapittel-1-paragraf-1-ledd-1">Det er forbudt å drive fangst av hval i 2003.</article></article><article class="legalArticle" data-lovdata-URL="LTI/forskrift/2003-03-14-350/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Totalkvote</span></h3><article class="legalP" id="kapittel-1-paragraf-2-ledd-1">Uten hinder av forbudet i § 1 kan norske fartøy fangste til sammen 711 vågehval i Norges økonomiske sone, i fiskerisonen ved Jan Mayen og i fiskevernsonen ved Svalbard.</article><article class="legalP" id="kapittel-1-paragraf-2-ledd-2">Totalkvoten nevnt i første ledd fordeles på fangstområder som følger: <table><tbody><tr><td data-text-align="left" data-vertical-align="top">Nordsjøen:</td><td data-text-align="right" data-vertical-align="top">179 dyr</td></tr><tr><td data-text-align="left" data-vertical-align="top">Vestfjorden:</td><td data-text-align="right" data-vertical-align="top">15 dyr</td></tr><tr><td data-text-align="left" data-vertical-align="top">Barentshavet:</td><td data-text-align="right" data-vertical-align="top">330 dyr</td></tr><tr><td data-text-align="left" data-vertical-align="top">Svalbard:</td><td data-text-align="right" data-vertical-align="top">150 dyr</td></tr><tr><td data-text-align="left" data-vertical-align="top">Jan Mayen:</td><td data-text-align="right" data-vertical-align="top">37 dyr</td></tr></tbody></table></article></article></section><section class="section" data-name="kap2" id="kapittel-2" data-lovdata-URL="LTI/forskrift/2003-03-14-350/KAPITTEL_2"><h2>Kapittel 2. Deltakelse i fangsten</h2><article class="legalArticle" data-lovdata-URL="LTI/forskrift/2003-03-14-350/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for tildeling av tillatelse</span></h3><article class="legalP" id="kapittel-2-paragraf-1-ledd-1">Fiskeridirektoratet kan gi tillatelse til å drive fangst av vågehval når følgende vilkår er oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">Fartøyet må være registrert i merkeregisteret.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">Søker må være ført på blad B i fiskermanntallet.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">Søker må eie minst 50% av eierandelene i omsøkte fartøy.</article></article></li><li data-li-identifier="d)" data-name="d)"><article class="listArticle" id="kapittel-2-paragraf-1-ledd-1-punkt-4"><article class="legalP" id="kapittel-2-paragraf-1-ledd-1-punkt-4-ledd-1">Søker må ha deltatt i fangst av vågehval med det omsøkte fartøyet i minst ett av de seks siste årene.</article></article></li><li data-li-identifier="e)" data-name="e)"><article class="listArticle" id="kapittel-2-paragraf-1-ledd-1-punkt-5"><article class="legalP" id="kapittel-2-paragraf-1-ledd-1-punkt-5-ledd-1">Søker må ikke være medeier i annet fartøy som er gitt tillatelse til å drive vågehvalfangst.</article></article></li></ul></article><article class="legalP" id="kapittel-2-paragraf-1-ledd-2">For å kunne delta i fangst av vågehval må søker og skytter gjennomgå de kurs, inklusiv skyteprøve, som Fiskeridirektoratet bestemmer. Fiskeridirektoratet kan i særlige tilfeller dispensere fra denne bestemmelsen.</article><article class="legalP" id="kapittel-2-paragraf-1-ledd-3">Det er et vilkår for tildeling av tillatelse til å drive fangst av vågehval at det ikke foretas produksjon av fangsten om bord.</article><article class="legalP" id="kapittel-2-paragraf-1-ledd-4">Det er et vilkår for tildeling av tillatelse til å drive fangst av vågehval at det tas slike prøver av fangsten som Fiskeridirektoratet bestemmer.</article></article><article class="legalArticle" data-lovdata-URL="LTI/forskrift/2003-03-14-350/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Unntak</span></h3><article class="legalP" id="kapittel-2-paragraf-2-ledd-1">Fiskeridirektoratet kan i særlige tilfeller dispensere fra vilkåret i § 3 første ledd bokstav c for familierederi eller familieaksjeselskap.</article><article class="legalP" id="kapittel-2-paragraf-2-ledd-2">Fiskeridirektoratet kan dispensere fra vilkåret i § 3 første ledd bokstav d når søker har vært forhindret fra å drive hvalfangst på grunn av politiske verv.</article><article class="legalP" id="kapittel-2-paragraf-2-ledd-3">Søker som har anskaffet nytt fartøy til erstatning for fartøy som nevnt i § 3 bokstav d kan likevel gis adgang til å drive fangst av vågehval.</article><article class="legalP" id="kapittel-2-paragraf-2-ledd-4">Den som eier fartøy som deltok i fangst av vågehval i minst ett av de seks siste årene kan gis tillatelse til å delta dersom øvrige vilkår er oppfylt, og søker og tidligere eier er nært beslektet. Ved avgjørelse av om tillatelse skal gis skal det legges vekt på fartøyets og mannskapets avhengighet av å drive vågehvalfangst og de faglige og tekniske forutsetninger for å drive slik fangst. Tidligere eier av fartøy nevnt i dette ledd gis ikke adgang til å delta i fangst av vågehval med annet fartøy.</article><article class="legalP" id="kapittel-2-paragraf-2-ledd-5">Den som eier fartøy som deltok i fangst av vågehval i minst ett av de seks siste årene kan gis tillatelse dersom øvrige vilkår er oppfylt, og søker har deltatt i hvalfangst i minst fire av de seks siste årene. Det må i tillegg foreligge bekreftelse fra hvalfanger som søker har vært ansatt hos, på at søker åpenbart har tilstrekkelige kvalifikasjoner til å drive hvalfangst.</article></article><article class="legalArticle" data-lovdata-URL="LTI/forskrift/2003-03-14-350/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Påmelding</span></h3><article class="legalP" id="kapittel-2-paragraf-3-ledd-1">Fiskeridirektoratet kan fastsette frist for å søke om adgang til å drive fangst av vågehval.</article></article><article class="legalArticle" data-lovdata-URL="LTI/forskrift/2003-03-14-350/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Stedfortreder</span></h3><article class="legalP" id="kapittel-2-paragraf-4-ledd-1">Fiskeridirektoratet kan i særlige tilfeller gi den som er gitt tillatelse til å drive fangst av vågehval adgang til å benytte stedfortreder på følgende vilkår:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-4-ledd-1-punkt-1"><article class="legalP" id="kapittel-2-paragraf-4-ledd-1-punkt-1-ledd-1">Stedfortreder må være ført på blad B i fiskermanntallet.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-4-ledd-1-punkt-2"><article class="legalP" id="kapittel-2-paragraf-4-ledd-1-punkt-2-ledd-1">Stedfortreder må ha deltatt i fangst av vågehval i minst to av de tre siste årene.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-4-ledd-1-punkt-3"><article class="legalP" id="kapittel-2-paragraf-4-ledd-1-punkt-3-ledd-1">Stedfortreder må ha gjennomgått de kurs som Fiskeridirektoratet bestemmer.</article></article></li></ul></article><article class="legalP" id="kapittel-2-paragraf-4-ledd-2">Fiskeridirektoratet kan dispensere fra vilkåret i første ledd bokstav b dersom det er nødvendig for at fartøyet skal kunne gjennomføre fangsten.</article></article><article class="legalArticle" data-lovdata-URL="LTI/forskrift/2003-03-14-350/§7" data-name="§7" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Leiefartøy</span></h3><article class="legalP" id="kapittel-2-paragraf-5-ledd-1">Fiskeridirektoratet kan i særlige tilfeller som medfører vesentlig driftsavbrudd, gi midlertidig tillatelse til å delta i vågehvalfangst med annet fartøy.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2003-03-14-350/KAPITTEL_3"><h2>Kapittel 3. Gjennomføring av fangsten</h2><article class="legalArticle" data-lovdata-URL="LTI/forskrift/2003-03-14-350/§8" data-name="§8" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Fangstperiode mv.</span></h3><article class="legalP" id="kapittel-3-paragraf-1-ledd-1">Fangst av vågehval kan starte 12. mai og skal være avsluttet innen 31. august klokken 2400. Fangst av vågehval i Nordsjøen kan starte når Fiskeridirektoratet bestemmer, og skal være avsluttet innen 31. august klokken 2400.</article><article class="legalP" id="kapittel-3-paragraf-1-ledd-2">Fiskeridirektøren kan fastsette bestemmelse om dato for siste utseiling.</article><article class="legalP" id="kapittel-3-paragraf-1-ledd-3">Fiskeridirektoratet kan i særlige tilfeller gi fartøy tillatelse til å fortsette fangsten i enkelte områder utover fastsatt fangstperiode.</article></article><article class="legalArticle" data-lovdata-URL="LTI/forskrift/2003-03-14-350/§9" data-name="§9" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Inspektør/observatør</span></h3><article class="legalP" id="kapittel-3-paragraf-2-ledd-1">Fartøy som deltar i fangst av vågehval, skal ha inspektør om bord. Fartøyet kan også pålegges å ha med observatør under fangsten.</article></article><article class="legalArticle" data-lovdata-URL="LTI/forskrift/2003-03-14-350/§10" data-name="§10" id="kapittel-3-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Inspektørdøgn</span></h3><article class="legalP" id="kapittel-3-paragraf-3-ledd-1">Det enkelte fartøy kan innenfor perioden nevnt i § 8 første ledd drive fangst av vågehval med gratis inspektør om bord i til sammen 45 døgn. I Nordsjøen kan det enkelte fartøy innenfor perioden nevnt i første ledd drive fangst av vågehval med gratis inspektør om bord i til sammen 65 døgn.</article><article class="legalP" id="kapittel-3-paragraf-3-ledd-2">Ved fangst utover det antall døgn som nevnt i første ledd pålegges det enkelte fartøy å dekke 100% av utgiftene per døgn ved å ha inspektør om bord. Ved beregning av antall døgn medregnes hvert døgn fartøyets inspektør har mottatt fangstgodtgjørelse.</article></article><article class="legalArticle" data-lovdata-URL="LTI/forskrift/2003-03-14-350/§11" data-name="§11" id="kapittel-3-paragraf-4"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Fordeling av kvote</span></h3><article class="legalP" id="kapittel-3-paragraf-4-ledd-1">Fiskeridirektoratet fastsetter maksimalkvoter for fartøy innenfor de ulike fangstområdene.</article><article class="legalP" id="kapittel-3-paragraf-4-ledd-2">Fiskeridirektoratet kan endre eller oppheve de fastsatte maksimalkvotene, og det kan fastsettes frist for å starte fangsten på de endrede maksimalkvotene. Fartøy som ikke overholder fristen mister sin adgang til å delta. Fiskeridirektoratet kan fastsette første mulige dato for slik endring eller oppheving av maksimalkvotene.</article><article class="legalP" id="kapittel-3-paragraf-4-ledd-3">Fiskeridirektoratet kan fastsette nærmere bestemmelser om fordeling av de enkelte områdekvoter på deltakende fartøy.</article><article class="legalP" id="kapittel-3-paragraf-4-ledd-4">Fiskeridirektoratet kan pålegge det enkelte fartøy å drive fangst i nærmere angitt område.</article></article><article class="legalArticle" data-lovdata-URL="LTI/forskrift/2003-03-14-350/§12" data-name="§12" id="kapittel-3-paragraf-5"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Avbrudd i fangst og salg av fartøy</span></h3><article class="legalP" id="kapittel-3-paragraf-5-ledd-1">Avbrudd i fangst for å oppta annen fiskeriaktivitet medfører bortfall av resterende kvote. Det samme gjelder ved salg av fartøy i fangstperioden dersom selger ikke har et erstatningsfartøy som umiddelbart kan settes inn i fangsten.</article></article><article class="legalArticle" data-lovdata-URL="LTI/forskrift/2003-03-14-350/§13" data-name="§13" id="kapittel-3-paragraf-6"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Overføring av kvote</span></h3><article class="legalP" id="kapittel-3-paragraf-6-ledd-1">Kvote som er tildelt det enkelte fartøy kan ikke overføres til annet fartøy.</article><article class="legalP" id="kapittel-3-paragraf-6-ledd-2">Fiskeridirektoratet kan i særlige tilfeller dispensere fra bestemmelsen i første ledd.</article></article><article class="legalArticle" data-lovdata-URL="LTI/forskrift/2003-03-14-350/§14" data-name="§14" id="kapittel-3-paragraf-7"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Oppgaveplikt</span></h3><article class="legalP" id="kapittel-3-paragraf-7-ledd-1">Fangstdagbok utgitt av Fiskeridirektoratet skal føres fortløpende. Dagboken skal umiddelbart etter avsluttet tur sendes Fiskeridirektoratet.</article><article class="legalP" id="kapittel-3-paragraf-7-ledd-2">Den som er gitt adgang til å delta i fangst av vågehval skal hver mandag klokken 1200 rapportere til Norges Råfisklag, avdeling Svolvær om siste ukes fangst. Fiskeridirektoratet kan fastsette regler om hyppigere rapporteringsplikt.</article></article><article class="legalArticle" data-lovdata-URL="LTI/forskrift/2003-03-14-350/§15" data-name="§15" id="kapittel-3-paragraf-8"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Stopp i fangsten</span></h3><article class="legalP" id="kapittel-3-paragraf-8-ledd-1">Fiskeridirektoratet kan stoppe fangsten i de ulike områdene når områdekvoten er beregnet tatt.</article></article><article class="legalArticle" data-lovdata-URL="LTI/forskrift/2003-03-14-350/§16" data-name="§16" id="kapittel-3-paragraf-9"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Bemyndigelse</span></h3><article class="legalP" id="kapittel-3-paragraf-9-ledd-1">Fiskeridirektoratet kan endre denne forskrift og fastsette nærmere bestemmelser som er nødvendige for å oppnå en rasjonell og hensiktsmessig gjennomføring av fangsten.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2003-03-14-350/KAPITTEL_4"><h2>Kapittel 4. Straff og ikrafttredelse</h2><article class="legalArticle" data-lovdata-URL="LTI/forskrift/2003-03-14-350/§17" data-name="§17" id="kapittel-4-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Straff</span></h3><article class="legalP" id="kapittel-4-paragraf-1-ledd-1">Den som forsettlig eller uaktsomt overtrer bestemmelser gitt i eller i medhold av denne forskrift straffes i henhold til lov av 3. juni 1983 nr. 40 om saltvannsfiske m.v. § 53 og lov av 26. mars 1999 nr. 15 om retten til å delta i fiske og fangst § 29. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2003-03-14-350/§18" data-name="§18" id="kapittel-4-paragraf-2"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-2-ledd-1">Denne forskrift trer i kraft straks og gjelder til og med 31. desember 2003.</article></article></section></main></body></html>