<!DOCTYPE html><html lang="no"><head><title>Forskrift om differensiering av forvaltningsgodtgjørelsen for verdipapirfondsandeler.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-01-06-10</dd><dt class="dokid">DokumentID</dt><dd class="dokid">LTI/forskrift/2003-01-06-10</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 1 s 165</dd><dt class="dateInForce">I kraft fra</dt><dd class="dateInForce">2003-01-06</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-06-12-52/§6-1</li></ul></dd><dt class="dateOfPublication">Kunngjort</dt><dd class="dateOfPublication">2003-01-14</dd><dt class="journalNumber">Journalnummer</dt><dd class="journalNumber">2003-0018</dd><dt class="titleShort">Korttittel</dt><dd class="titleShort">Forskrift om diff. forvaltningsgodtgjørelse</dd><dt class="title">Tittel</dt><dd class="title">Forskrift om differensiering av forvaltningsgodtgjørelsen for verdipapirfondsandeler.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 6. januar 2003 med hjemmel i lov av 12. juni 1981 nr. 52 om verdipapirfond § 6-1 første ledd tredje og fjerde punktum.</dd><dt class="refid">RefID</dt><dd class="refid">forskrift/2003-01-06-10</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om differensiering av forvaltningsgodtgjørelsen for verdipapirfondsandeler.<ul class="tocSubUl"><li>§ 1. Adgangen til å differensiere forvaltningsgodtgjørelsen</li><li>§ 2. Krav til fondets vedtekter, prospekt, delårsrapporter og salgsmateriale</li><li>§ 3. Tilleggsvilkår</li><li>§ 4. Refusjon av rabatt</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2003-01-06-10" id="dokument"><h1>Forskrift om differensiering av forvaltningsgodtgjørelsen for verdipapirfondsandeler.</h1><article class="legalArticle" data-lovdata-URL="LTI/forskrift/2003-01-06-10/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Adgangen til å differensiere forvaltningsgodtgjørelsen</span></h2><article class="legalP" id="paragraf-1-ledd-1">Forvaltningsselskap for verdipapirfond kan bare differensiere forvaltningsgodtgjørelsen etter reglene i denne forskrift.</article><article class="legalP" id="paragraf-1-ledd-2">Differensieringen skal baseres på det antall andeler den enkelte andelseier har i fondet, og skal uttrykkes som en prosentvis rabatt på den forvaltningsgodtgjørelsen som daglig belastes fondet, jf. § 5. Hver rabattsats skal bare gjelde innenfor sitt kvantumsintervall.</article><article class="legalP" id="paragraf-1-ledd-3">Annet ledd er ikke til hinder for at forvaltningsselskapet kan differensiere på annet grunnlag i enkelttilfeller, forutsatt at forvaltningsgodtgjørelsen minst dekker forvaltningsselskapets faktiske kostnader knyttet til den aktuelle andelshaver. Differensiering skal ikke skje på et usaklig grunnlag. Som usaklig grunnlag for differensiering regnes blant annet andelseiernes beholdning av andeler i øvrige fond forvaltet av forvaltningsselskapet eller andelseiernes mulige kundeforhold med selskaper i samme konsern.</article></article><article class="legalArticle" data-lovdata-URL="LTI/forskrift/2003-01-06-10/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Krav til fondets vedtekter, prospekt, delårsrapporter og salgsmateriale</span></h2><article class="legalP" id="paragraf-2-ledd-1">Bestemmelser om differensiert forvaltningsgodtgjørelse for fondet skal fremgå klart av fondets vedtekter, prospekt, delårsrapporter og salgsmateriale. Det skal også fremgå eksplisitt hvorvidt forvaltningsselskapet kan fastsette individuell forvaltningsgodtgjørelse som nevnt i § 1 tredje ledd.</article></article><article class="legalArticle" data-lovdata-URL="LTI/forskrift/2003-01-06-10/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilleggsvilkår</span></h2><article class="legalP" id="paragraf-3-ledd-1">Kredittilsynet kan stille nærmere vilkår til det enkelte fond for å få godkjent differensiert forvaltningsgodtgjørelse.</article></article><article class="legalArticle" data-lovdata-URL="LTI/forskrift/2003-01-06-10/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Refusjon av rabatt</span></h2><article class="legalP" id="paragraf-4-ledd-1">For å unngå at andelene i fondet skal få en ulik verdiutvikling avhengig av eierskap, skal alle andeler belastes samme ordinære forvaltningsgodtgjørelse. Eiere som i kraft av å eie et antall andeler som gir rett til rabatt, skal få sin samlede rabatt refundert fra forvaltningsselskapet.</article></article><article class="legalArticle" data-lovdata-URL="LTI/forskrift/2003-01-06-10/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Forskriften trer i kraft straks.</article></article></main></body></html>