<!DOCTYPE html><html lang="no"><head><title>Forskrift om opptak til mastergradsstudier ved Høgskolen i Agder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-02-19-587</dd><dt class="dokid">DokumentID</dt><dd class="dokid">LTI/forskrift/2003-02-19-587</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 7 s 1122</dd><dt class="dateInForce">I kraft fra</dt><dd class="dateInForce">Opptak til studieåret 2003–2004</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§37</li><li>lov/1995-05-12-22/§39</li><li>forskrift/2002-07-02-738/§2</li></ul></dd><dt class="dateOfPublication">Kunngjort</dt><dd class="dateOfPublication">2003-05-16</dd><dt class="journalNumber">Journalnummer</dt><dd class="journalNumber">2003-0490</dd><dt class="titleShort">Korttittel</dt><dd class="titleShort">Forskrift om opptak til mastergradsstudier, HiA</dd><dt class="title">Tittel</dt><dd class="title">Forskrift om opptak til mastergradsstudier ved Høgskolen i Agder.</dd><dt class="miscInformation">Annet om dokumentet</dt><dd class="miscInformation">Fastsatt av styret for Høgskolen i Agder 19. februar 2003 med hjemmel i lov av 12. mai 1995 nr. 22 om universiteter og høgskoler § 37 og § 39 og forskrift av 2. juli 2002 nr. 738 om krav til mastergrad § 2.</dd><dt class="refid">RefID</dt><dd class="refid">forskrift/2003-02-19-587</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak til mastergradsstudier ved Høgskolen i Agder.<ul class="tocSubUl"><li>§ 1. Virkeområde</li><li>§ 2. Opptaksgrunnlag for mastergradsstudier</li><li>§ 3. Utfyllende regler</li><li>§ 4. Betinget opptak</li><li>§ 5. Rangering av søkere til mastergradsstudier av 120 studiepoengs omfang</li><li>§ 6. Rangering av søkere til erfaringsbaserte mastergradsstudier</li><li>§ 7. Opptak utenom rangeringsreglene</li><li>§ 8. Søknadsfrist. Forhåndsløfte</li><li>§ 9. Frist for innsending av dokumentasjon</li><li>§ 10. Utsettelse av studieplass</li><li>§ 11. Opptakskomité</li><li>§ 12. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/2003-02-19-587" id="dokument"><h1>Forskrift om opptak til mastergradsstudier ved Høgskolen i Agder.</h1><article class="legalArticle" data-lovdata-URL="LTI/forskrift/2003-02-19-587/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for mastergrad av 120 studiepoengs omfang og for erfaringsbasert mastergrad av 90 – 120 studiepoengs omfang.</article></article><article class="legalArticle" data-lovdata-URL="LTI/forskrift/2003-02-19-587/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Opptaksgrunnlag for mastergradsstudier</span></h2><article class="legalP" id="paragraf-2-ledd-1">Opptaksgrunnlag framgår av forskrift om krav til mastergrad, fastsatt av Utdannings- og forskningsdepartementet.</article></article><article class="legalArticle" data-lovdata-URL="LTI/forskrift/2003-02-19-587/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Utfyllende regler</span></h2><article class="legalP" id="paragraf-3-ledd-1">Styret fastsetter nærmere krav til opptaksgrunnlag for det enkelte mastergradsstudium, herunder eventuelle faglige minstekrav og eventuelt krav om examen philosophicum og examen facultatum eller tilsvarende faglig innhold.</article></article><article class="legalArticle" data-lovdata-URL="LTI/forskrift/2003-02-19-587/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Betinget opptak</span></h2><article class="legalP" id="paragraf-4-ledd-1">Søkere som ikke oppfyller kravene til opptak kan gis betinget opptak dersom de mangler inntil 15 studiepoeng. I utfyllende regler, jf. § 3, kan det spesifiseres hvilke deler av opptaksgrunnlaget søkerne kan mangle for å få betinget opptak. Manglende eksamener må være avlagt før vitnemål for mastergradsstudiet utstedes.</article></article><article class="legalArticle" data-lovdata-URL="LTI/forskrift/2003-02-19-587/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Rangering av søkere til mastergradsstudier av 120 studiepoengs omfang</span></h2><article class="legalP" id="paragraf-5-ledd-1">Dersom det er flere kvalifiserte søkere enn antall studieplasser, rangeres søkerne på følgende grunnlag:<ul class="defaultList"><li data-li-identifier="a)" data-name="a)"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">Søkere med bachelorprogram, selvvalgt bachelorløp eller annen utdanning av 180 studiepoengs omfang som er godkjent som opptaksgrunnlag, rangeres på grunnlag av vektet gjennomsnitt av alle eksamener som inngår i denne utdanningen.</article></article></li><li data-li-identifier="b)" data-name="b)"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">For søkere med cand.mag.-grad, allmennlærerutdanning eller annen utdanning som omfatter mer enn 180 studiepoeng, foretas rangeringen på grunnlag av vektet gjennomsnitt av eksamener i 180 studiepoeng. Fag, emne eller emnegruppe av minimum 80 studiepoengs omfang eller integrert utdanning av minimum 120 studiepoengs omfang, jf. forskrift om krav til mastergrad § 3, annet ledd, skal inngå i grunnlaget for rangering. For øvrig velges de eksamener som gir gunstigst resultat for søkeren.</article></article></li><li data-li-identifier="c)" data-name="c)"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">For søkere som gis betinget opptak, jf. § 4, regnes ikke manglende eksamener med i vektet gjennomsnittskarakter.</article></article></li><li data-li-identifier="d)" data-name="d)"><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">For søkere med bokstavkarakterer benyttes flg. omregningsskala som grunnlag for utregning av vektet gjennomsnitt: A = 5, B = 4, C = 3, D = 2, E = 1.</article></article></li><li data-li-identifier="e)" data-name="e)"><article class="listArticle" id="paragraf-5-ledd-1-punkt-5"><article class="legalP" id="paragraf-5-ledd-1-punkt-5-ledd-1">Det gis 0.1 tilleggspoeng pr. 60 studiepoeng ut over opptaksgrunnlaget, maksimalt 0.2 poeng</article></article></li><li data-li-identifier="f)" data-name="f)"><article class="listArticle" id="paragraf-5-ledd-1-punkt-6"><article class="legalP" id="paragraf-5-ledd-1-punkt-6-ledd-1">Det gis 0.1 tilleggspoeng pr. år for relevant praksis etter avsluttet grunnutdanning – jf. § 1, maksimalt 0.2 poeng.</article></article></li></ul></article></article><article class="legalArticle" data-lovdata-URL="LTI/forskrift/2003-02-19-587/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Rangering av søkere til erfaringsbaserte mastergradsstudier</span></h2><article class="legalP" id="paragraf-6-ledd-1">Dersom det er flere kvalifiserte søkere enn antall studieplasser, rangeres søkerne på grunnlag av vektet gjennomsnitt av de eksamener som inngår i opptaksgrunnlaget. § 5 bokstavene c – f gjelder tilsvarende. Det gis kun tilleggspoeng for relevant praksis ut over opptaksgrunnlaget.</article></article><article class="legalArticle" data-lovdata-URL="LTI/forskrift/2003-02-19-587/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Opptak utenom rangeringsreglene</span></h2><article class="legalP" id="paragraf-7-ledd-1">Inntil 10% av søkere kan tas opp utenom bestemmelsene i § 5 dersom dokumentert sykdom, funksjonshemming eller andre forhold gir grunn til å anta at eksamensresultatene ikke gir et riktig bilde av søkerens kvalifikasjoner.</article></article><article class="legalArticle" data-lovdata-URL="LTI/forskrift/2003-02-19-587/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Søknadsfrist. Forhåndsløfte</span></h2><article class="legalP" id="paragraf-8-ledd-1">Ordinær søknadsfrist og frist for søknad om forhåndsløfte fastsettes av høgskolen. Forhåndsløfte kan gis til søkere som oppfyller følgende vilkår:<ul class="defaultList"><li data-li-identifier="-" data-name="-"><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1">på søknadstidspunktet fyller opptakskravene</article></article></li><li data-li-identifier="-" data-name="-"><article class="listArticle" id="paragraf-8-ledd-1-punkt-2"><article class="legalP" id="paragraf-8-ledd-1-punkt-2-ledd-1">uten tvil ville ha kommet inn ved foregående opptak</article></article></li><li data-li-identifier="-" data-name="-"><article class="listArticle" id="paragraf-8-ledd-1-punkt-3"><article class="legalP" id="paragraf-8-ledd-1-punkt-3-ledd-1">har et dokumentert behov for tidligere svar på søknaden om studieplass.</article></article></li></ul><p class="leddfortsettelse">Inntil 30% av studieplassene kan tildeles søkere som ber om forhåndsløfte.</p></article></article><article class="legalArticle" data-lovdata-URL="LTI/forskrift/2003-02-19-587/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Frist for innsending av dokumentasjon</span></h2><article class="legalP" id="paragraf-9-ledd-1">Høgskolen fastsetter frist for innsending av dokumentasjon for eksamen som avlegges eller praksis som fullføres etter søknadsfristen.</article></article><article class="legalArticle" data-lovdata-URL="LTI/forskrift/2003-02-19-587/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Utsettelse av studieplass</span></h2><article class="legalP" id="paragraf-10-ledd-1">Tildelt studieplass kan reserveres til året etter dersom det foreligger tungtveiende grunner. Ytterligere utsettelse innvilges ikke.</article></article><article class="legalArticle" data-lovdata-URL="LTI/forskrift/2003-02-19-587/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Opptakskomité</span></h2><article class="legalP" id="paragraf-11-ledd-1">Styret oppnevner en felles opptakskomité med ansvar for opptak til mastergradsstudier.</article></article><article class="legalArticle" data-lovdata-URL="LTI/forskrift/2003-02-19-587/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttreden</span></h2><article class="legalP" id="paragraf-12-ledd-1">Forskriften trer i kraft f.o.m. opptak til studieåret 2003–2004.</article></article></main></body></html>