<!DOCTYPE html><html lang="no"><head><title>Forskrift om endring i forskrift om overgangsregler i forbindelse med nye bestemmelser i lov 28. februar 1997 nr. 19 om folketrygd, kapittel 11 – ytelser under yrkesrettet attføring.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-01-18-56</dd><dt class="dokid">DokumentID</dt><dd class="dokid">LTI/forskrift/2003-01-18-56</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 2 s 270</dd><dt class="dateInForce">I kraft fra</dt><dd class="dateInForce">2003-01-18</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-09-11-1078</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§11-7</li><li>lov/2000-06-30-57</li></ul></dd><dt class="dateOfPublication">Kunngjort</dt><dd class="dateOfPublication">2003-01-28</dd><dt class="journalNumber">Journalnummer</dt><dd class="journalNumber">2003-0077</dd><dt class="titleShort">Korttittel</dt><dd class="titleShort">Endr. i forskrift om attføringsovergangsregler</dd><dt class="title">Tittel</dt><dd class="title">Forskrift om endring i forskrift om overgangsregler i forbindelse med nye bestemmelser i lov 28. februar 1997 nr. 19 om folketrygd, kapittel 11 – ytelser under yrkesrettet attføring.</dd><dt class="miscInformation">Annet om dokumentet</dt><dd class="miscInformation">Fastsatt av Arbeids- og administrasjonsdepartementet 18. januar 2003 med hjemmel i lov av 28. februar 1997 nr. 19 om folketrygd (folketrygdloven) § 11-7 tredje ledd og lov av 30. juni 2000 nr. 57 om endringer i lov 28. februar 1997 nr. 19 om folketrygd og i enkelte andre lover pkt. V.</dd><dt class="refid">RefID</dt><dd class="refid">forskrift/2003-01-18-56</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om overgangsregler i forbindelse med nye bestemmelser i lov 28. februar 1997 nr. 19 om folketrygd, kapittel 11 – ytelser under yrkesrettet attføring.<ul class="tocSubUl"><li>I<ul class="tocSubUl"><li>§ 1A. Husholdsutgifter</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-01-18-56" id="dokument"><h1>Forskrift om endring i forskrift om overgangsregler i forbindelse med nye bestemmelser i lov 28. februar 1997 nr. 19 om folketrygd, kapittel 11 – ytelser under yrkesrettet attføring.</h1><section class="section" data-name="kapI" id="kapittel-1" data-lovdata-URL="LTI/forskrift/2003-01-18-56/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 11. september 2001 nr. 1078 om overgangsregler i forbindelse med nye bestemmelser i lov 28. februar 1997 nr. 19 om folketrygd, kapittel 11 – ytelser under yrkesrettet attføring gjøres følgende endringer:</article> <article class="defaultP" margin-top="true">§ 1 tredje ledd skal lyde:</article><article class="legalP" id="kapittel-1-ledd-2">Retten til stønad til dekning av husholdsutgifter etter § 1A kan medlemmet beholde ut attføringsperioden.</article> <article class="defaultP" margin-top="true">Ny § 1A skal lyde:</article><article class="futureLegalArticle" data-name="§1A" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1A</span>. <span class="legalArticleTitle">Husholdsutgifter</span></span><article class="legalP" id="kapittel-1-foreslåttparagraf-1-ledd-1">Til medlem som gjennomgår et attføringstiltak ytes tilskudd etter paragrafen her til delvis dekning av utgifter til underhold for medlemmet og hans eller hennes familie. Som medlemmets familie anses ektefelle og barn som medlemmet har forsørgelsesplikt for, og som bor sammen med vedkommende.</article><article class="legalP" id="kapittel-1-foreslåttparagraf-1-ledd-2">Tilskudd ytes ikke til trygdet som mottar bostøtte fra Husbanken. Tilskudd ytes heller ikke til trygdet som ikke har boutgifter.</article><article class="legalP" id="kapittel-1-foreslåttparagraf-1-ledd-3">Tilskuddet utgjør differansen mellom den trygdedes og familiens samlede månedlige boutgifter og andre levekostnader, og den trygdedes og ektefellens samlede månedlige nettoinntekt. Nettoinntekten utgjør arbeidsinntekt og trygdeytelser til livsopphold, fratrukket forskuddstrekk og underholdsbidrag. Tilskuddet kan maksimalt utgjøre et beløp som fastsettes ved årlig budsjettvedtak.</article><article class="legalP" id="kapittel-1-foreslåttparagraf-1-ledd-4">Ved beregning av boutgiftene legges de faktiske månedlige utgifter til renter, avdrag på boliglån og husleie til grunn. Ved boliglån tatt opp i attføringsperioden må ikke utgiftene være høyere enn de man hadde før lånet ble tatt opp. Ved beregning av andre levekostnader legges standardsatser til grunn. Satsene fastsettes i årlige budsjettvedtak.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2003-01-18-56/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>