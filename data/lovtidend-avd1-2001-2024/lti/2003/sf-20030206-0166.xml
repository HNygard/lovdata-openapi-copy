<!DOCTYPE html><html lang="no"><head><title>Forskrift om omstillingsstøtte til slakterier.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-02-06-166</dd><dt class="dokid">DokumentID</dt><dd class="dokid">LTI/forskrift/2003-02-06-166</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 3 s 368</dd><dt class="dateInForce">I kraft fra</dt><dd class="dateInForce">2003-02-06</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-12-21-1430</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2003-02-21</dd><dt class="journalNumber">Journalnummer</dt><dd class="journalNumber">2003-0162</dd><dt class="titleShort">Korttittel</dt><dd class="titleShort">Forskrift om omstillingsstøtte til slakterier</dd><dt class="title">Tittel</dt><dd class="title">Forskrift om omstillingsstøtte til slakterier.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 6. februar 2003 med hjemmel i Stortingets årlige budsjettvedtak, seinest Stortingsvedtak av 10. desember 2002.</dd><dt class="refid">RefID</dt><dd class="refid">forskrift/2003-02-06-166</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om omstillingsstøtte til slakterier.<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Omstillingsstøtte</li><li>§ 4. Ekstra omstillingsstøtte</li><li>§ 5. Tilskuddsforvaltning</li><li>§ 6. Utbetaling</li><li>§ 7. Opplysningsplikt og kontroll</li><li>§ 8. Dispensasjon</li><li>§ 9. Klage</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2003-02-06-166" id="dokument"><h1>Forskrift om omstillingsstøtte til slakterier.</h1><article class="legalArticle" data-lovdata-URL="LTI/forskrift/2003-02-06-166/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskrift er å gi små slakterier støtte som kan medvirke til å jevne ut kostnader som disse har til kjøttkontroll. Støtten skal bidra til at disse slakteriene over tid kan tilpasse seg finansieringsmodellen for kjøttkontroll.</article></article><article class="legalArticle" data-lovdata-URL="LTI/forskrift/2003-02-06-166/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder støtte til slakterier som er autorisert eller godkjent i medhold av lov av 10. januar 1997 nr. 9 om kjøttproduksjon og som er registrert ved Statens landbruksforvaltning.</article></article><article class="legalArticle" data-lovdata-URL="LTI/forskrift/2003-02-06-166/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Omstillingsstøtte</span></h2><article class="legalP" id="paragraf-3-ledd-1">Omstillingsstøtte kan gis til slakteri som i henhold til godkjent tilsyns- og kontrollplan (TKP),<sup class="footnotereference" data-footnotereferencevalue="1" data-unique-footnote-counter="1">1</sup> skal slakte mindre enn eller lik 1.500 tonn per år. Støtten kan gis til de slakteri der forholdstallet mellom dagsverk i kjøttkontroll og slaktemengde i henhold til godkjent TKP er større enn forholdstallet mellom summen av dagsverk i kjøttkontrollen og slaktemengde for alle TKP godkjent for gjeldende år. Forholdstallet for det enkelte slakteri defineres som justeringsfaktor.</article><article class="legalP" id="paragraf-3-ledd-2">Grunnlaget for omstillingsstøtte fastsettes for kalenderåret som produktet av justeringsfaktoren og antall tonn etter slakteriets TKP. For slakterier som har en justeringsfaktor som er større enn 0,5, settes denne lik 0,5. De forskjellige typer slakterier kan vektlegges forskjellig ved utregningen av støtten, alt etter hvilke typer slakt som produseres. For stasjonære reinslakterier benyttes et vekttall på 1,4. For øvrige slakterier benyttes et vekttall på 1,0. Andelen av støtte til stasjonære reinslakteri følger av den totale tildelingen til de stasjonære reinslakteriene i 2002.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. forskrift av 21. desember 1998 nr. 1429 om avgift til dekning av utgifter ved tilsyn og kjøttkontroll.</article></footer></article><article class="legalArticle" data-lovdata-URL="LTI/forskrift/2003-02-06-166/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ekstra omstillingsstøtte</span></h2><article class="legalP" id="paragraf-4-ledd-1">Statens landbruksforvaltning kan, etter søknad, tildele ekstra støtte til slakterier som har en justeringsfaktor som er høyere enn 0,5. Denne støtten skal gå til slakterier som domineres av ikke-industriell slakterivirksomhet og er innrettet for å ta hånd om nisjepreget produksjon av slaktedyr.</article><article class="legalP" id="paragraf-4-ledd-2">Søknadsfristen er 1. april i avregningsåret.</article><article class="legalP" id="paragraf-4-ledd-3">Statens landbruksforvaltning fastsetter årlig hvor stor andel av rammen for omstillingsstøtten som skal gå til ekstra støtte.</article></article><article class="legalArticle" data-lovdata-URL="LTI/forskrift/2003-02-06-166/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilskuddsforvaltning</span></h2><article class="legalP" id="paragraf-5-ledd-1">Statens landbruksforvaltning forvalter omstillingsstøtten til slakterier, og kan gi nærmere retningslinjer for praktisering av denne forskrift.</article></article><article class="legalArticle" data-lovdata-URL="LTI/forskrift/2003-02-06-166/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Utbetaling</span></h2><article class="legalP" id="paragraf-6-ledd-1">Utbetalingen skjer ved motregning mot kjøttkontrollavgiften. Det tas forbehold ved utbetalingen for mulige endringer i antallet slakterier som inkluderes i ordningen etter § 3 første ledd, og for endringer i godkjent TKP for det enkelte slakteri. Det foretas en avstemning for ordningen ved slutten av året.</article></article><article class="legalArticle" data-lovdata-URL="LTI/forskrift/2003-02-06-166/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Opplysningsplikt og kontroll</span></h2><article class="legalP" id="paragraf-7-ledd-1">Slakterier plikter å gi nødvendige opplysninger som Statens landbruksforvaltning krever. Opptegnelser og bokføringer som er grunnlag for utbetalingen av tilskudd, skal være i samsvar med forskrift og krav fastsatt av Statens landbruksforvaltning, og være tilgjengelig for ettersyn. Statens landbruksforvaltning fører tilsyn med at regler i denne forskrift blir overholdt, og kan herunder foreta stedlig kontroll. Slakteriet plikter å yte bistand ved slik kontroll.</article></article><article class="legalArticle" data-lovdata-URL="LTI/forskrift/2003-02-06-166/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Dispensasjon</span></h2><article class="legalP" id="paragraf-8-ledd-1">Statens landbruksforvaltning kan i særlige tilfeller gjøre unntak fra reglene i denne forskrift.</article></article><article class="legalArticle" data-lovdata-URL="LTI/forskrift/2003-02-06-166/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Klage</span></h2><article class="legalP" id="paragraf-9-ledd-1">Enkeltvedtak fattet etter denne forskrift kan påklages til Landbruksdepartementet etter lov av 10. februar 1967 om behandlingsmåten i forvaltningssaker (forvaltningsloven) kapittel VI.</article></article><article class="legalArticle" data-lovdata-URL="LTI/forskrift/2003-02-06-166/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Denne forskrift trer i kraft straks.</article><article class="legalP" id="paragraf-10-ledd-2">Samtidig oppheves forskrift av 21. desember 1998 nr. 1430 om refusjon av kjøttkontrollavgift med etterfølgende endringer.</article></article></main></body></html>