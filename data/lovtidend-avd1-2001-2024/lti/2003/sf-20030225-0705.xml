<!DOCTYPE html><html lang="no"><head><title>Forskrift om adgang til å gå opp til eksamen mv. som privatist ved Høgskolen i Hedmark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-02-25-705</dd><dt class="dokid">DokumentID</dt><dd class="dokid">LTI/forskrift/2003-02-25-705</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 9 s 1417</dd><dt class="dateInForce">I kraft fra</dt><dd class="dateInForce">2003-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-12-19-1200</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§40</li><li>lov/1995-05-12-22/§50</li></ul></dd><dt class="dateOfPublication">Kunngjort</dt><dd class="dateOfPublication">2003-06-20</dd><dt class="journalNumber">Journalnummer</dt><dd class="journalNumber">2003-0605</dd><dt class="titleShort">Korttittel</dt><dd class="titleShort">Forskrift om privatisteksamen ved HiH</dd><dt class="title">Tittel</dt><dd class="title">Forskrift om adgang til å gå opp til eksamen mv. som privatist ved Høgskolen i Hedmark.</dd><dt class="miscInformation">Annet om dokumentet</dt><dd class="miscInformation">Fastsatt av styret ved Høgskolen i Hedmark 25. februar 2003 med hjemmel i lov av 12. mai 1995 nr. 22 om universiteter og høgskoler § 40 nr. 3 og § 50 nr. 7.</dd><dt class="refid">RefID</dt><dd class="refid">forskrift/2003-02-25-705</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om adgang til å gå opp til eksamen mv. som privatist ved Høgskolen i Hedmark.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTI/forskrift/2003-02-25-705" id="dokument"><h1>Forskrift om adgang til å gå opp til eksamen mv. som privatist ved Høgskolen i Hedmark.</h1><article class="legalArticle" data-lovdata-URL="LTI/forskrift/2003-02-25-705/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Med privatist menes person som går opp til eksamen etter bestemmelsene i lov om universiteter og høgskoler § 40 uten å være tatt opp som student ved vedkommende fag eller studium ved høgskolen.</article></article><article class="legalArticle" data-lovdata-URL="LTI/forskrift/2003-02-25-705/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Adgang til eksamen kan nektes etter § 40 nr. 2 dersom privatisten ikke har fulgt obligatorisk undervisning eller gjennomført obligatorisk praksis.</article></article><article class="legalArticle" data-lovdata-URL="LTI/forskrift/2003-02-25-705/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Privatister må melde seg opp til eksamen, og eventuelt søke om godkjenning av krav til forutdanning eller praksis, innen de fastsatte fristene; 1. september i høstsemesteret og 1. februar i vårsemesteret. Dokumentasjon av studiekompetanse for det studiet som eksamen gjelder, må vedlegges oppmeldingen.</article><article class="legalP" id="paragraf-3-ledd-2">Høgskolen avgjør om vilkårene for oppmelding er oppfylt.</article></article><article class="legalArticle" data-lovdata-URL="LTI/forskrift/2003-02-25-705/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Privatistenes rettigheter ved høgskolen er begrenset til deltakelse i offentlige forelesninger og adgang til eksamen i samsvar med lov om universiteter og høgskoler og høgskolens forskrift om eksamen.</article></article><article class="legalArticle" data-lovdata-URL="LTI/forskrift/2003-02-25-705/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Privatister må betale eksamensavgift i samsvar med vedtak i styret. Eksamensavgiften må være betalt innen angitt frist. Privatister som ikke har betalt eksamensavgiften innen fristen, har ikke adgang til eksamen.</article></article><article class="legalArticle" data-lovdata-URL="LTI/forskrift/2003-02-25-705/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Privatister må i tillegg til eksamensavgiften betale semesteravgift i samsvar med bestemmelser i lov om studentsamskipnader med forskrifter. Privatister som har betalt semesteravgift, har krav på studiekort, og har adgang til velferdstilbud som gis av Studentsamskipnaden i Hedmark.</article></article><article class="legalArticle" data-lovdata-URL="LTI/forskrift/2003-02-25-705/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Klager over vedtak i henhold til denne forskriften avgjøres av høgskolestyrets klagenemnd.</article></article><article class="legalArticle" data-lovdata-URL="LTI/forskrift/2003-02-25-705/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" id="paragraf-8-ledd-1">Denne forskriften trer i kraft fra 1. august 2003.</article><article class="legalP" id="paragraf-8-ledd-2">Samtidig oppheves forskrift av 19. desember 1995 nr. 1200 om adgang til å gå opp til eksamen m.v. som privatist ved Høgskolen i Hedmark.</article></article></main></body></html>