<!DOCTYPE html><html lang="no"><head><title>Vedtak om endring i instruks til Statens dyrehelsetilsyn – distriktsveterinæren (grenseveterinæren) ved tilsyn og kontroll av levende dyr fra land utenfor EØS.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-05-18-689</dd><dt class="dokid">DokumentID</dt><dd class="dokid">LTI/forskrift/2003-05-18-689</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 8 s 1340</dd><dt class="dateInForce">I kraft fra</dt><dd class="dateInForce">2003-05-18</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-02-11-1710</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1962-06-08-4</li><li>forskrift/1998-12-31-1484</li></ul></dd><dt class="dateOfPublication">Kunngjort</dt><dd class="dateOfPublication">2003-06-13</dd><dt class="journalNumber">Journalnummer</dt><dd class="journalNumber">2003-0526</dd><dt class="titleShort">Korttittel</dt><dd class="titleShort">Endr. i instruks om kontroll av dyr utenfor EØS</dd><dt class="title">Tittel</dt><dd class="title">Vedtak om endring i instruks til Statens dyrehelsetilsyn – distriktsveterinæren (grenseveterinæren) ved tilsyn og kontroll av levende dyr fra land utenfor EØS.</dd><dt class="miscInformation">Annet om dokumentet</dt><dd class="miscInformation">Fastsatt av Statens dyrehelsetilsyn – Sentralforvaltningen 18. mai 2003 med hjemmel i lov av 8. juni 1962 nr. 4 om dyrehelse (husdyrloven), jf. forskrift av 31. desember 1998 nr. 1484 om tilsyn og kontroll ved innførsel og utførsel av levende dyr, annet avlsmateriale og animalsk avfall innen EØS, og ved innførsel av levende dyr fra land utenfor EØS.</dd><dt class="refid">RefID</dt><dd class="refid">forskrift/2003-05-18-689</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om endring i instruks til Statens dyrehelsetilsyn – distriktsveterinæren (grenseveterinæren) ved tilsyn og kontroll av levende dyr fra land utenfor EØS.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-05-18-689" id="dokument"><h1>Vedtak om endring i instruks til Statens dyrehelsetilsyn – distriktsveterinæren (grenseveterinæren) ved tilsyn og kontroll av levende dyr fra land utenfor EØS.</h1><section class="section" data-name="kapI" id="kapittel-1" data-lovdata-URL="LTI/forskrift/2003-05-18-689/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I instruks av 11. februar 2000 nr. 1710 til Statens dyrehelsetilsyn – distriktsveterinæren (grenseveterinæren) ved tilsyn og kontroll av levende dyr fra land utenfor EØS gjøres følgende endring:</article> <article class="defaultP" margin-top="true">Kapittel X skal lyde:</article><span class="futuretitle" id="kapittel-1-foreslåttittel-1">Kap. X. Bruk av databasen Matilda varslingsmodul (Matilda VAM) og rapportering</span><p class="leddfortsettelse">1. <i>Bruk av databasen Matilda varslingsmodul (Matilda VAM)</i></p><article class="legalP" id="kapittel-1-ledd-2">Grenseveterinæren skal bruke databasen Matilda VAM til å holde oversikt over alle importører og meldinger om innførsel. Det skal kontrolleres at meldingene om innførsel inneholder tilstrekkelige og riktige opplysninger, jf. forskrift av 31. desember 1998 nr. 1484 om tilsyn og kontroll ved innførsel og utførsel av levende dyr, annet avlsmateriale, animalsk avfall og produkter av animalsk opprinnelse innen EØS, og ved innførsel av levende dyr fra land utenfor EØS, herunder opplysninger om importør. Hvis importør sender melding om innførsel via faks skal grenseveterinæren sørge for at meldingene blir registrert i databasen.</article> <article class="defaultP" margin-top="true">2. <i>Rapportering</i></article><article class="legalP" id="kapittel-1-ledd-3">Grenseveterinæren skal påse at all utført dokument-, identitet- og fysisk kontroll, resultat av gjennomført kontroll, samt iverksatte tiltak i henhold til gjeldende regelverk fortløpende registreres i Matilda VAM, da Statens dyrehelsetilsyn – Sentralforvaltningen på bakgrunn av de opplysninger som foreligger i databasen skal avgi skriftlig rapport halvårlig til ESA.</article><article class="legalP" id="kapittel-1-ledd-4">Grenseveterinæren skal avgi skriftlig rapport til Statens dyrehelsetilsyn – Sentralforvaltningen ved prøveuttak som inkluderer rapport over de registreringer som er foretatt i henhold til kapittel IV punkt 2, resultat av eventuelle prøveuttak og den registrerte informasjonen i forbindelse med prøveuttaket samt iverksatte tiltak. Rapporten skal sendes kvartalsvis innen 15. januar, 15. april, 15. juli, og 15. oktober.</article><article class="legalP" id="kapittel-1-ledd-5">Grenseveterinæren skal i tillegg til registrering i databasen Matilda VAM straks sende skriftlig rapport til Statens dyrehelsetilsyn – fylkesveterinæren med kopi til Statens dyrehelsetilsyn – Sentralforvaltningen når det foreligger uregelmessigheter, positive prøvefunn eller det av andre årsaker anses nødvendig. Det skal opplyses om eventuelle tiltak, vedtak som er truffet, begrunnelse for avgjørelsen og vedlegges kopi av saksdokumenter.</article></section><section class="section" data-name="kapII" id="kapittel-2" data-lovdata-URL="LTI/forskrift/2003-05-18-689/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft straks.</article></section></main></body></html>