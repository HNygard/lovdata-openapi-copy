<!DOCTYPE html><html lang="no"><head><title>Forskrift om fritak fra overproduksjonsavgift ved lokal foredling av melk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-06-24-777</dd><dt class="dokid">DokumentID</dt><dd class="dokid">LTI/forskrift/2003-06-24-777</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 10 s 1563</dd><dt class="dateInForce">I kraft fra</dt><dd class="dateInForce">2003-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-09-26-1122</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1936-07-10-6/§5a</li><li>lov/1936-07-10-6/§19</li><li>forskrift/1999-05-07-435</li><li>forskrift/1996-12-06-1125</li></ul></dd><dt class="dateOfPublication">Kunngjort</dt><dd class="dateOfPublication">2003-07-01</dd><dt class="journalNumber">Journalnummer</dt><dd class="journalNumber">2003-0692</dd><dt class="titleShort">Korttittel</dt><dd class="titleShort">Forskrift om fritak fra overproduksjonsavgift</dd><dt class="title">Tittel</dt><dd class="title">Forskrift om fritak fra overproduksjonsavgift ved lokal foredling av melk.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 24. juni 2003 med hjemmel i lov av 10. juli 1936 nr. 6 til å fremja umsetnaden av jordbruksvaror § 5a og § 19, delegeringsvedtak av 7. mai 1999 nr. 435, delegeringsvedtak av 6. desember 1996 nr. 1125 og etter samråd med Norges Bondelag og Norsk Bonde- og Småbrukarlag.</dd><dt class="refid">RefID</dt><dd class="refid">forskrift/2003-06-24-777</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fritak fra overproduksjonsavgift ved lokal foredling av melk.<ul class="tocSubUl"><li>§ 1. Formål</li><li>§ 2. Vilkår for fritak fra overproduksjonsavgift</li><li>§ 3. Fritakskvantum</li><li>§ 4. Supplering fra meieriselskap</li><li>§ 5. Beregning av produsert kvantum melk</li><li>§ 6. Rapportering</li><li>§ 7. Opplysningsplikt og kontroll</li><li>§ 8. Administrasjon, dispensasjon og klage</li><li>§ 9. Sanksjoner</li><li>§ 10. Overgangsbestemmelser</li><li>§ 11. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2003-06-24-777" id="dokument"><h1>Forskrift om fritak fra overproduksjonsavgift ved lokal foredling av melk.</h1><article class="legalArticle" data-lovdata-URL="LTI/forskrift/2003-06-24-777/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med ordningen er å stimulere til økt verdiskaping i melkeproduksjonen gjennom å utnytte markedsmulighetene for melk som foredles lokalt.</article></article><article class="legalArticle" data-lovdata-URL="LTI/forskrift/2003-06-24-777/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vilkår for fritak fra overproduksjonsavgift</span></h2><article class="legalP" id="paragraf-2-ledd-1">Statens landbruksforvaltning kan etter søknad gi fritak fra overproduksjonsavgift for produksjon av melk til lokal foredling. Melkeproduksjonen må foregå på den landbrukseiendommen som har fått fritaket. For foretak som inngår i samdrift, gis fritaket til samdriftsforetaket.</article><article class="legalP" id="paragraf-2-ledd-2">Foredlingen må foregå på eller i nærheten av<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">samme landbrukseiendom som melken produseres,</article></article></li><li data-li-identifier="b)" data-name="b)"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">en landbrukseiendom som inngår i samdriften<sup class="footnotereference" data-footnotereferencevalue="1" data-unique-footnote-counter="1">1</sup> som fritaket er gitt til, eller</article></article></li><li data-li-identifier="c)" data-name="c)"><article class="listArticle" id="paragraf-2-ledd-2-punkt-3"><article class="legalP" id="paragraf-2-ledd-2-punkt-3-ledd-1">landbrukseiendommene som produserer melk og som samarbeider om foredlingen.</article></article></li></ul></article><article class="legalP" id="paragraf-2-ledd-3">Foretaket som produserer melken må oppfylle vilkårene i forskrift om produksjonstilskudd, med unntak av kravet om å være merverdiavgiftspliktig.<sup class="footnotereference" data-footnotereferencevalue="2" data-unique-footnote-counter="2">2</sup></article><article class="legalP" id="paragraf-2-ledd-4">Foredlingsforetaket må eies med mer enn 50 prosent av produksjonsforetaket eller -foretakene.</article><article class="legalP" id="paragraf-2-ledd-5">Innvilget fritak etter denne paragrafen gjelder så lenge vilkårene i denne forskriften er oppfylt og det ikke skjer endringer i landbrukseiendommens eierforhold, eller i andre forhold som ligger til grunn for fritaket.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. forskrift av 7. januar 2003 nr. 14 om kvoteordningen for melk.</article><article class="footnote" data-name="2" data-unique-footnote-counter="2"><span class="footnoteLabel">2</span> Jf. forskrift av 22. mars 2002 nr. 283 om produksjonstilskudd i jordbruket.</article></footer></article><article class="legalArticle" data-lovdata-URL="LTI/forskrift/2003-06-24-777/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fritakskvantum<sup class="footnotereference" data-footnotereferencevalue="1" data-unique-footnote-counter="1">1</sup></span></h2><article class="legalP" id="paragraf-3-ledd-1">Til landbrukseiendommer der produksjon og foredling oppfyller vilkårene i § 2 gis fritak fra overproduksjonsavgift slik at eiendommens eventuelle melkekvote og kvantum fritatt fra overproduksjonsavgift til sammen utgjør 250.000 liter kumelk eller 125.000 liter geitmelk.</article><article class="legalP" id="paragraf-3-ledd-2">For landbrukseiendommer som inngår i et samarbeid om foredling som nevnt i § 2 første ledd bokstav c fastsettes fritaket til et kvantum der landbrukseiendommenes kvoter og kvantum fritatt fra overproduksjonsavgift til sammen utgjør 500.000 liter. På den enkelte landbrukseiendom som inngår i samarbeidet kan det likevel ikke produseres mer enn 250.000 liter kumelk eller 125.000 liter geitmelk. Også for samdrifter utgjør summen av den beregnede samdriftskvoten og kvantum fritatt fra overproduksjonsavgift 500.000 liter.</article><footer class="footnotes"><article class="footnote" data-name="1" data-unique-footnote-counter="3"><span class="footnoteLabel">1</span> Melk som produseres innenfor fritakskvantumet faller utenfor prisutjevningsordningen, med mindre melken er anvendt til foredling av flytende melkeprodukter utover et kvantum på 20.000 liter melk, jf. forskrift av 30. juni 2000 nr. 701 om prisutjevningsordningen for melk § 2.</article></footer></article><article class="legalArticle" data-lovdata-URL="LTI/forskrift/2003-06-24-777/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Supplering fra meieriselskap</span></h2><article class="legalP" id="paragraf-4-ledd-1">Innenfor kvantumsbegrensningene som nevnt i § 3, kan inntil 25 prosent av det omsatte foredlede kvantumet bestå av melk supplert fra meieriselskap.</article></article><article class="legalArticle" data-lovdata-URL="LTI/forskrift/2003-06-24-777/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Beregning av produsert kvantum melk</span></h2><article class="legalP" id="paragraf-5-ledd-1">Omsatt foredlet melkeprodukt blir omregnet til liter produsert melk etter gjeldende forskrift om kvoteordningen for melk.<sup class="footnotereference" data-footnotereferencevalue="1" data-unique-footnote-counter="1">1</sup> Produsert mengde melk i henhold til denne forskriften utgjør antall liter omregnet melk.</article><article class="legalP" id="paragraf-5-ledd-2">Ved produksjon av både geit- og kumelk i samme foretak beregnes produsert kvantum i forhold til kvantumsbegrensningen for kumelk nevnt i § 3 første ledd, ved å multiplisere antall liter omregnet geitmelk med to.</article><footer class="footnotes"><article class="footnote" data-name="1" data-unique-footnote-counter="4"><span class="footnoteLabel">1</span> Jf. forskrift av 7. januar 2003 nr. 14 om kvoteordningen for melk § 2 annet og tredje ledd.</article></footer></article><article class="legalArticle" data-lovdata-URL="LTI/forskrift/2003-06-24-777/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Rapportering</span></h2><article class="legalP" id="paragraf-6-ledd-1">Foredlingsforetaket skal hver måned utarbeide spesifiserte oppgaver over omsatt mengde foredlede produkter. Supplert mengde melk fra meieriselskap skal også rapporteres. Ved samarbeid om foredling, må også fordelingen av leveranse fra de ulike produksjonsforetakene rapporteres.</article><article class="legalP" id="paragraf-6-ledd-2">Foretaket skal rapportere til Statens landbruksforvaltning eller den Statens landbruksforvaltning gir fullmakt. Rapportene sendes til Statens landbruksforvaltning eller den Statens landbruksforvaltning gir fullmakt en gang pr. halvår.</article></article><article class="legalArticle" data-lovdata-URL="LTI/forskrift/2003-06-24-777/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Opplysningsplikt og kontroll</span></h2><article class="legalP" id="paragraf-7-ledd-1">Foretak som produserer eller foredler melk etter denne forskriften plikter å gi alle nødvendige opplysninger som Statens landbruksforvaltning krever.</article><article class="legalP" id="paragraf-7-ledd-2">Statens landbruksforvaltning fører kontroll med at vilkårene for fritak fra overproduksjonsavgift er oppfylt, og har adgang til all bokføring, korrespondanse og opptegnelser som vedkommer ordningen. Opplysninger gitt i forbindelse med ordningen kan også kontrolleres ved stedlig kontroll.</article></article><article class="legalArticle" data-lovdata-URL="LTI/forskrift/2003-06-24-777/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Administrasjon, dispensasjon og klage</span></h2><article class="legalP" id="paragraf-8-ledd-1">Statens landbruksforvaltning fatter vedtak etter denne forskriften og kan gi utfyllende bestemmelser.</article><article class="legalP" id="paragraf-8-ledd-2">Statens landbruksforvaltning kan i særlige tilfeller dispensere fra forskriften. Vedtak kan påklages til Klagenemnda for kvoteordningen for melk.</article></article><article class="legalArticle" data-lovdata-URL="LTI/forskrift/2003-06-24-777/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Sanksjoner</span></h2><article class="legalP" id="paragraf-9-ledd-1">Produksjon i strid med denne forskrift, eller utover de begrensninger som følger av § 3 og § 4, ilegges overproduksjonsavgift etter gjeldende forskrift om omsetningsavgift på jordbruksvarer, og om overproduksjonsavgift på melk.</article><article class="legalP" id="paragraf-9-ledd-2">Ved samarbeid om foredling etter § 2 første ledd bokstav c, fordeles ilagt overproduksjonsavgift etter leveranse fra det enkelte produksjonsforetaket.</article></article><article class="legalArticle" data-lovdata-URL="LTI/forskrift/2003-06-24-777/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Overgangsbestemmelser</span></h2><article class="legalP" id="paragraf-10-ledd-1">Foretak som har fått innvilget fritak fra overproduksjonsavgift etter retningslinjer av 29. juni 1999<sup class="footnotereference" data-footnotereferencevalue="1" data-unique-footnote-counter="1">1</sup> om fritak fra overproduksjonsavgift, eller etter forskrift av 26. september 2001 nr. 1122 om produksjonsrettigheter til lokal foredling av geitmelk, innvilges nytt fritak etter forskriften her uten krav om ny søknad, såfremt vilkårene anses oppfylt.</article><footer class="footnotes"><article class="footnote" data-name="1" data-unique-footnote-counter="5"><span class="footnoteLabel">1</span> Ikke tidligere kunngjort i Norsk Lovtidend.</article></footer></article><article class="legalArticle" data-lovdata-URL="LTI/forskrift/2003-06-24-777/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" id="paragraf-11-ledd-1">Denne forskriften trer i kraft 1. juli 2003. Fra samme tid oppheves retningslinjer av 29. juni 1999<sup class="footnotereference" data-footnotereferencevalue="1" data-unique-footnote-counter="1">1</sup> om fritak fra overproduksjonsavgift og forskrift av 26. september 2001 nr. 1122 om produksjonsrettigheter til lokal foredling av geitmelk</article><footer class="footnotes"><article class="footnote" data-name="1" data-unique-footnote-counter="6"><span class="footnoteLabel">1</span> Ikke tidligere kunngjort i Norsk Lovtidend.</article></footer></article></main></body></html>