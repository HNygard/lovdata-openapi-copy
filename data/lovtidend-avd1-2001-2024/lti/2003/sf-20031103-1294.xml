<!DOCTYPE html><html lang="no"><head><title>Forskrift om endring i forskrift til lov av 24. november 2000 nr. 81 om innskuddspensjon i arbeidsforhold (innskuddspensjonsloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-11-03-1294</dd><dt class="dokid">DokumentID</dt><dd class="dokid">LTI/forskrift/2003-11-03-1294</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 14 s 2333</dd><dt class="dateInForce">I kraft fra</dt><dd class="dateInForce">2003-12-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-12-22-1413</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2000-11-24-81/§5-4</li><li>lov/2000-03-24-16/§2-12</li></ul></dd><dt class="dateOfPublication">Kunngjort</dt><dd class="dateOfPublication">2003-11-04</dd><dt class="journalNumber">Journalnummer</dt><dd class="journalNumber">2003-1081</dd><dt class="titleShort">Korttittel</dt><dd class="titleShort">Endr. i forskrift til innskuddspensjonsloven</dd><dt class="title">Tittel</dt><dd class="title">Forskrift om endring i forskrift til lov av 24. november 2000 nr. 81 om innskuddspensjon i arbeidsforhold (innskuddspensjonsloven).</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 3. november 2003 med hjemmel i lov av 24. november 2000 nr. 81 om innskuddspensjon i arbeidsforhold (innskuddspensjonsloven) § 5-4 første ledd og lov av 24. mars 2000 nr. 16 om foretakspensjon § 2-12 tredje ledd.</dd><dt class="refid">RefID</dt><dd class="refid">forskrift/2003-11-03-1294</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til lov av 24. november 2000 nr. 81 om innskuddspensjon i arbeidsforhold (innskuddspensjonsloven).<ul class="tocSubUl"><li>I<ul class="tocSubUl"><li>§ 3-1. Definisjoner</li><li>§ 3-2. Innskuddsgrenser i innskuddspensjonsordninger</li><li>§ 3-3. Innskuddsgrenser ved kombinerte pensjonsordninger mv.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-11-03-1294" id="dokument"><h1>Forskrift om endring i forskrift til lov av 24. november 2000 nr. 81 om innskuddspensjon i arbeidsforhold (innskuddspensjonsloven).</h1><section class="section" data-name="kapI" id="kapittel-1" data-lovdata-URL="LTI/forskrift/2003-11-03-1294/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 22. desember 2000 nr. 1413 til lov av 24. november 2000 nr. 81 om innskuddspensjon i arbeidsforhold (innskuddspensjonsloven) gjøres følgende endringer:</article> <article class="defaultP" margin-top="true">Del 3 overskriften skal lyde:</article><span class="futuretitle" id="kapittel-1-foreslåttittel-1">Del 3. Maksimale innskuddsgrenser med hjemmel i lov om innskuddspensjon i arbeidsforhold § 5-4 første ledd og lov om foretakspensjon § 2-12 tredje ledd</span> <article class="defaultP" margin-top="true">§ 3-1 overskriften skal lyde:</article><article class="futureLegalArticle" data-name="§3-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-1</span>. <span class="legalArticleTitle">Definisjoner</span></span></article> <article class="defaultP" margin-top="true">§ 3-1 første ledd første kolon skal lyde:</article><article class="numberedLegalP" data-numerator="1" id="kapittel-1-nummer-1">(1) I denne delen betyr:</article> <article class="defaultP" margin-top="true">§ 3-1 første ledd bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-nummer-1-punkt-1"><article class="legalP" id="kapittel-1-nummer-1-punkt-1-ledd-1"><i>Lønn:</i> lønn i henhold til innskuddspensjonsloven § 5-5, eller, dersom dette er angitt i forskriften, lov om foretakspensjon § 5-4.</article></article></li></ul></article> <article class="defaultP" margin-top="true">§ 3-1 annet og tredje ledd blir ny § 3-2 første og annet ledd med overskriften:</article><article class="futureLegalArticle" data-name="§3-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-2</span>. <span class="legalArticleTitle">Innskuddsgrenser i innskuddspensjonsordninger</span></span></article> <article class="defaultP" margin-top="true">Ny § 3-2 første ledd skal lyde:</article><article class="numberedLegalP" data-numerator="1" id="kapittel-1-nummer-2">(1) Innskudd for et medlem et enkelt år i henhold til innskuddspensjonsloven § 5-3 første ledd bokstav a skal ikke overstige 1/5 G.</article> <article class="defaultP" margin-top="true">Ny § 3-2 annet ledd første punktum skal lyde:</article><article class="legalP" id="kapittel-1-ledd-2">Innskudd for et medlem et enkelt år i henhold til innskuddspensjonsloven § 5-3 første ledd bokstav b, c eller d skal ikke overstige 5 prosent av den delen av medlemmets lønn som ligger mellom 2 G og 6 G og 8 prosent av den delen av medlemmets lønn som ligger mellom 6 G og 12 G.</article> <article class="defaultP" margin-top="true">Ny § 3-3 skal lyde:</article><article class="futureLegalArticle" data-name="§3-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-3</span>. <span class="legalArticleTitle">Innskuddsgrenser ved kombinerte pensjonsordninger mv.</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Kombinerte pensjonsordninger i henhold til lov om foretakspensjon § 2-12, jf. innskuddspensjonsloven § 2-13, kan bare utformes slik at en ytelsesbasert alderspensjon fastsatt i henhold til<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-nummer-1-punkt-1"><article class="legalP" id="kapittel-1-foreslåttparagraf-3-nummer-1-punkt-1-ledd-1">lov om foretakspensjon § 5-2 første ledd bokstav a, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-nummer-1-punkt-2"><article class="legalP" id="kapittel-1-foreslåttparagraf-3-nummer-1-punkt-2-ledd-1">lov om foretakspensjon § 5-2 første ledd bokstav c</article></article></li></ul><p class="leddfortsettelse">suppleres med en ordning etter innskuddspensjonsloven der innskudd for medlemmene er fastsatt i henhold til innskuddspensjonsloven § 5-3 første ledd bokstav b, c eller d, eller med en tilsvarende ordning med engangsbetalt alderspensjon etter lov om foretakspensjon.</p></article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Dersom foretaket har kombinerte pensjonsordninger hvor ytelsesbasert alderspensjon er fastsatt etter første ledd bokstav a, skal innskudd for et enkelt medlem et enkelt år i henhold til innskuddspensjonsloven § 5-3 første ledd bokstav b, c eller d ikke overstige en fastsatt prosent av lønn sett i forhold til beregnet folketrygd og pensjonsnivå i henhold til regelverket i den ytelsesbaserte pensjonsordningen som angitt i tabellen under: <table><thead><tr><th data-text-align="left" data-vertical-align="top"><i>Sum av ytelsesbasert alderspensjon og beregnet folketrygd som prosent av medlemmenes lønn, jf. lov om foretakspensjon § 5-4</i></th><th data-text-align="left" data-vertical-align="top"><i>Innskuddsgrense i prosent av lønn mellom 1 G og 12 G</i></th></tr></thead><tbody><tr><td data-text-align="center" data-vertical-align="top">Til og med 50 prosent</td><td data-text-align="center" data-vertical-align="top">5 prosent</td></tr><tr><td data-text-align="center" data-vertical-align="top">Til og med 55 prosent</td><td data-text-align="center" data-vertical-align="top">4 prosent</td></tr><tr><td data-text-align="center" data-vertical-align="top">Til og med 60 prosent</td><td data-text-align="center" data-vertical-align="top">3 prosent</td></tr><tr><td data-text-align="center" data-vertical-align="top">Til og med 65 prosent</td><td data-text-align="center" data-vertical-align="top">2 prosent</td></tr><tr><td data-text-align="center" data-vertical-align="top">Til og med 70 prosent</td><td data-text-align="center" data-vertical-align="top">1 prosent</td></tr><tr><td data-text-align="center" data-vertical-align="top">Over 70 prosent</td><td data-text-align="center" data-vertical-align="top">0 prosent</td></tr></tbody></table><p class="leddfortsettelse">Det skal ikke betales innskudd for lønn under 1 G eller for lønn over 12 G. Ved innskudd etter innskuddspensjonsloven § 5-3 første ledd bokstav d, kan prosentsatsen ikke settes lavere for lønn mellom 1 G og 6 G enn for lønn mellom 6 G og 12 G. Innskuddsgrensene angitt i dette ledd gjelder tilsvarende for innskuddspremie for engangsbetalt alderspensjon.</p></article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Dersom foretaket har kombinerte pensjonsordninger hvor ytelsesbasert alderspensjon er fastsatt etter første ledd bokstav b, skal innskudd for et enkelt medlem et enkelt år i henhold til innskuddspensjonsloven § 5-3 første ledd bokstav b, c eller d ikke overstige en fastsatt prosent av lønn sett i forhold til pensjonsnivå i den ytelsesbaserte pensjonsordningen som angitt i tabellen under: <table><thead><tr><th data-text-align="left" data-vertical-align="top"><i>Ytelsesbasert alderspensjon</i></th><th data-text-align="left" data-vertical-align="top"><i>Innskuddsgrense i prosent av lønn</i></th></tr></thead><tbody><tr><td data-text-align="left" data-vertical-align="top">0,5 G og lavere</td><td data-text-align="left" data-vertical-align="top">4 prosent av den delen av medlemmets lønn som ligger mellom 4 G og 6 G og<br />10 prosent av den delen av medlemmets lønn som ligger mellom 6 G og 12 G.<br />Det skal ikke betales innskudd for lønn under 4 G eller for lønn over 12 G.</td></tr><tr><td data-text-align="left" data-vertical-align="top">Over 0,5 G og til og med 1 G</td><td data-text-align="left" data-vertical-align="top">10 prosent av den delen av medlemmets lønn som ligger mellom 6 G og 12 G.<br />Det skal ikke betales innskudd for lønn under 6 G eller for lønn over 12 G.</td></tr></tbody></table><p class="leddfortsettelse">Innskuddsgrensene angitt i dette ledd gjelder tilsvarende for innskuddspremie for engangsbetalt alderspensjon.</p></article></article> <article class="defaultP" margin-top="true">§ 5-9 annet ledd tredje punktum skal lyde:</article><article class="legalP" id="kapittel-1-ledd-3">Fristforlengelse kan også avtales ved inngåelse av avtale om innskuddspensjon med investeringsvalg på samme vilkår som gjelder for institusjonens avtale med forvaltningsselskapet for verdipapirfond om forlenget innløsningsfrist eller suspensjon av innløsningsrett etter lov av 12. juni 1981 nr. 52 om verdipapirfond § 6-9 og § 6-10.</article></section><section class="section" data-name="kapII" id="kapittel-2" data-lovdata-URL="LTI/forskrift/2003-11-03-1294/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. desember 2003.</article></section></main></body></html>