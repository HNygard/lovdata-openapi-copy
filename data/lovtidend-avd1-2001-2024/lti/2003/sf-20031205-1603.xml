<!DOCTYPE html><html lang="no"><head><title>Forskrift om endring i forskrift om bevilgninger til reguleringstiltak innenfor melkesektoren.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-12-05-1603</dd><dt class="dokid">DokumentID</dt><dd class="dokid">LTI/forskrift/2003-12-05-1603</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 18 s 2863</dd><dt class="dateInForce">I kraft fra</dt><dd class="dateInForce">2004-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-11-28-1478</li><li>forskrift/1997-05-13-1553</li><li>forskrift/1997-05-13-1555</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1936-07-10-6/§11</li></ul></dd><dt class="dateOfPublication">Kunngjort</dt><dd class="dateOfPublication">2003-12-22</dd><dt class="journalNumber">Journalnummer</dt><dd class="journalNumber">2003-1395</dd><dt class="titleShort">Korttittel</dt><dd class="titleShort">Endr. i reguleringstiltak i melkesektoren</dd><dt class="title">Tittel</dt><dd class="title">Forskrift om endring i forskrift om bevilgninger til reguleringstiltak innenfor melkesektoren.</dd><dt class="miscInformation">Annet om dokumentet</dt><dd class="miscInformation">Fastsatt av Omsetningsrådet 5. desember 2003 med hjemmel i lov av 10. juli 1936 nr. 6 til å fremja umsetnaden av jordbruksvaror § 11.</dd><dt class="refid">RefID</dt><dd class="refid">forskrift/2003-12-05-1603</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om bevilgninger til reguleringstiltak innenfor melkesektoren.<ul class="tocSubUl"><li>I<ul class="tocSubUl"><li>§ 1. Formål</li><li>§ 2. Definisjoner</li><li>§ 3. Gjennomføring av markedsreguleringen</li><li>§ 4. Reguleringstiltak som kan finansieres over omsetningsavgiften i melkesektoren</li><li>§ 5. Reguleringseksport</li><li>§ 6. Kompensasjon for reguleringskapasitet hos markedsregulator</li><li>§ 7. Reguleringslagring</li><li>§ 8. Pristap og prisgevinst under lagring av reguleringsprodukter</li><li>§ 9. Transportkostnader</li><li>§ 10. Prisnedskrivning av melkeprodukter til fôr</li><li>§ 11. Prisnedskrivning av geitemelk til fôr</li><li>§ 12. Prisnedskrivning ved salg av melkefett til margarinindustrien</li><li>§ 13. Billigsalg</li><li>§ 14. Prisnedskrivning ved salg av kasein</li><li>§ 15. Salg av melkeprodukter til spesialmarkeder</li><li>§ 16. Skolemelk</li><li>§ 17. Informasjonsplikt</li><li>§ 18. Forsyningsplikt</li><li>§ 19. Mottaksplikt på rå melk, gårds- og seterost, fjell- og gårdssmør samt fløte fra alle ku- og geitemelkprodusenter</li><li>§ 20. Mottaksplikt på smør fra uavhengige meieriselskaper</li><li>§ 21. Administrative oppgaver hos markedsregulator</li><li>§ 22. Administrasjonskostnader</li><li>§ 23. Oppgjørsrutiner og renter på mellomværende</li><li>§ 24. Kontroll og dokumentasjon</li><li>§ 25. Godtgjørelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-12-05-1603" id="dokument"><h1>Forskrift om endring i forskrift om bevilgninger til reguleringstiltak innenfor melkesektoren.</h1><section class="section" data-name="kapI" id="kapittel-1" data-lovdata-URL="LTI/forskrift/2003-12-05-1603/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 28. november 1996 nr. 1478 om bevilgninger til reguleringstiltak innenfor melkesektoren gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om markedsregulering av norskprodusert melk og melkeprodukter</i></article><article class="legalP" id="kapittel-1-ledd-2">I tillegg er det foretatt en rekke endringer. Forskriften lyder i sin helhet etter dette:</article><article class="legalArticle" data-lovdata-URL="LTI/forskrift/2003-12-05-1603/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med forskriften er gjennom et sett med virkemidler å bidra til at markedsreguleringen av melk og melkeprodukter gjennomføres på en mest mulig effektiv og konkurransenøytral måte.</article></article><article class="legalArticle" data-lovdata-URL="LTI/forskrift/2003-12-05-1603/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I denne forskrift menes med:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>markedsregulator:</i> TINE BA.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>meieriselskap:</i> andelslag, aksjeselskap, annet selskap eller annen juridisk enhet som kjøper eller på annen måte tar i mot melk, fløte eller myse til videre foredling eller produksjon av melkeprodukter.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1"><i>uavhengig meieriselskap:</i> meieriselskap som ikke er en del av TINE BA.</article></article></li><li data-li-identifier="d)" data-name="d)"><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1"><i>melk:</i> flytende ku- og geitemelk, ubehandlet eller varmebehandlet (termisert eller pasteurisert).</article></article></li><li data-li-identifier="e)" data-name="e)"><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1"><i>rå melk:</i> ubehandlet melk.</article></article></li><li data-li-identifier="f)" data-name="f)"><article class="listArticle" id="kapittel-1-paragraf-2-ledd-1-punkt-6"><article class="legalP" id="kapittel-1-paragraf-2-ledd-1-punkt-6-ledd-1"><i>melkeprodukter:</i> bearbeidede produkter av melk.</article></article></li><li data-li-identifier="g)" data-name="g)"><article class="listArticle" id="kapittel-1-paragraf-2-ledd-1-punkt-7"><article class="legalP" id="kapittel-1-paragraf-2-ledd-1-punkt-7-ledd-1"><i>målpris:</i> pris på rå melk fastsatt i jordbruksoppgjøret.</article></article></li><li data-li-identifier="h)" data-name="h)"><article class="listArticle" id="kapittel-1-paragraf-2-ledd-1-punkt-8"><article class="legalP" id="kapittel-1-paragraf-2-ledd-1-punkt-8-ledd-1"><i>markedsbalanse:</i> at innenlandsk forbruk av melk og melkeprodukter tilsvarer norsk produksjon og supplerende import av henholdsvis melk og melkeprodukter, og at omsetningen av de norskproduserte varene skjer med utgangspunkt i de priser som er avtalt i jordbruksavtalen. Markedsbalansen knytter seg til råvarenivå.</article></article></li><li data-li-identifier="i)" data-name="i)"><article class="listArticle" id="kapittel-1-paragraf-2-ledd-1-punkt-9"><article class="legalP" id="kapittel-1-paragraf-2-ledd-1-punkt-9-ledd-1"><i>noteringspris:</i> den pris markedsregulator noterer på noteringspunktet på rå melk ut fra rådende markedsforhold for salg til videre foredling i TINE BA og uavhengige meieriselskap.</article></article></li><li data-li-identifier="j)" data-name="j)"><article class="listArticle" id="kapittel-1-paragraf-2-ledd-1-punkt-10"><article class="legalP" id="kapittel-1-paragraf-2-ledd-1-punkt-10-ledd-1"><i>tilvirkningskostnad:</i> direkte og indirekte kostnader i foredlingen som er påløpt frem til det aktuelle reguleringstiltaket.</article></article></li><li data-li-identifier="k)" data-name="k)"><article class="listArticle" id="kapittel-1-paragraf-2-ledd-1-punkt-11"><article class="legalP" id="kapittel-1-paragraf-2-ledd-1-punkt-11-ledd-1"><i>tilvirkningsverdi:</i> varens verdi ut fra påløpte tilvirkningskostnader frem til markedsregulators sentrallager.</article></article></li><li data-li-identifier="l)" data-name="l)"><article class="listArticle" id="kapittel-1-paragraf-2-ledd-1-punkt-12"><article class="legalP" id="kapittel-1-paragraf-2-ledd-1-punkt-12-ledd-1"><i>salgsverdi:</i> den pris som er oppnådd på reguleringsproduktet ved omsetning i markedet.</article></article></li></ul></article></article><article class="legalArticle" data-lovdata-URL="LTI/forskrift/2003-12-05-1603/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Gjennomføring av markedsreguleringen</span></h3><article class="legalP" id="kapittel-1-paragraf-3-ledd-1">Markedsregulator har ansvaret for å søke å ta ut avtalt målpris i samsvar med forutsetningene om at målpris skal kunne oppnås ved markedsbalanse og gjennomføre markedsregulering av norskprodusert melk og melkeprodukter slik at kostnadene blir lavest mulige.</article><article class="legalP" id="kapittel-1-paragraf-3-ledd-2">Markedsregulator skal løpende vurdere avsetningsmulighetene, og eventuelt iverksette nødvendige avsetningstiltak i samsvar med foreliggende forskrift.</article><article class="legalP" id="kapittel-1-paragraf-3-ledd-3">Markedsregulator skal søke å gjennomføre markedsreguleringen slik at det oppnås mest mulig like konkurransevilkår innenfor omsetning av norskproduserte produkter av melk.</article></article><article class="legalArticle" data-lovdata-URL="LTI/forskrift/2003-12-05-1603/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Reguleringstiltak som kan finansieres over omsetningsavgiften i melkesektoren</span></h3><article class="legalP" id="kapittel-1-paragraf-4-ledd-1">Midler avsatt til markedsregulering innenfor melkesektoren kan nyttes til å finansiere følgende tiltak som markedsregulator setter i verk eller formidler:<ul class="defaultList"><li data-li-identifier="1)" data-name="1)"><article class="listArticle" id="kapittel-1-paragraf-4-ledd-1-punkt-1"><article class="legalP" id="kapittel-1-paragraf-4-ledd-1-punkt-1-ledd-1">Reguleringseksport (§ 5)</article></article></li><li data-li-identifier="2)" data-name="2)"><article class="listArticle" id="kapittel-1-paragraf-4-ledd-1-punkt-2"><article class="legalP" id="kapittel-1-paragraf-4-ledd-1-punkt-2-ledd-1">Kompensasjon for reguleringskapasitet hos markedsregulator (§ 6)</article></article></li><li data-li-identifier="3)" data-name="3)"><article class="listArticle" id="kapittel-1-paragraf-4-ledd-1-punkt-3"><article class="legalP" id="kapittel-1-paragraf-4-ledd-1-punkt-3-ledd-1">Reguleringslagring (§ 7)</article></article></li><li data-li-identifier="4)" data-name="4)"><article class="listArticle" id="kapittel-1-paragraf-4-ledd-1-punkt-4"><article class="legalP" id="kapittel-1-paragraf-4-ledd-1-punkt-4-ledd-1">Transportkostnader (§ 9)</article></article></li><li data-li-identifier="5)" data-name="5)"><article class="listArticle" id="kapittel-1-paragraf-4-ledd-1-punkt-5"><article class="legalP" id="kapittel-1-paragraf-4-ledd-1-punkt-5-ledd-1">Prisnedskrivning av melkeprodukter til fôr (§ 10)</article></article></li><li data-li-identifier="6)" data-name="6)"><article class="listArticle" id="kapittel-1-paragraf-4-ledd-1-punkt-6"><article class="legalP" id="kapittel-1-paragraf-4-ledd-1-punkt-6-ledd-1">Prisnedskrivning av geitemelk til fôr (§ 11)</article></article></li><li data-li-identifier="7)" data-name="7)"><article class="listArticle" id="kapittel-1-paragraf-4-ledd-1-punkt-7"><article class="legalP" id="kapittel-1-paragraf-4-ledd-1-punkt-7-ledd-1">Prisnedskrivning ved salg av melkefett til margarinindustrien (§ 12)</article></article></li><li data-li-identifier="8)" data-name="8)"><article class="listArticle" id="kapittel-1-paragraf-4-ledd-1-punkt-8"><article class="legalP" id="kapittel-1-paragraf-4-ledd-1-punkt-8-ledd-1">Billigsalg (§ 13)</article></article></li><li data-li-identifier="9)" data-name="9)"><article class="listArticle" id="kapittel-1-paragraf-4-ledd-1-punkt-9"><article class="legalP" id="kapittel-1-paragraf-4-ledd-1-punkt-9-ledd-1">Prisnedskrivning ved salg av kasein (§ 14)</article></article></li><li data-li-identifier="10)" data-name="10)"><article class="listArticle" id="kapittel-1-paragraf-4-ledd-1-punkt-10"><article class="legalP" id="kapittel-1-paragraf-4-ledd-1-punkt-10-ledd-1">Salg av melkeprodukter til spesialmarkeder (§ 15)</article></article></li><li data-li-identifier="11)" data-name="11)"><article class="listArticle" id="kapittel-1-paragraf-4-ledd-1-punkt-11"><article class="legalP" id="kapittel-1-paragraf-4-ledd-1-punkt-11-ledd-1">Skolemelk (§ 16).</article></article></li></ul></article><article class="legalP" id="kapittel-1-paragraf-4-ledd-2">Andre tiltak kan iverksettes etter forhåndsgodkjennelse av Omsetningsrådets arbeidsutvalg i hvert enkelt tilfelle.</article><article class="legalP" id="kapittel-1-paragraf-4-ledd-3">Tiltakene under § 5, § 7, § 8, § 9, § 10, § 12 og § 14 gjelder de vareslag og kvaliteter som av Omsetningsrådets arbeidsutvalg til enhver tid er definert som reguleringsvare i henhold til egen liste.</article><article class="legalP" id="kapittel-1-paragraf-4-ledd-4">For tiltakene under § 12 til § 16 kan alle meieriselskaper delta.</article><article class="legalP" id="kapittel-1-paragraf-4-ledd-5">Midler avsatt til markedsregulering innenfor melkesektoren som kan nyttes til å finansiere inndragning av melkekvoter i tråd med vedtak fattet av avtalepartene.</article></article><article class="legalArticle" data-lovdata-URL="LTI/forskrift/2003-12-05-1603/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Reguleringseksport</span></h3><article class="legalP" id="kapittel-1-paragraf-5-ledd-1">Ved eksport av reguleringsprodukter beregnes godtgjørelse etter følgende regler:<p class="leddfortsettelse">Eksporttapet som godtgjøres, er differansen mellom varens tilvirkningsverdi i industrimarkedet på avsendelsesdagen og den salgsverdi som oppnås overfor kjøper.</p></article><article class="legalP" id="kapittel-1-paragraf-5-ledd-2">Utenom eksporttapet godtgjøres etter regning ekstra kostnader til emballasje, merking, veiing, spedisjon, transport/transportforsikring fra lager til bestemmelsessted og andre særlige eksportkostnader. I tillegg godtgjøres beregnet rentetap på salgsverdi for 1 måned og pristap på ½ måned.</article></article><article class="legalArticle" data-lovdata-URL="LTI/forskrift/2003-12-05-1603/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Kompensasjon for reguleringskapasitet hos markedsregulator</span></h3><article class="legalP" id="kapittel-1-paragraf-6-ledd-1">Markedsregulator kan ytes en godtgjørelse for kostnader ved å ha nødvendig kapasitet for å oppfylle reguleringsansvaret som følger av forsynings- og mottaksplikten. Godtgjørelsen knyttes til kostnader ved ubenyttet kapasitet som ikke er dekket på annen måte.</article><article class="legalP" id="kapittel-1-paragraf-6-ledd-2">Nærmere bestemmelser kan fastsettes.</article></article><article class="legalArticle" data-lovdata-URL="LTI/forskrift/2003-12-05-1603/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Reguleringslagring</span></h3><article class="legalP" id="kapittel-1-paragraf-7-ledd-1">Lagringsgodtgjørelse ytes for reguleringslagring som er nødvendig i henhold til markedsregulators ansvar for å oppfylle forsyningspliktens krav til stabile leveranser av melk og melkeprodukter gjennom året til dekning av det innenlandske markedet samt for eventuell lagring for senere reguleringseksport jf. § 5.</article><article class="legalP" id="kapittel-1-paragraf-7-ledd-2">Reguleringslagringen kan foregå ved fryselager, kjølelager eller tørrlager, og gjelder produkter definert i henhold til forskrift av 13. mai 1997 nr. 1554 – liste for definisjon av reguleringsvare og forretningsmessig lagringsperiode.</article><article class="legalP" id="kapittel-1-paragraf-7-ledd-3">Reguleringskvantumet for en måned fremkommer ved å trekke forretningsmessig lager fra total lagerbeholdning ved månedens første dag.</article><article class="legalP" id="kapittel-1-paragraf-7-ledd-4">Ved beregningen forutsettes det at de mengder som er innsatt og uttatt av lageret i løpet av rapporteringsperioden skjer på månedens siste dag.</article><article class="legalP" id="kapittel-1-paragraf-7-ledd-5">Grunnlaget for å beregne godtgjørelsen er reguleringskvantumet multiplisert med en fastsatt sats. Omsetningsrådet fastsetter for hvert halvår satser i øre/kg/md. for hver enkelt produktgruppe.</article><article class="legalP" id="kapittel-1-paragraf-7-ledd-6">Ved overføring av reguleringsprodukter fra et lager til et annet for fortsatt reguleringslagring skal uttak og innlegg godtgjøres med en fast sats fastsatt av Omsetningsrådet pr. kg overført produkt. Transportkostnadene ved denne type overføring dekkes i henhold til § 9.</article><article class="legalP" id="kapittel-1-paragraf-7-ledd-7">Nærmere bestemmelser kan fastsettes av Omsetningsrådets arbeidsutvalg.</article></article><article class="legalArticle" data-lovdata-URL="LTI/forskrift/2003-12-05-1603/§8" data-name="§8" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Pristap og prisgevinst under lagring av reguleringsprodukter</span></h3><article class="legalP" id="kapittel-1-paragraf-8-ledd-1">Pristap og prisgevinst ved lagring av reguleringsprodukter skal tilordnes reguleringsregnskapet. For de produkter som befinner seg på reguleringslager, jf. § 7, skal det ved hver endring av markedsregulators engrospris og ved endring av reguleringsproduktenes tilvirkningsverdi kalkuleres pristap/prisgevinst. Akkumulert pristap og/eller prisgevinst for samtlige reguleringsprodukter skal avregnes årlig.</article><article class="legalP" id="kapittel-1-paragraf-8-ledd-2">Nærmere bestemmelser kan fastsettes av Omsetningsrådets arbeidsutvalg.</article></article><article class="legalArticle" data-lovdata-URL="LTI/forskrift/2003-12-05-1603/§9" data-name="§9" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Transportkostnader</span></h3><article class="legalP" id="kapittel-1-paragraf-9-ledd-1">Ved transport i bulk av melk, skummet melk eller fløte til produksjon av reguleringsprodukter dekkes markedsregulators overføringskostnader.</article><article class="legalP" id="kapittel-1-paragraf-9-ledd-2">Ved mellomtransport av reguleringsprodukter dekkes markedsregulators transportkostnader etter regning.</article><article class="legalP" id="kapittel-1-paragraf-9-ledd-3">Nærmere bestemmelser kan fastsettes av Omsetningsrådets arbeidsutvalg.</article></article><article class="legalArticle" data-lovdata-URL="LTI/forskrift/2003-12-05-1603/§10" data-name="§10" id="kapittel-1-paragraf-10"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Prisnedskrivning av melkeprodukter til fôr</span></h3><article class="legalP" id="kapittel-1-paragraf-10-ledd-1">Ved anvendelse av overskudd av melkeråstoff i form av visse melkeprodukter til fôr beregnes godtgjørelse etter følgende regler:<p class="leddfortsettelse">Prisreduksjonen som godtgjøres er differansen mellom tilvirkningsverdi i industrimarkedet på avsendelsesdagen og den salgsverdi til fôr som er oppnådd overfor kjøper. I tillegg dekkes ev. dokumenterte ekstrakostnader.</p></article><article class="legalP" id="kapittel-1-paragraf-10-ledd-2">Nærmere bestemmelser kan fastsettes av Omsetningsrådets arbeidsutvalg.</article></article><article class="legalArticle" data-lovdata-URL="LTI/forskrift/2003-12-05-1603/§11" data-name="§11" id="kapittel-1-paragraf-11"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Prisnedskrivning av geitemelk til fôr</span></h3><article class="legalP" id="kapittel-1-paragraf-11-ledd-1">Ved anvendelse av pasteurisert geitemelk til fôr beregnes godtgjørelse etter følgende regler:<p class="leddfortsettelse">Prisreduksjonen som godtgjøres er differansen mellom den til en hver tid gjeldende noteringspris og den salgsverdi til fôr som er oppnådd overfor kjøper, korrigert for relevante avgifter. I tillegg dekkes eventuelt andre relevante kostnader.</p></article></article><article class="legalArticle" data-lovdata-URL="LTI/forskrift/2003-12-05-1603/§12" data-name="§12" id="kapittel-1-paragraf-12"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Prisnedskrivning ved salg av melkefett til margarinindustrien</span></h3><article class="legalP" id="kapittel-1-paragraf-12-ledd-1">Ved salg av melkefett i form av smørolje til innenlands margarinindustri, kan selgende meieriselskap gis en godtgjørelse for prisnedskrivning i henhold til en sats fastsatt av Omsetningsrådets arbeidsutvalg.</article><article class="legalP" id="kapittel-1-paragraf-12-ledd-2">Nærmere bestemmelser kan fastsettes av Omsetningsrådets arbeidsutvalg.</article></article><article class="legalArticle" data-lovdata-URL="LTI/forskrift/2003-12-05-1603/§13" data-name="§13" id="kapittel-1-paragraf-13"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Billigsalg</span></h3><article class="legalP" id="kapittel-1-paragraf-13-ledd-1">Ved billigsalg av reguleringsprodukter beregnes godtgjørelse etter følgende regler:<p class="leddfortsettelse">Prisreduksjonen som godtgjøres er den prisnedskrivning (billigsalgsrabatt) som Omsetningsrådets arbeidsutvalg har godkjent. Det regnes med den varemengde som er utlevert.</p></article><article class="legalP" id="kapittel-1-paragraf-13-ledd-2">Utenom prisreduksjonen ytes godtgjørelse etter fast sats pr. kg for den utleverte varemengde, til dekning av renter, svinn, risiko og ekstrakostnader i forbindelse med billigsalget.</article></article><article class="legalArticle" data-lovdata-URL="LTI/forskrift/2003-12-05-1603/§14" data-name="§14" id="kapittel-1-paragraf-14"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Prisnedskrivning ved salg av kasein</span></h3><article class="legalP" id="kapittel-1-paragraf-14-ledd-1">Ved salg av kaseinprodukter innenlands kan det gis en godtgjørelse for prisnedskrivning i henhold til en sats på de ulike kaseinproduktene fastsatt av Omsetningsrådets arbeidsutvalg.</article><article class="legalP" id="kapittel-1-paragraf-14-ledd-2">Nærmere bestemmelser kan fastsettes av Omsetningsrådets arbeidsutvalg.</article></article><article class="legalArticle" data-lovdata-URL="LTI/forskrift/2003-12-05-1603/§15" data-name="§15" id="kapittel-1-paragraf-15"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Salg av melkeprodukter til spesialmarkeder</span></h3><article class="legalP" id="kapittel-1-paragraf-15-ledd-1">Ved salg av visse norskproduserte melkeprodukter til spesialmarkeder som for eksempel skip og fly i utenriksfart, fangst og fiske i fjerne farvann, oljeboringsplattformer og til Svalbard, ytes prisnedskrivning etter følgende regler:</article><article class="legalP" id="kapittel-1-paragraf-15-ledd-2">Det gis prisnedskrivning ut fra egne satser på følgende varegrupper:<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-15-ledd-2-punkt-1"><article class="legalP" id="kapittel-1-paragraf-15-ledd-2-punkt-1-ledd-1">yoghurt (sats pr. liter solgt)</article></article></li><li data-li-identifier="-" data-name="-"><article class="listArticle" id="kapittel-1-paragraf-15-ledd-2-punkt-2"><article class="legalP" id="kapittel-1-paragraf-15-ledd-2-punkt-2-ledd-1">smør (sats pr. kg solgt)</article></article></li><li data-li-identifier="-" data-name="-"><article class="listArticle" id="kapittel-1-paragraf-15-ledd-2-punkt-3"><article class="legalP" id="kapittel-1-paragraf-15-ledd-2-punkt-3-ledd-1">ost (sats pr. kg solgt)</article></article></li><li data-li-identifier="-" data-name="-"><article class="listArticle" id="kapittel-1-paragraf-15-ledd-2-punkt-4"><article class="legalP" id="kapittel-1-paragraf-15-ledd-2-punkt-4-ledd-1">smelteost (sats pr. kg solgt).</article></article></li></ul></article><article class="legalP" id="kapittel-1-paragraf-15-ledd-3">Prisnedskrivningssatsene fastsettes av Omsetningsrådets arbeidsutvalg på grunnlag av differansen mellom markedsregulators listepriser for de aktuelle varene ved salg til dagligvaremarkedet innenlands, og de salgspriser markedsregulator holder i spesialmarkedene.</article><article class="legalP" id="kapittel-1-paragraf-15-ledd-4">Dekning gis på bakgrunn av revisorattesterte oppgaver over samlet solgt volum innenfor de ulike varegrupper fra den enkelte leverandør som leverer til disse markedene.</article></article><article class="legalArticle" data-lovdata-URL="LTI/forskrift/2003-12-05-1603/§16" data-name="§16" id="kapittel-1-paragraf-16"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Skolemelk</span></h3><article class="legalP" id="kapittel-1-paragraf-16-ledd-1">Ved leveranser av konsummelk til skoler og barnehager godtgjøres leverende meieriselskap en prisnedskriving i henhold til satser fastsatt av Omsetningsrådets arbeidsutvalg.</article><article class="legalP" id="kapittel-1-paragraf-16-ledd-2">Nærmere bestemmelser kan fastsettes av Omsetningsrådets arbeidsutvalg.</article></article><article class="legalArticle" data-lovdata-URL="LTI/forskrift/2003-12-05-1603/§17" data-name="§17" id="kapittel-1-paragraf-17"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Informasjonsplikt</span><sup class="footnotereference" data-footnotereferencevalue="1" data-unique-footnote-counter="1">1</sup></h3><article class="legalP" id="kapittel-1-paragraf-17-ledd-1">Markedsregulator skal gi alle meieriselskaper lik tilgang på relevant informasjon om aktiviteter markedsregulator utfører i kraft av reguleringsansvaret, herunder produksjons- og forbruksprognoser, noteringspriser og prisprognose et år frem i tid. Markedsregulator skal varsle alle meieriselskaper om endringer i noteringsprisen umiddelbart etter vedtak og senest to uker før de trer i kraft. Dersom slik varsling ikke foretas har meieriselskapene rett, men ikke plikt, til å kjøpe melk til gjeldende noteringspris inntil tilsvarende frist har løpt. Informasjon skal for øvrig gjøres tilgjengelig umiddelbart etter at det er fattet vedtak om endring/tiltak.</article><article class="legalP" id="kapittel-1-paragraf-17-ledd-2">Omsetningsrådets arbeidsutvalg kan fastsette retningslinjer vedrørende praktiseringen av informasjonsplikten.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Kfr. forskrift av 1. juli 2003 nr. 919 om Omsetningsrådets myndighet vedrørende markedsregulering for jordbruksråvarer.</article></footer></article><article class="legalArticle" data-lovdata-URL="LTI/forskrift/2003-12-05-1603/§18" data-name="§18" id="kapittel-1-paragraf-18"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Forsyningsplikt</span><sup class="footnotereference" data-footnotereferencevalue="1" data-unique-footnote-counter="1">1</sup></h3><article class="legalP" id="kapittel-1-paragraf-18-ledd-1">Markedsregulators forsyningsplikt skal sikre alle meieriselskaper som deltar i prisutjevningsordningen for melk tilgang på råvarer til vilkår som fremgår av forskrift av 5. desember 2003 nr. 1602 om markedsregulators forsyningsplikt innenfor melkesektoren. Forsyningsplikten gjelder for norskprodusert melk på det regulerte nivå i verdikjeden jf. jordbruksavtalen. Markedsregulator kan ikke pålegges forsyningsplikt til foretak som foredler melk med fritak fra overproduksjonsavgift etter forskrift om fritak fra overproduksjonsavgift ved lokal foredling av melk.</article><article class="legalP" id="kapittel-1-paragraf-18-ledd-2">Det kvantum melk som under prisutjevningsordningens prioritetsregler er tilgjengelige for den aktuelle anvendelse, skal fordeles med utgangspunkt i meieriselskapenes bestillinger.</article><article class="legalP" id="kapittel-1-paragraf-18-ledd-3">Nærmere bestemmelser kan fastsettes.</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Kfr. forskrift av 1. juli 2003 nr. 919 om Omsetningsrådets myndighet vedrørende markedsregulering for jordbruksråvarer.</article></footer></article><article class="legalArticle" data-lovdata-URL="LTI/forskrift/2003-12-05-1603/§19" data-name="§19" id="kapittel-1-paragraf-19"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Mottaksplikt på rå melk, gårds- og seterost, fjell- og gårdssmør samt fløte fra alle ku- og geitemelkprodusenter</span><sup class="footnotereference" data-footnotereferencevalue="1" data-unique-footnote-counter="1">1</sup></h3><article class="legalP" id="kapittel-1-paragraf-19-ledd-1">Markedsregulator har mottaksplikt på all rå melk, gårds- og seterost, fjell- og gårdssmør samt fløte fra alle ku- og geitemelkprodusenter til samme priser og leveransevilkår som for egne leverandører. Mottaksplikten gjelder ikke melk som er fritatt fra overproduksjonsavgift etter forskrift av 24. juni 2003 nr. 777 om fritak fra overproduksjonsavgift ved lokal foredling av melk.</article><article class="legalP" id="kapittel-1-paragraf-19-ledd-2">Dersom et uavhengig meieriselskap med egne leverandører har behov for at markedsregulator mottar rå melk fra vedkommendes leverandører, må innmelding skje senest 8 dager før oppsamling skal foretas, og oppsamling må skje i minimum en periode på 4 uker. Innmelding av volum og periode skal skje samlet fra det uavhengige meieriselskapet direkte til markedsregulator.</article><article class="legalP" id="kapittel-1-paragraf-19-ledd-3">Transport av rå melk skal skje mest mulig direkte til markedsregulator uten å være innom noen av anleggene til det uavhengige meieriselskapet. Oppsamling og inntransport skal skje etter minst samme standard som benyttes av markedsregulator. Markedsregulator overtar denne oppsamlingen dersom det uavhengige selskapet ikke er i stand til å gjennomføre dette i samsvar med disse forutsetningene.</article><article class="legalP" id="kapittel-1-paragraf-19-ledd-4">Oppgjør til leverandører hos uavhengige meieriselskap skal foretas av det meieriselskapet som forestår innsamlingen av melken. Leverandørene har krav på å få et oppgjør for denne melken til minst samme pris som det i den aktuelle tidsperioden blir betalt leverandører til det anlegg i TINE BA som mottar melken.</article><article class="legalP" id="kapittel-1-paragraf-19-ledd-5">Foretas oppsamlingen av et uavhengig meieriselskap har dette krav på å få et oppgjør for melken tilsvarende det som det mottakende anlegg i TINE BA betaler egne leverandører i den aktuelle tidsperioden, men med fratrekk av eventuelle ekstrakostnader.</article><footer class="footnotes"><article class="footnote" data-name="1" data-unique-footnote-counter="3"><span class="footnoteLabel">1</span> Kfr. forskrift av 1. juli 2003 nr. 919 om Omsetningsrådets myndighet vedrørende markedsregulering for jordbruksråvarer.</article></footer></article><article class="legalArticle" data-lovdata-URL="LTI/forskrift/2003-12-05-1603/§20" data-name="§20" id="kapittel-1-paragraf-20"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Mottaksplikt på smør fra uavhengige meieriselskaper</span><sup class="footnotereference" data-footnotereferencevalue="1" data-unique-footnote-counter="1">1</sup></h3><article class="legalP" id="kapittel-1-paragraf-20-ledd-1">Markedsregulator skal, så lenge det brukes reguleringsmidler til eksport av smør, pålegges mottaksplikt (kjøpeplikt) på innenlands produsert smør fra meieriselskaper i prisutjevningsordningen under markedsordningen for melk, til en pris tilsvarende tilvirkningsverdien på smør. Alternativ levering av melkefett i form av fløte kan skje etter avtale med TINE BA. I slike tilfeller skal det benyttes en pris som tilsvarer verdien av produksjonsfløte fastsatt av Statens landbruksforvaltning. Oppgjør for leveransen skjer direkte mellom markedsregulator og det enkelte meieriselskap.</article><article class="legalP" id="kapittel-1-paragraf-20-ledd-2">Ved avtale om levering av melkefett i form av fløte avgjør markedsregulator i hvilken form dette skal skje (fløte eller bearbeidede produkt) basert på månedlige prognoser fra det uavhengige meieriselskapet. Prognosen sendes med prognoseinnmelding til Statens landbruksforvaltning under ordningen med prisutjevning for melkeprodukter. Innmelding av aktuelt volum skal skje til markedsregulator senest en uke før leveranse.</article><article class="legalP" id="kapittel-1-paragraf-20-ledd-3">Nærmere bestemmelser vedrørende varespesifikasjon, kvalitetskrav og emballasje kan fastsettes av Omsetningsrådets arbeidsutvalg.</article><footer class="footnotes"><article class="footnote" data-name="1" data-unique-footnote-counter="4"><span class="footnoteLabel">1</span> Kfr. forskrift av 1. juli 2003 nr. 919 om Omsetningsrådets myndighet vedrørende markedsregulering for jordbruksråvarer.</article></footer></article><article class="legalArticle" data-lovdata-URL="LTI/forskrift/2003-12-05-1603/§21" data-name="§21" id="kapittel-1-paragraf-21"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Administrative oppgaver hos markedsregulator</span></h3><article class="legalP" id="kapittel-1-paragraf-21-ledd-1">Markedsregulator skal, i forhold til fordeling av rå melk innlands, løpende vurdere markedsbalansen og fordele tilgjengelig melkemengde på de ulike melkeanvendelser ut fra prioritet i prisutjevningsordningen for melk og meieriselskapenes bestillinger.</article><article class="legalP" id="kapittel-1-paragraf-21-ledd-2">Alle oppgaver vedrørende reguleringsvirksomheten skal fremmes for Omsetningsrådet av eller gjennom markedsregulator med mindre annet er bestemt. Oppgaven med regnskap for administrasjonskostnader sendes inn en gang pr. år. Øvrige oppgaver sendes inn en gang pr. halvår. Med unntak av § 12, § 15 og § 16, som skal spesifiseres pr. halvår, skal oppgavene spesifiseres pr. md. Alle bevilgningsoppgaver, med unntak av administrasjonsgodtgjørelsen, skal være attestert av statsautorisert revisor etter krav fastsatt av Omsetningsrådets arbeidsutvalg.</article><article class="legalP" id="kapittel-1-paragraf-21-ledd-3">Markedsregulator skal foran hvert år foreslå omsetningsavgift for melk på grunnlag av prognoser over kostnader knyttet til behov for avsetningstiltak, til administrative oppgaver hos markedsregulator, Statens landbruksforvaltning og til prognosearbeid eller andre relevante oppgaver som utføres på oppdrag i regi av Norsk Landbrukssamvirke, samt andre tiltak godkjent av Omsetningsrådets arbeidsutvalg og under hensyntagen til størrelsen på eksisterende fond.</article><article class="legalP" id="kapittel-1-paragraf-21-ledd-4">Markedsregulator skal fremme forslag til budsjett for administrasjonskostnader jf. § 22 og forslag til satser i henhold til § 7, § 12, § 14, § 15 og § 16.</article><article class="legalP" id="kapittel-1-paragraf-21-ledd-5">Ved endringer av forskrifter under markedsreguleringen skal markedsregulator utarbeide begrunnede endringsforslag.</article><article class="legalP" id="kapittel-1-paragraf-21-ledd-6">Inn- og overføringstransport av melk i forbindelse med markedsreguleringen planlegges og styres av markedsregulator under hensyntagen til de øvrige forutsetninger for reguleringsvirksomheten.</article></article><article class="legalArticle" data-lovdata-URL="LTI/forskrift/2003-12-05-1603/§22" data-name="§22" id="kapittel-1-paragraf-22"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Administrasjonskostnader</span></h3><article class="legalP" id="kapittel-1-paragraf-22-ledd-1">Til dekning av kostnader som administrasjon av markedsreguleringen medfører, ytes godtgjørelse som årlig fastsettes av Omsetningsrådet. Godtgjørelsen skjer på basis av godkjent budsjett og fremlagt regnskap pr. kalenderår.</article></article><article class="legalArticle" data-lovdata-URL="LTI/forskrift/2003-12-05-1603/§23" data-name="§23" id="kapittel-1-paragraf-23"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Oppgjørsrutiner og renter på mellomværende</span></h3><article class="legalP" id="kapittel-1-paragraf-23-ledd-1">Oppgjør etter forskriftens § 5 – § 16 foretas på grunnlag av ½-årlige oppgaver. For § 5 – § 11, § 13 og § 14 skal oppgavene spesifiseres for hver måned. Markedsregulator kan renteberegne tilgodehavende oppgjør etter § 5 – § 16 og § 22 etter en fast rentesats fra utløpet av den måned tiltaket er gjennomført (godtgjørelsen er påløpt) og inntil betaling skjer.</article><article class="legalP" id="kapittel-1-paragraf-23-ledd-2">Den faste rentesatsen fastsettes av Statens landbruksforvaltning pr. halvår på basis av en sammenveiing av NIBOR 3-md. og renter på andre finansieringskilder med et tillegg på 0,2 prosentpoeng.</article><article class="legalP" id="kapittel-1-paragraf-23-ledd-3">Så lenge fondet for markedsregulering av melk har disponible midler har markedsregulator tilgang til à-konto overføringer fra Omsetningsrådet, hvis siktemål skal være å minimere netto rentekostnader etter ovennevnte bestemmelser. Slike à-konto overføringer skal renteberegnes fra den dag de er foretatt jf. annet ledd.</article></article><article class="legalArticle" data-lovdata-URL="LTI/forskrift/2003-12-05-1603/§24" data-name="§24" id="kapittel-1-paragraf-24"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Kontroll og dokumentasjon</span></h3><article class="legalP" id="kapittel-1-paragraf-24-ledd-1">Omsetningsrådet eller den Omsetningsrådet gir fullmakt fører kontroll med at bestemmelsene i denne forskrift blir overholdt. Omsetningsrådet eller den Omsetningsrådet gir fullmakt kan kreve fremlagt de opplysninger og den dokumentasjon som er nødvendig for å utøve slik kontroll og for å forvalte markedsreguleringstiltakene på en tilfredsstillende måte.</article></article><article class="legalArticle" data-lovdata-URL="LTI/forskrift/2003-12-05-1603/§25" data-name="§25" id="kapittel-1-paragraf-25"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Godtgjørelse</span></h3><article class="legalP" id="kapittel-1-paragraf-25-ledd-1">Godtgjørelser etter denne forskrift er betinget av at Omsetningsrådet disponerer det nødvendige beløp til formålet.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2003-12-05-1603/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2004.</article><article class="legalP" id="kapittel-2-ledd-2">Fra samme tid oppheves følgende forskrifter:<ul class="defaultList"><li data-li-identifier="-" data-name="-"><article class="listArticle" id="kapittel-2-ledd-2-punkt-1"><article class="legalP" id="kapittel-2-ledd-2-punkt-1-ledd-1">forskrift av 13. mai 1997 nr. 1553 om markedsregulators mottaksplikt innenfor melkesektoren</article></article></li><li data-li-identifier="-" data-name="-"><article class="listArticle" id="kapittel-2-ledd-2-punkt-2"><article class="legalP" id="kapittel-2-ledd-2-punkt-2-ledd-1">forskrift av 13. mai 1997 nr. 1555 om markedsregulators mottaksplikt for smør (ev. fløte etter avtale).</article></article></li></ul></article></section></main></body></html>