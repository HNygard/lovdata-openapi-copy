<!DOCTYPE html><html lang="no"><head><title>Lov om endringer i lov 29. november 1996 nr. 73 om formidling av landsdekkende postsendinger (postloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2003-06-20-51</dd><dt class="dokid">DokumentID</dt><dd class="dokid">LTI/lov/2003-06-20-51</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 9 s 1395</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1996-11-29-73</li></ul></dd><dt class="dateOfPublication">Kunngjort</dt><dd class="dateOfPublication">2003-06-20</dd><dt class="lastupdated">Rettet</dt><dd class="lastupdated">2003-06-23 (hjemmelsfelt)</dd><dt class="journalNumber">Journalnummer</dt><dd class="journalNumber">2003-0580</dd><dt class="titleShort">Korttittel</dt><dd class="titleShort">Endringslov til postloven</dd><dt class="title">Tittel</dt><dd class="title">Lov om endringer i lov 29. november 1996 nr. 73 om formidling av landsdekkende postsendinger (postloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.41 (2002–2003), Innst.O.nr.87 (2002–2003) og Besl.O.nr.90 (2002–2003). Odels- og lagtingsvedtak hhv. 3. og 12. juni 2003. Fremmet av Samferdselsdepartementet. Jf. EØS-avtalen vedlegg XI nr. 5d (direktiv 2002/39/EF).</dd><dt class="refid">RefID</dt><dd class="refid">lov/2003-06-20-51</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 29. november 1996 nr. 73 om formidling av landsdekkende postsendinger (postloven).<ul class="tocSubUl"><li>I<ul class="tocSubUl"><li>§ 6. Enerett</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2003-06-20-51" id="dokument"><h1>Lov om endringer i lov 29. november 1996 nr. 73 om formidling av landsdekkende postsendinger (postloven).</h1><section class="section" data-name="kapI" id="kapittel-1" data-lovdata-URL="LTI/lov/2003-06-20-51/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 29. november 1996 nr. 73 om formidling av landsdekkende postsendinger (postloven) gjøres følgende endringer:</article> <article class="defaultP" margin-top="true">§ 5 annet ledd nytt tredje punktum skal lyde:</article><article class="legalP" id="kapittel-1-ledd-2">Med geografisk enhetsporto menes like takster i hele lovens geografiske virkeområde.</article> <article class="defaultP" margin-top="true">Nåværende tredje punktum blir nytt fjerde punktum.</article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-1"><span class="futureLegalArticleHeader">§ 6. <span class="legalArticleTitle">Enerett</span></span><article class="legalP" id="kapittel-1-foreslåttparagraf-1-ledd-1">Posten Norge AS skal innenfor de vekt- og prisgrenser som er angitt i annet ledd gis enerett til regelmessig å formidle mot vederlag lukket adressert innenriks brevpost og til å formidle i Norge tilsvarende sendinger fra utlandet, på de vilkår som konsesjon etter § 4, jf § 5, fastsetter. Eneretten omfatter ikke formidling av bøker, kataloger, aviser og blad, selv om disse sendes i lukket og adressert form. Kongen kan gi forskrift om hva som regnes for lukket brevpost.</article><article class="legalP" id="kapittel-1-foreslåttparagraf-1-ledd-2">Frem til og med 31. desember 2005 omfatter eneretten brevpost med vekt inntil 100 gram og med pris inntil tre ganger grunntaksten for et innenriks prioritert brev innenfor første vektklasse (20 gram). Fra og med 1. januar 2006 omfatter eneretten brevpost med vekt inntil 50 gram og med pris inntil to og en halv ganger grunntaksten for et innenriks prioritert brev innenfor første vektklasse (20 gram).</article><article class="legalP" id="kapittel-1-foreslåttparagraf-1-ledd-3">Departementet kan dispensere fra første ledd til fordel for en annen postoperatør med konsesjon etter § 4.</article></article></section><section class="section" data-name="kapII" id="kapittel-2" data-lovdata-URL="LTI/lov/2003-06-20-51/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven trer i kraft fra det tidspunkt Kongen bestemmer.</article></section></main></body></html>