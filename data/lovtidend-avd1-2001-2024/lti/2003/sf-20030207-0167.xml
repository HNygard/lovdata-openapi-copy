<!DOCTYPE html><html lang="no"><head><title>Forskrift om regulering av fisket etter bunnfisk ved Færøyene i 2003.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-02-07-167</dd><dt class="dokid">DokumentID</dt><dd class="dokid">LTI/forskrift/2003-02-07-167</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 3 s 369</dd><dt class="dateInForce">I kraft fra</dt><dd class="dateInForce">2003-02-07 – 2003-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1999-03-26-15/§20</li><li>lov/1999-03-26-15/§21</li><li>forskrift/2000-02-11-99</li></ul></dd><dt class="dateOfPublication">Kunngjort</dt><dd class="dateOfPublication">2003-02-21</dd><dt class="journalNumber">Journalnummer</dt><dd class="journalNumber">2003-0173</dd><dt class="titleShort">Korttittel</dt><dd class="titleShort">Forskrift om bunnfisket ved Færøyene, 2003</dd><dt class="title">Tittel</dt><dd class="title">Forskrift om regulering av fisket etter bunnfisk ved Færøyene i 2003.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridirektoratet 7. februar 2003 med hjemmel i lov av 3. juni 1983 nr. 40 om saltvannsfiske m.v. § 4 og lov av 26. mars 1999 nr. 15 om retten til å delta i fiske og fangst (deltakerloven) § 20 og § 21, jf. kgl.res. av 11. februar 2000 nr. 99.</dd><dt class="refid">RefID</dt><dd class="refid">forskrift/2003-02-07-167</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter bunnfisk ved Færøyene i 2003.<ul class="tocSubUl"><li>§ 1. Forbud</li><li>§ 2. Kvote</li><li>§ 3. Begrensninger i fisket</li><li>§ 4. Straff</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2003-02-07-167" id="dokument"><h1>Forskrift om regulering av fisket etter bunnfisk ved Færøyene i 2003.</h1><article class="legalArticle" data-lovdata-URL="LTI/forskrift/2003-02-07-167/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forbud</span></h2><article class="legalP" id="paragraf-1-ledd-1">Det er forbudt for norske fartøy å drive fiske etter bunnfisk i færøysk sone i 2003.</article></article><article class="legalArticle" data-lovdata-URL="LTI/forskrift/2003-02-07-167/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Kvote</span></h2><article class="legalP" id="paragraf-2-ledd-1">Uten hensyn til forbudet i § 1 kan fartøy som fisker med konvensjonelle redskap fiske inntil 2.200 tonn lange/blålange, 1.800 tonn brosme og 400 tonn sei.</article><article class="legalP" id="paragraf-2-ledd-2">I tillegg til kvotene nevnt i første ledd, kan det fiskes inntil 822 tonn bifangst av andre bunnfiskarter.</article></article><article class="legalArticle" data-lovdata-URL="LTI/forskrift/2003-02-07-167/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Begrensninger i fisket</span></h2><article class="legalP" id="paragraf-3-ledd-1">Den samlede bifangsten kan til enhver tid ikke overstige 20% i vekt av hele fangsten om bord. Bifangsten pr. fangstdøgn må ikke overstige 30%.</article><article class="legalP" id="paragraf-3-ledd-2">Det enkelte lisensierte fartøy kan fiske i et nærmere angitt område (Færøybanken) i inntil 10 dager pr. tur, dog ikke utover 30 dager i løpet av 2003.</article><article class="legalP" id="paragraf-3-ledd-3">Maksimalt 12 fartøy kan delta i fisket samtidig.</article></article><article class="legalArticle" data-lovdata-URL="LTI/forskrift/2003-02-07-167/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Straff</span></h2><article class="legalP" id="paragraf-4-ledd-1">Den som forsettlig eller uaktsomt overtrer bestemmelser gitt i eller i medhold av denne forskrift straffes i henhold til lov av 3. juni 1983 nr. 40 om saltvannsfiske m.v. § 53 og lov av 26. mars 1999 nr. 15 om retten til å delta i fiske og fangst (deltakerloven) § 29. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2003-02-07-167/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Denne forskrift trer i kraft straks og gjelder til og med 31. desember 2003.</article></article></main></body></html>