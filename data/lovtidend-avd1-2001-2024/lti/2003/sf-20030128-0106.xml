<!DOCTYPE html><html lang="no"><head><title>Forskrift om boligtilskudd fra Den Norske Stats Husbank.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-01-28-106</dd><dt class="dokid">DokumentID</dt><dd class="dokid">LTI/forskrift/2003-01-28-106</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 2 s 289</dd><dt class="dateInForce">I kraft fra</dt><dd class="dateInForce">2003-01-28</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-12-20-1128</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1946-03-01-3/§1</li><li>lov/1946-03-01-3/§21</li></ul></dd><dt class="dateOfPublication">Kunngjort</dt><dd class="dateOfPublication">2003-02-07</dd><dt class="journalNumber">Journalnummer</dt><dd class="journalNumber">2003-0127</dd><dt class="titleShort">Korttittel</dt><dd class="titleShort">Forskrift om boligtilskudd fra Husbanken</dd><dt class="title">Tittel</dt><dd class="title">Forskrift om boligtilskudd fra Den Norske Stats Husbank.</dd><dt class="miscInformation">Annet om dokumentet</dt><dd class="miscInformation">Fastsatt av Kommunal- og regionaldepartementet 28. januar 2003 med hjemmel i lov av 1. mars 1946 nr. 3 om Den Norske Stats Husbank § 1 og § 21.</dd><dt class="refid">RefID</dt><dd class="refid">forskrift/2003-01-28-106</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om boligtilskudd fra Den Norske Stats Husbank.<ul class="tocSubUl"><li>§ 1. Formål</li><li>§ 2. Hvem som kan få tilskudd</li><li>§ 3. Hva det kan gis tilskudd til</li><li>§ 4. Tilskuddsutmåling</li><li>§ 5. Sikkerhet for tilskuddet</li><li>§ 6. Særlige bestemmelser</li><li>§ 7. Prioritering</li><li>§ 8. Nærmere retningslinjer</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2003-01-28-106" id="dokument"><h1>Forskrift om boligtilskudd fra Den Norske Stats Husbank.</h1><article class="legalArticle" data-lovdata-URL="LTI/forskrift/2003-01-28-106/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Boligtilskudd skal medvirke til at husstander med svak økonomi blant funksjonshemmede, sosialt vanskeligstilte, flyktninger, eldre og unge i etableringsfasen skal få nøkterne og egnede boliger.</article></article><article class="legalArticle" data-lovdata-URL="LTI/forskrift/2003-01-28-106/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Hvem som kan få tilskudd</span></h2><article class="legalP" id="paragraf-2-ledd-1">Tilskudd kan gis til:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">enkeltpersoner for etablering eller utbedring av egen bolig</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">kommuner for etablering av egne utleieboliger og videretildeling til enkeltpersoner</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">selskaper, stiftelser o.l. for etablering av utleieboliger.</article></article></li></ul></article><article class="legalP" id="paragraf-2-ledd-2">Ved videretildeling til enkeltpersoner fastsetter kommunene selv nærmere regler for behovsprøving. Reglene skal godkjennes av Husbanken.</article><article class="legalP" id="paragraf-2-ledd-3">Ved tildeling av tilskudd til utleieboliger skal regelverket for tildeling av boliger godkjennes av Husbanken.</article></article><article class="legalArticle" data-lovdata-URL="LTI/forskrift/2003-01-28-106/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Hva det kan gis tilskudd til</span></h2><article class="legalP" id="paragraf-3-ledd-1">Tilskudd kan gis i forbindelse med finansiering av:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">oppføring av nye boliger</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">utbedring av boliger</article></article></li><li data-li-identifier="c)" data-name="c)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">kjøp av boliger.</article></article></li></ul></article><article class="legalP" id="paragraf-3-ledd-2">Som hovedregel skal øvrig finansiering være gitt av Husbanken, SND eller kommunen, men tilskudd kan i særlige tilfeller gis til nøkterne boliger finansiert på annen gunstig måte.</article><article class="legalP" id="paragraf-3-ledd-3">Husbanken kan gi prosjekteringsstøtte til enkeltpersoner i forbindelse med oppføring, utbedring og kjøp av bolig som skal brukes av eldre og funksjonshemmede.</article><article class="legalP" id="paragraf-3-ledd-4">Kommunene kan bruke deler av boligtilskuddet til å dekke tap på etableringslån og startlån. Husbankens hovedstyre fastsetter nærmere hvor stor andel av tilskuddet kommunene kan sette av til tapsfond. Denne andelen kan ikke utgjøre mer enn 20 prosent av tilskuddet.</article></article><article class="legalArticle" data-lovdata-URL="LTI/forskrift/2003-01-28-106/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilskuddsutmåling</span></h2><article class="legalP" id="paragraf-4-ledd-1">Tilskuddet utmåles etter retningslinjer fastsatt av Husbanken.</article></article><article class="legalArticle" data-lovdata-URL="LTI/forskrift/2003-01-28-106/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Sikkerhet for tilskuddet</span></h2><article class="legalP" id="paragraf-5-ledd-1">Det skal som hovedregel kreves sikkerhet for tilskuddet.</article><article class="legalP" id="paragraf-5-ledd-2">Ved tilskudd til kommunale prosjekter kreves ikke sikkerhet.</article></article><article class="legalArticle" data-lovdata-URL="LTI/forskrift/2003-01-28-106/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Særlige bestemmelser</span></h2><article class="legalP" id="paragraf-6-ledd-1">Boligtilskuddet kan kreves helt eller delvis tilbakebetalt, eller gjøres rente- og avdragspliktig dersom boligene disponeres i strid med forutsetningene. Tilbakebetaling eller omgjøring til rente- og avdragspliktig lån kan kreves i de 10 første årene etter at tilskuddet er utbetalt. Tilskudd til utleieboliger kan kreves tilbakebetalt eller omgjort til rente- og avdragspliktig lån i de 20 første årene etter at tilskuddet er utbetalt. Tilskudd under en sum nærmere angitt av Husbankens hovedstyre kan gis uten bindingstid.</article></article><article class="legalArticle" data-lovdata-URL="LTI/forskrift/2003-01-28-106/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Prioritering</span></h2><article class="legalP" id="paragraf-7-ledd-1">Kommunal- og regionaldepartementet kan fastsette regler for prioritering av søknader.</article></article><article class="legalArticle" data-lovdata-URL="LTI/forskrift/2003-01-28-106/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Nærmere retningslinjer</span></h2><article class="legalP" id="paragraf-8-ledd-1">Husbankens hovedstyre gir nærmere retningslinjer.</article></article><article class="legalArticle" data-lovdata-URL="LTI/forskrift/2003-01-28-106/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft straks.</article><article class="legalP" id="paragraf-9-ledd-2">Samtidig oppheves forskrift av 20. desember 1995 nr. 1128 om boligtilskudd fra Den Norsk Stats Husbank.</article></article></main></body></html>