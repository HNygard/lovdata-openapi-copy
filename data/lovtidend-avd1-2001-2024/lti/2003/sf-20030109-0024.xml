<!DOCTYPE html><html lang="no"><head><title>Forskrift om endring i forskrift om utlendingers adgang til riket og deres opphold her (utlendingsforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-01-09-24</dd><dt class="dokid">DokumentID</dt><dd class="dokid">LTI/forskrift/2003-01-09-24</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 2 s 229</dd><dt class="dateInForce">I kraft fra</dt><dd class="dateInForce">2003-01-23</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-12-21-1028</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1990-12-21-1017</li><li>forskrift/2000-12-15-1263</li><li>lov/1988-06-24-64/§37e</li><li>lov/1988-06-24-64/§59</li></ul></dd><dt class="dateOfPublication">Kunngjort</dt><dd class="dateOfPublication">2003-01-17</dd><dt class="lastupdated">Rettet</dt><dd class="lastupdated">2003-01-22 (endr. i § 129)</dd><dt class="journalNumber">Journalnummer</dt><dd class="journalNumber">2003-0043</dd><dt class="titleShort">Korttittel</dt><dd class="titleShort">Endr. i utlendingsforskriften</dd><dt class="title">Tittel</dt><dd class="title">Forskrift om endring i forskrift om utlendingers adgang til riket og deres opphold her (utlendingsforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Kommunal- og regionaldepartementet 9. januar 2003 med hjemmel i Kronprinsreg.res. av 21. desember 1990 nr. 1017 og kgl.res. av 15. desember 2000 nr. 1263, jf. lov av 24. juni 1988 nr. 64 om utlendingers adgang til riket og deres opphold her (utlendingsloven) § 37e og § 59.</dd><dt class="refid">RefID</dt><dd class="refid">forskrift/2003-01-09-24</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utlendingers adgang til riket og deres opphold her (utlendingsforskriften).<ul class="tocSubUl"><li>I<ul class="tocSubUl"><li>§ 132a. Overføring av opplysninger</li><li>§ 132b. Lagring i Eurodac</li><li>§ 132c. Sperring</li><li>§ 132d. Informasjon</li><li>§ 132e. Innsyn, retting og sletting</li><li>§ 132f. Erstatning</li><li>§ 132g. Klageadgang</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-01-09-24" id="dokument"><h1>Forskrift om endring i forskrift om utlendingers adgang til riket og deres opphold her (utlendingsforskriften).</h1><section class="section" data-name="kapI" id="kapittel-1" data-lovdata-URL="LTI/forskrift/2003-01-09-24/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 21. desember 1990 nr. 1028 om utlendingers adgang til riket og deres opphold her (utlendingsforskriften) gjøres følgende endringer:</article> <article class="defaultP" margin-top="true">§ 129 nytt femte ledd skal lyde:</article><article class="legalP" id="kapittel-1-ledd-2">For behandling av fingeravtrykk i henhold til avtale mellom Norge, Island og Det europeiske fellesskap om kriterier og mekanismer for å avgjøre hvilken stat som er ansvarlig for behandlingen av en asylsøknad som fremlegges i Norge, Island eller en medlemsstat, gjelder reglene i § 132a til § 132g.</article> <article class="defaultP" margin-top="true">Ny overskrift til nye § 132a til § 132g skal lyde:</article><span class="futuretitle" id="kapittel-1-foreslåttittel-1">Eurodac, jf. lovens § 37e, forordning (EF) nr. 2725/2000 av 11. desember 2000</span> <article class="defaultP" margin-top="true">Nye § 132a til § 132g skal lyde:</article><article class="futureLegalArticle" data-name="§132a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 132a</span>. <span class="legalArticleTitle">Overføring av opplysninger</span></span><article class="legalP" id="kapittel-1-foreslåttparagraf-1-ledd-1">Fingeravtrykk skal tas av utlending som har fylt 14 år, som ikke er borger av et EU-land eller et land som deltar i Eurodac-samarbeidet og som:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">søker asyl eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">uten å bli bortvist, blir anholdt i forbindelse med ulovlig passering av grensen mellom Norge og et land som ikke er et EU-land eller deltar i Eurodac-samarbeidet.</article></article></li></ul></article><article class="legalP" id="kapittel-1-foreslåttparagraf-1-ledd-2">Fingeravtrykkene skal overføres til en sentralenhet for fingeravtrykksopplysninger og lagres i den sentrale databasen (Eurodac) sammen med opplysninger om:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">hvilket land som overfører opplysningene,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">kjønn,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">referansenummer brukt av landet,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-2-punkt-4"><article class="legalP" id="kapittel-1-foreslåttparagraf-1-ledd-2-punkt-4-ledd-1">dato for den dag fingeravtrykkene ble tatt og</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-ledd-2-punkt-5"><article class="legalP" id="kapittel-1-foreslåttparagraf-1-ledd-2-punkt-5-ledd-1">dato for overføring av opplysningene.</article></article></li></ul></article><article class="legalP" id="kapittel-1-foreslåttparagraf-1-ledd-3">For utlending som nevnt i første ledd bokstav a skal det i tillegg overføres og lagres opplysninger om sted og dato for fremleggelse av asylsøknad. For utlending som nevnt i første ledd bokstav b skal det i tillegg til opplysningene nevnt i annet ledd overføres og lagres opplysninger om sted og dato for anholdelsen.</article><article class="legalP" id="kapittel-1-foreslåttparagraf-1-ledd-4">Fingeravtrykk kan tas av utlending som har fylt 14 år, som ikke er borger av et EU-land eller land som deltar i Eurodac-samarbeidet og som oppholder seg ulovlig i riket. Fingeravtrykkene kan overføres til sentralenheten for fingeravtrykksopplysninger sammen med referansenummer.</article><article class="legalP" id="kapittel-1-foreslåttparagraf-1-ledd-5">Opplysninger registrert i Eurodac skal ikke anvendes i strid med Eurodacs formål. Kriminalpolitisentralen har det tekniske og administrative ansvaret for Eurodac nasjonalt. Datatilsynet er nasjonal tilsynsmyndighet.</article></article><article class="futureLegalArticle" data-name="§132b" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 132b</span>. <span class="legalArticleTitle">Lagring i Eurodac</span></span><article class="legalP" id="kapittel-1-foreslåttparagraf-2-ledd-1">Opplysninger om utlending som nevnt i § 132a første ledd bokstav a skal slettes i Eurodac etter ti år og før dette dersom utlendingen oppnår statsborgerskap i et land som deltar i Eurodac-samarbeidet.</article><article class="legalP" id="kapittel-1-foreslåttparagraf-2-ledd-2">Opplysninger om utlending som nevnt i § 132a første ledd bokstav b skal slettes i Eurodac etter to år og før dette dersom utlendingen:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-2-punkt-1"><article class="legalP" id="kapittel-1-foreslåttparagraf-2-ledd-2-punkt-1-ledd-1">har fått oppholdstillatelse,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-2-punkt-2"><article class="legalP" id="kapittel-1-foreslåttparagraf-2-ledd-2-punkt-2-ledd-1">har forlatt territoriet til landene som deltar i Eurodac-samarbeidet eller</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-2-punkt-3"><article class="legalP" id="kapittel-1-foreslåttparagraf-2-ledd-2-punkt-3-ledd-1">har oppnådd statsborgerskap i et slikt land.</article></article></li></ul></article><article class="legalP" id="kapittel-1-foreslåttparagraf-2-ledd-3">Opplysninger om utlending som nevnt i § 132a fjerde ledd skal slettes så snart resultatene fra sammenlikningen av fingeravtrykkene er overført.</article><article class="legalP" id="kapittel-1-foreslåttparagraf-2-ledd-4">Utlendingsdirektoratet skal straks underrette Kriminalpolitisentralen dersom direktoratet kjenner til at vilkårene for sletting før utløpet av tidsperiodene i første og annet ledd er oppfylt.</article></article><article class="futureLegalArticle" data-name="§132c" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 132c</span>. <span class="legalArticleTitle">Sperring</span></span><article class="legalP" id="kapittel-1-foreslåttparagraf-3-ledd-1">Opplysninger om utlending som søker asyl, jf. § 132a annet ledd og tredje ledd første punktum, skal sperres i Eurodac dersom utlendingen har blitt anerkjent og fått innreisetillatelse som flyktning i et land som deltar i Eurodac-samarbeidet.</article><article class="legalP" id="kapittel-1-foreslåttparagraf-3-ledd-2">Utlendingsdirektoratet skal straks underrette Kriminalpolitisentralen dersom direktoratet kjenner til at vilkårene for sperring er oppfylt.</article></article><article class="futureLegalArticle" data-name="§132d" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 132d</span>. <span class="legalArticleTitle">Informasjon</span></span><article class="legalP" id="kapittel-1-foreslåttparagraf-4-ledd-1">Når fingeravtrykk tas av utlending som nevnt i § 132a første ledd, skal det opplyses om:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">at Kriminalpolitisentralen har det tekniske og administrative ansvaret for Eurodac nasjonalt,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">formålet med behandlingen av opplysningene,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-ledd-1-punkt-3"><article class="legalP" id="kapittel-1-foreslåttparagraf-4-ledd-1-punkt-3-ledd-1">hvem som mottar opplysningene,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-4-ledd-1-punkt-4"><article class="legalP" id="kapittel-1-foreslåttparagraf-4-ledd-1-punkt-4-ledd-1">plikten til å avgi fingeravtrykk og</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-4-ledd-1-punkt-5"><article class="legalP" id="kapittel-1-foreslåttparagraf-4-ledd-1-punkt-5-ledd-1">rett til innsyn, retting og sletting.</article></article></li></ul></article><article class="legalP" id="kapittel-1-foreslåttparagraf-4-ledd-2">Slik informasjon skal også gis utlending som nevnt i § 132a fjerde ledd, med mindre det ikke er praktisk mulig eller innebærer uforholdsmessig mye arbeid. Informasjonen skal gis senest på det tidspunkt opplysningene overføres til sentralenheten for fingeravtrykksopplysninger.</article></article><article class="futureLegalArticle" data-name="§132e" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 132e</span>. <span class="legalArticleTitle">Innsyn, retting og sletting</span></span><article class="legalP" id="kapittel-1-foreslåttparagraf-5-ledd-1">Den registrerte har rett til å få innsyn i hvilke opplysninger om vedkommende som er registrert i Eurodac, og til å få vite hvilken stat som har overført opplysningene.</article><article class="legalP" id="kapittel-1-foreslåttparagraf-5-ledd-2">Dersom det er overført opplysninger som er uriktige eller som det ikke er adgang til å registrere, skal opplysningene rettes eller slettes uten opphold. Dersom opplysningene er overført av en annen stat, skal Kriminalpolitisentralen underrette denne staten slik at staten kan kontrollere at opplysningene er korrekte og at de er overført og registrert på lovlig måte.</article><article class="legalP" id="kapittel-1-foreslåttparagraf-5-ledd-3">Dersom begjæring om retting eller sletting avslås, skal den registrerte uten unødig opphold gis skriftlig begrunnelse. Det skal også opplyses om klageadgang o.l.</article><article class="legalP" id="kapittel-1-foreslåttparagraf-5-ledd-4">Begjæring om innsyn, retting eller sletting avgjøres av Kriminalpolitisentralen.</article></article><article class="futureLegalArticle" data-name="§132f" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 132f</span>. <span class="legalArticleTitle">Erstatning</span></span><article class="legalP" id="kapittel-1-foreslåttparagraf-6-ledd-1">Enhver person har krav på erstatning for skade som er påført som følge av ulovlig behandling av opplysningene eller annen handling i strid med forordning (EF) nr. 2725/2000 av 11. desember 2000 om Eurodac.</article><article class="legalP" id="kapittel-1-foreslåttparagraf-6-ledd-2">Krav om erstatning avgjøres av Kriminalpolitisentralen.</article></article><article class="futureLegalArticle" data-name="§132g" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 132g</span>. <span class="legalArticleTitle">Klageadgang</span></span><article class="legalP" id="kapittel-1-foreslåttparagraf-7-ledd-1">Den registrerte kan påklage avgjørelse om innsyn, retting, sletting eller erstatning til Politidirektoratet.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2003-01-09-24/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 23. januar 2003.</article></section></main></body></html>