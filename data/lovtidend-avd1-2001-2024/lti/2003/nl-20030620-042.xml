<!DOCTYPE html><html lang="no"><head><title>Lov om endringer i lov 10. juni 1988 nr. 40 om finansieringsvirksomhet og finansinstitusjoner og i enkelte andre lover (eierkontroll i finansinstitusjoner).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2003-06-20-42</dd><dt class="dokid">DokumentID</dt><dd class="dokid">LTI/lov/2003-06-20-42</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 9 s 1353</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1988-06-10-40</li><li>lov/1961-05-24-2</li><li>lov/1988-06-10-39</li></ul></dd><dt class="dateOfPublication">Kunngjort</dt><dd class="dateOfPublication">2003-06-20</dd><dt class="journalNumber">Journalnummer</dt><dd class="journalNumber">2003-0558</dd><dt class="titleShort">Korttittel</dt><dd class="titleShort">Endringslov til finansieringsvirksomhetsloven mv.</dd><dt class="title">Tittel</dt><dd class="title">Lov om endringer i lov 10. juni 1988 nr. 40 om finansieringsvirksomhet og finansinstitusjoner og i enkelte andre lover (eierkontroll i finansinstitusjoner).</dd><dt class="miscInformation">Annet om dokumentet</dt><dd class="miscInformation">Ot.prp.nr.50 (2002–2003), Innst.O.nr.88 (2002–2003) og Besl.O.nr.88 (2002–2003). Odels- og lagtingsvedtak hhv. 28. mai og 5. juni 2003. Fremmet av Finansdepartementet.</dd><dt class="refid">RefID</dt><dd class="refid">lov/2003-06-20-42</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 10. juni 1988 nr. 40 om finansieringsvirksomhet og finansinstitusjoner og i enkelte andre lover (eierkontroll i finansinstitusjoner).<ul class="tocSubUl"><li>I.</li><li>II.<ul class="tocSubUl"><li>§ 3-6. (sammenføying, deling mv.)</li></ul></li><li>III.<ul class="tocSubUl"><li>§ 2-2. Erverv av eierandeler i finansinstitusjoner</li><li>§ 2-3. Egnethetsvurdering</li><li>§ 2a-5. Morselskap i finanskonsern</li></ul></li><li>IV.</li></ul></li></ul></dd></dl></header><main class="documentBody" data-lovdata-URL="LTI/lov/2003-06-20-42" id="dokument"><h1>Lov om endringer i lov 10. juni 1988 nr. 40 om finansieringsvirksomhet og finansinstitusjoner og i enkelte andre lover (eierkontroll i finansinstitusjoner).</h1><article class="defaultP" data-text-size="small">Endringer i følgende andre lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov av 24. mai 1961 nr. 2 om forretningsbanker.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov av 10. juni 1988 nr. 39 om forsikringsvirksomhet.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2003-06-20-42/KAPITTEL_1"><h2 data-text-align="center">I.</h2><article class="legalP" id="kapittel-1-ledd-1">I lov 24. mai 1961 nr. 2 om forretningsbanker gjøres følgende endringer:</article> <article class="defaultP" margin-top="true">§ 4 første og annet ledd skal lyde:</article><article class="legalP" id="kapittel-1-ledd-2">En forretningsbank skal stiftes i henhold til reglene i lov 13. juni 1997 nr. 44 om aksjeselskaper § 2-1 eller lov 13. juni 1997 nr. 45 om allmennaksjeselskaper § 2-1. Tillatelse etter § 8 i loven her skal nektes hvis ikke mer enn tre firedeler av forretningsbankens aksjekapital tegnes ved kapitalforhøyelse uten fortrinnsrett for aksjeeiere eller andre.</article><article class="legalP" id="kapittel-1-ledd-3">Kongen kan tillate at en forretningsbank stiftes av tre eller flere banker uten tegningsinnbydelse, eller uten at tegningsinnbydelsen legges ut til offentlig tegning.</article> <article class="defaultP" margin-top="true">§ 4 tredje ledd oppheves.</article> <article class="defaultP" margin-top="true">§ 4 fjerde ledd blir nytt tredje ledd og skal lyde:</article><article class="legalP" id="kapittel-1-ledd-4">Første og annet ledd gjør ingen innskrenkning i en forretningsbanks adgang til å inngå i et finanskonsern etter finansieringsvirksomhetsloven § 2a-6.</article> <article class="defaultP" margin-top="true">§ 4 femte ledd blir fjerde ledd.</article> <article class="defaultP" margin-top="true">§ 7 oppheves.</article> <article class="defaultP" margin-top="true">§ 8 a nytt tredje ledd skal lyde:</article><article class="legalP" id="kapittel-1-ledd-5">Søknad om tillatelse etter § 8 første og annet ledd skal nektes med mindre Kongen er overbevist om at eiere av kvalifisert eierandel og innehav av slike eierandeler er i samsvar med finansieringsvirksomhetsloven § 2-3. Med kvalifisert eierandel menes en eierandel som representerer 10 prosent eller mer av kapitalen eller stemmene i institusjonen, eller som for øvrig gir adgang til å utøve en vesentlig innflytelse i ledelsen av institusjonen og dens virksomhet.</article> <article class="defaultP" margin-top="true">§ 11 fjerde ledd skal lyde:</article><article class="legalP" id="kapittel-1-ledd-6">Generalforsamlingen velger elleve femtendeler av representantskapets medlemmer. Både medlemmene og varamedlemmene skal velges blant bankens aksjeeiere eller, dersom banken er stiftet eller ervervet overensstemmende med § 4 annet ledd, blant de deltakende bankers aksjeeiere, tillits- eller tjenestemenn. Valget forberedes av en valgkomité som er valgt av generalforsamlingen.</article> <article class="defaultP" margin-top="true">§ 13 første ledd åttende punktum oppheves.</article></section><section class="section" data-name="kapII" id="kapittel-2" data-lovdata-URL="LTI/lov/2003-06-20-42/KAPITTEL_2"><h2 data-text-align="center">II.</h2><article class="legalP" id="kapittel-2-ledd-1">I lov 10. juni 1988 nr. 39 om forsikringsvirksomhet gjøres følgende endringer:</article> <article class="defaultP" margin-top="true">§ 2-1 første og annet ledd skal lyde:</article><article class="legalP" id="kapittel-2-ledd-2">Et forsikringsselskap kan ikke drive virksomhet uten tillatelse av Kongen, som kan sette vilkår for tillatelsen. Et forsikringsselskap skal ha forretningskontor og hovedkontor i Norge. Tillatelse skal nektes med mindre Kongen er overbevist om at eiere av kvalifisert eierandel og innehav av slike eierandeler er i samsvar med finansieringsvirksomhetsloven § 2-3. Med kvalifisert eierandel menes en eierandel som representerer 10 prosent eller mer av kapitalen eller stemmene i institusjonen, eller som for øvrig gir adgang til å utøve en vesentlig innflytelse i ledelsen av institusjonen og dens virksomhet. Tillatelse skal nektes med mindre mer enn tre firedeler av forsikringsselskapets aksjekapital tegnes ved kapitalforhøyelse uten fortrinnsrett for aksjeeiere eller andre.</article><article class="legalP" id="kapittel-2-ledd-3">Tillatelse skal for øvrig gis med mindre det er grunn til å anta:<ul class="defaultList"><li data-li-identifier="(1)" data-name="(1)"><article class="listArticle" id="kapittel-2-ledd-3-punkt-1"><article class="legalP" id="kapittel-2-ledd-3-punkt-1-ledd-1">at selskapet ikke vil oppfylle de krav som stilles i lov eller i medhold av lov,</article></article></li><li data-li-identifier="(2)" data-name="(2)"><article class="listArticle" id="kapittel-2-ledd-3-punkt-2"><article class="legalP" id="kapittel-2-ledd-3-punkt-2-ledd-1">at startkapitalen ikke står i rimelig forhold til den planlagte virksomhet, eller</article></article></li><li data-li-identifier="(3)" data-name="(3)"><article class="listArticle" id="kapittel-2-ledd-3-punkt-3"><article class="legalP" id="kapittel-2-ledd-3-punkt-3-ledd-1">at tillatelse på annen måte vil få uheldige virkninger for forsikringstakerne eller grupper av forsikringstakere.</article></article></li></ul></article> <article class="defaultP" margin-top="true">§ 3-5 første ledd skal lyde:</article><article class="legalP" id="kapittel-2-ledd-4">Et forsikringsselskap kan inngå i et konsernforhold i samsvar med finansieringsvirksomhetsloven § 2a-6 bare dersom:<ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-4-punkt-1"><article class="legalP" id="kapittel-2-ledd-4-punkt-1-ledd-1">morselskapet, selskapene i konsernenheten eller annet eierselskap ikke er kredittforsikringsselskap, og</article></article></li><li data-li-identifier="b)" data-name="b)"><article class="listArticle" id="kapittel-2-ledd-4-punkt-2"><article class="legalP" id="kapittel-2-ledd-4-punkt-2-ledd-1">morselskapet, selskapene i konsernenheten og i tilfelle alle andre selskaper i det konsern forsikringsselskapet tilhører, enkeltvis og samlet oppfyller vilkårene i § 7-1 og § 7-2 i loven her. Kongen kan i forskrift gjøre unntak fra bestemmelsene i denne bokstav og gi forskrifter om at konsernet samlet må oppfylle også andre regler gitt i eller i medhold av loven her.</article></article></li><li data-li-identifier="c)" data-name="c)"><article class="listArticle" id="kapittel-2-ledd-4-punkt-3"><article class="legalP" id="kapittel-2-ledd-4-punkt-3-ledd-1">konsernforholdet er etablert etter tillatelse etter finansieringsvirksomhetsloven § 2a-3.</article></article></li></ul></article> <article class="defaultP" margin-top="true">§ 3-5 annet ledd oppheves.</article> <article class="defaultP" margin-top="true">§ 3-6 skal lyde:</article><article class="futureLegalArticle" data-name="§3-6" id="kapittel-2-foreslåttparagraf-1"><span class="futureLegalArticleHeader">§ 3-6. <span class="legalArticleTitle">(sammenføying, deling mv.)</span></span><article class="legalP" id="kapittel-2-foreslåttparagraf-1-ledd-1">Sammenføying (fusjon) og deling (fisjon) av forsikringsselskaper og morselskaper til forsikringsselskaper, kan ikke gjennomføres uten Kongens tillatelse. Likt med deling regnes avhendelse av vesentlige deler av selskapets aktiva. Kongen avgjør i tvilstilfelle om en avhendelse omfatter vesentlige deler av selskapets aktiva.</article><article class="legalP" id="kapittel-2-foreslåttparagraf-1-ledd-2">Erverv av aksjer i et forsikringsselskap som allerede har tillatelse etter § 2-1 til å drive virksomhet, er avhengig av Kongens godkjennelse når ervervet medfører at selskapet vil inngå i et konsern.</article></article> <article class="defaultP" margin-top="true">§ 5-1 første ledd fjerde punktum skal lyde:</article><article class="legalP" id="kapittel-2-ledd-5">Styret skal ha et flertall av personer som ikke er ansatt i selskapet eller i selskaper i samme konsern.</article> <article class="defaultP" margin-top="true">§ 5-1 tredje ledd første punktum skal lyde:</article><article class="legalP" id="kapittel-2-ledd-6">Reglene i denne paragraf gjelder også for morselskap til forsikringsaksjeselskap eller forsikringsallmennaksjeselskap.</article> <article class="defaultP" margin-top="true">§ 5-4 sjette ledd skal lyde:</article><article class="legalP" id="kapittel-2-ledd-7">Reglene i første, annet, tredje og femte ledd gjelder også for morselskap til forsikringsaksjeselskap eller forsikringsallmennaksjeselskap.</article> <article class="defaultP" margin-top="true">§ 5-5 tredje ledd første punktum skal lyde:</article><article class="legalP" id="kapittel-2-ledd-8">Reglene i denne paragraf gjelder også for morselskap til forsikringsaksjeselskap eller forsikringsallmennaksjeselskap.</article> <article class="defaultP" margin-top="true">§ 5-8 første ledd oppheves. Annet ledd blir første ledd.</article> <article class="defaultP" margin-top="true">§ 13-8 første ledd skal lyde:</article><article class="legalP" id="kapittel-2-ledd-9">Bestemmelsene i § 3-5 og § 5-1 første ledd gjelder ikke for forsikringsselskaper som ifølge sine vedtekter bare kan overta direkte forsikring for en nærmere angitt krets av forsikringstakere, og eventuelt gjenforsikring i tillegg. Kongen kan for slike selskaper gjøre unntak også fra andre av lovens bestemmelser.</article></section><section class="section" data-name="kapIII" id="kapittel-3" data-lovdata-URL="LTI/lov/2003-06-20-42/KAPITTEL_3"><h2 data-text-align="center">III.</h2><article class="legalP" id="kapittel-3-ledd-1">I lov 10. juni 1988 nr. 40 om finansieringsvirksomhet og finansinstitusjoner gjøres følgende endringer:</article> <article class="defaultP" margin-top="true">Lovens tittel skal lyde:<p class="leddfortsettelse"><i>Lov om finansieringsvirksomhet og finansinstitusjoner (finansieringsvirksomhetsloven)</i></p></article> <article class="defaultP" margin-top="true">§ 2-2 skal lyde:</article><article class="futureLegalArticle" data-name="§2-2" id="kapittel-3-foreslåttparagraf-1"><span class="futureLegalArticleHeader">§ 2-2. <span class="legalArticleTitle">Erverv av eierandeler i finansinstitusjoner</span></span><article class="legalP" id="kapittel-3-foreslåttparagraf-1-ledd-1">Erverv av kvalifisert eierandel i en finansinstitusjon kan bare skje i henhold til tillatelse gitt av Kongen etter reglene i paragrafen her. Som kvalifisert eierandel regnes her en eierandel som representerer 10 prosent eller mer av kapitalen eller stemmene i en finansinstitusjon, eller som for øvrig gir adgang til å utøve en vesentlig innflytelse i ledelsen av institusjonen og dens virksomhet.</article><article class="legalP" id="kapittel-3-foreslåttparagraf-1-ledd-2">Det samme gjelder erverv som medfører at en kvalifisert eierandel økes slik at den vil utgjøre eller overstige henholdsvis 20, 25, 33 eller 50 prosent av kapitalen eller stemmene i institusjonen, eller ved annet erverv som gir bestemmende innflytelse som nevnt i aksjeloven § 1-3 og allmennaksjeloven § 1-3. Enhver som vil avhende en kvalifisert eierandel eller redusere den så meget at eierandelen deretter er mindre enn en prosentvis grense som nevnt, skal gi melding om dette til Kredittilsynet.</article><article class="legalP" id="kapittel-3-foreslåttparagraf-1-ledd-3">Den samlede eierandel til en eier beregnes ut fra de eierandeler denne eier og i tillegg:<ul class="defaultList"><li data-li-identifier="a)" data-name="a)"><article class="listArticle" id="kapittel-3-foreslåttparagraf-1-ledd-3-punkt-1"><article class="legalP" id="kapittel-3-foreslåttparagraf-1-ledd-3-punkt-1-ledd-1">eierandeler som denne etter avtale har rett til å erverve på eget initiativ,</article></article></li><li data-li-identifier="b)" data-name="b)"><article class="listArticle" id="kapittel-3-foreslåttparagraf-1-ledd-3-punkt-2"><article class="legalP" id="kapittel-3-foreslåttparagraf-1-ledd-3-punkt-2-ledd-1">eierandeler som denne etter avtale har rett til å utøve stemmerett for, unntatt stemmerettsfullmakt som nevnt i aksjeloven § 5-2 og allmennaksjeloven § 5-2 når det ikke er gitt vederlag for fullmakten, og</article></article></li><li data-li-identifier="c)" data-name="c)"><article class="listArticle" id="kapittel-3-foreslåttparagraf-1-ledd-3-punkt-3"><article class="legalP" id="kapittel-3-foreslåttparagraf-1-ledd-3-punkt-3-ledd-1">eierandeler som en person som omfattes av § 2-6 eier eller har rett til å erverve eller utøve stemmeretten for.</article></article></li></ul></article><article class="legalP" id="kapittel-3-foreslåttparagraf-1-ledd-4">Ved beregning av eierandeler som nevnt i annet ledd inkluderes ikke avtale om erverv betinget av tillatelse etter finanslovgivningen, med mindre avtalen innebærer at:<ul class="defaultList"><li data-li-identifier="a)" data-name="a)"><article class="listArticle" id="kapittel-3-foreslåttparagraf-1-ledd-4-punkt-1"><article class="legalP" id="kapittel-3-foreslåttparagraf-1-ledd-4-punkt-1-ledd-1">eierne gis rett til vederlag på mer enn 5 prosent av markedsverdien av aksjene på tilbudstidspunktet,</article></article></li><li data-li-identifier="b)" data-name="b)"><article class="listArticle" id="kapittel-3-foreslåttparagraf-1-ledd-4-punkt-2"><article class="legalP" id="kapittel-3-foreslåttparagraf-1-ledd-4-punkt-2-ledd-1">eierne gis rett til lån fra tilbyderen, eller</article></article></li><li data-li-identifier="c)" data-name="c)"><article class="listArticle" id="kapittel-3-foreslåttparagraf-1-ledd-4-punkt-3"><article class="legalP" id="kapittel-3-foreslåttparagraf-1-ledd-4-punkt-3-ledd-1">eiernes rett til å utøve stemmerettigheter knyttet til aksjene begrenses.</article></article></li></ul></article><article class="legalP" id="kapittel-3-foreslåttparagraf-1-ledd-5">Søknaden skal angi størrelsen på den eierandel det tas sikte på å erverve. Kongen skal avgjøre om tillatelse skal gis innen tre måneder fra den dag fullstendig søknad er mottatt. Dersom søknaden ikke inneholder de opplysninger som er nødvendige for å avgjøre om tillatelse skal gis, regnes fristen fra det tidspunkt slike opplysninger ble mottatt. Dersom vedtak ikke er truffet når fristen utløper, anses tillatelse gitt.</article><article class="legalP" id="kapittel-3-foreslåttparagraf-1-ledd-6">Kongen kan gi forskrift til gjennomføring av bestemmelsene i denne paragrafen, herunder regler om hvilke opplysninger søknaden skal inneholde. Kongen kan gi forskrift om plikt for finansinstitusjoner til å gi melding om eiere som har kvalifiserte eierandeler i institusjonen, og plikt for juridiske personer som har kvalifiserte eierandeler i finansinstitusjon til å gi melding om hvem som inngår i styret og ledelsen.</article></article> <article class="defaultP" margin-top="true">§ 2-3 skal lyde:</article><article class="futureLegalArticle" data-name="§2-3" id="kapittel-3-foreslåttparagraf-2"><span class="futureLegalArticleHeader">§ 2-3. <span class="legalArticleTitle">Egnethetsvurdering</span></span><article class="legalP" id="kapittel-3-foreslåttparagraf-2-ledd-1">Kongen kan gi tillatelse til erverv av eierandeler i en finansinstitusjon dersom erververen er egnet til å utøve slik innflytelse i finansinstitusjonen som den samlede eierandel beregnet i henhold til § 2-2 vil gi grunnlag for. Dersom det omsøkte ervervet vil gi erverver en eierandel som utgjør eller overstiger 25 prosent, skal tillatelse nektes hvis ikke Kongen er overbevist om at de hensyn som er nevnt i annet ledd tilsier at ervervet gjennomføres. I tillegg skal Kongen i slike tilfeller være overbevist om at ervervet ikke vil medføre uønskete virkninger for kapital- og kredittmarkedenes virkemåte. Det kan settes vilkår for tillatelsen.</article><article class="legalP" id="kapittel-3-foreslåttparagraf-2-ledd-2">Ved vurdering av om tillatelse skal gis, skal Kongen særlig legge vekt på om:<ul class="defaultList"><li data-li-identifier="a)" data-name="a)"><article class="listArticle" id="kapittel-3-foreslåttparagraf-2-ledd-2-punkt-1"><article class="legalP" id="kapittel-3-foreslåttparagraf-2-ledd-2-punkt-1-ledd-1">erververen anses egnet som eier ut fra tidligere handlemåte i forretningsforhold, tilgjengelige økonomiske ressurser og hensynet til forsvarlig virksomhet,</article></article></li><li data-li-identifier="b)" data-name="b)"><article class="listArticle" id="kapittel-3-foreslåttparagraf-2-ledd-2-punkt-2"><article class="legalP" id="kapittel-3-foreslåttparagraf-2-ledd-2-punkt-2-ledd-1">erververen vil kunne bruke sin innflytelse i institusjonen til å oppnå fordeler for egen eller tilknyttet virksomhet, eller indirekte øve innflytelse på annen næringsvirksomhet,</article></article></li><li data-li-identifier="c)" data-name="c)"><article class="listArticle" id="kapittel-3-foreslåttparagraf-2-ledd-2-punkt-3"><article class="legalP" id="kapittel-3-foreslåttparagraf-2-ledd-2-punkt-3-ledd-1">ervervet er i samsvar med målsetningen om et finansmarked basert på konkurranse mellom innbyrdes uavhengige institusjoner, eller vil kunne svekke institusjonens uavhengighet i forhold til andre næringslivsinteresser,</article></article></li><li data-li-identifier="d)" data-name="d)"><article class="listArticle" id="kapittel-3-foreslåttparagraf-2-ledd-2-punkt-4"><article class="legalP" id="kapittel-3-foreslåttparagraf-2-ledd-2-punkt-4-ledd-1">eierforholdene i institusjonen etter ervervet vil vanskeliggjøre effektivt tilsyn med institusjonen.</article></article></li></ul></article><article class="legalP" id="kapittel-3-foreslåttparagraf-2-ledd-3">Kongen kan i forskrift fastsette ytterligere retningslinjer for skjønnsutøvelsen.</article><article class="legalP" id="kapittel-3-foreslåttparagraf-2-ledd-4">Kongen kan tilbakekalle en tillatelse dersom det er grunn til å anta at innehaveren har utvist slik handlemåte at forutsetningene for tillatelse ikke lenger er til stede.</article></article> <article class="defaultP" margin-top="true">§ 2-4 oppheves.</article> <article class="defaultP" margin-top="true">§ 2-5 første ledd oppheves. Nåværende andre ledd blir første ledd.</article> <article class="defaultP" margin-top="true">§ 2-6 første ledd skal lyde:</article><article class="legalP" id="kapittel-3-ledd-2">Like med aksjeeierens egne aksjer regnes i forhold til reglene i § 2-2 de aksjer som eies eller overtas av:<ul class="defaultList"><li data-li-identifier="a)" data-name="a)"><article class="listArticle" id="kapittel-3-ledd-2-punkt-1"><article class="legalP" id="kapittel-3-ledd-2-punkt-1-ledd-1">aksjeeierens ektefelle, mindreårige barn eller personer som aksjeeieren har felles husholdning med,</article></article></li><li data-li-identifier="b)" data-name="b)"><article class="listArticle" id="kapittel-3-ledd-2-punkt-2"><article class="legalP" id="kapittel-3-ledd-2-punkt-2-ledd-1">selskap hvor aksjeeieren har slik innflytelse som nevnt i aksjeloven § 1-3,</article></article></li><li data-li-identifier="c)" data-name="c)"><article class="listArticle" id="kapittel-3-ledd-2-punkt-3"><article class="legalP" id="kapittel-3-ledd-2-punkt-3-ledd-1">selskap innen samme konsern som aksjeeieren, og</article></article></li><li data-li-identifier="d)" data-name="d)"><article class="listArticle" id="kapittel-3-ledd-2-punkt-4"><article class="legalP" id="kapittel-3-ledd-2-punkt-4-ledd-1">noen som det må antas aksjeeieren har forpliktende samarbeid med når det gjelder å gjøre bruk av rettighetene som aksjonær.</article></article></li></ul></article> <article class="defaultP" margin-top="true">§ 2-23 tredje ledd oppheves. Nåværende fjerde ledd blir tredje ledd.</article> <article class="defaultP" margin-top="true">§ 2a-1 annet ledd nytt annet punktum skal lyde:</article><article class="legalP" id="kapittel-3-ledd-3">Kongen kan i forskrift gi nærmere regler om hvilke bestemmelser som skal gjelde for utenlandske foretak.</article> <article class="defaultP" margin-top="true">§ 2a-2 ny bokstav e skal lyde:<ul class="defaultList"><li data-li-identifier="e)" data-name="e)"><article class="listArticle" id="kapittel-3-ledd-3-punkt-1"><article class="legalP" id="kapittel-3-ledd-3-punkt-1-ledd-1">Som eierforetak regnes i dette kapittel annet foretak enn foretak som nevnt i § 1-4 og bokstav d som er morselskap til en finansinstitusjon.</article></article></li></ul></article> <article class="defaultP" margin-top="true">§ 2a-3 annet ledd første punktum skal lyde:</article><article class="legalP" id="kapittel-3-ledd-4">Uten Kongens tillatelse kan ingen inneha så stor eierinteresse i en finansinstitusjon at det vil bestå et konsernforhold mellom erververen og finansinstitusjonen.</article> <article class="defaultP" margin-top="true">§ 2a-5 skal lyde:</article><article class="futureLegalArticle" data-name="§2a-5" id="kapittel-3-foreslåttparagraf-3"><span class="futureLegalArticleHeader">§ 2a-5. <span class="legalArticleTitle">Morselskap i finanskonsern</span></span><article class="legalP" id="kapittel-3-foreslåttparagraf-3-ledd-1">Morselskap i finanskonsern kan være:<ul class="defaultList"><li data-li-identifier="a)" data-name="a)"><article class="listArticle" id="kapittel-3-foreslåttparagraf-3-ledd-1-punkt-1"><article class="legalP" id="kapittel-3-foreslåttparagraf-3-ledd-1-punkt-1-ledd-1">finansinstitusjon som omfattes av § 1-4,</article></article></li><li data-li-identifier="b)" data-name="b)"><article class="listArticle" id="kapittel-3-foreslåttparagraf-3-ledd-1-punkt-2"><article class="legalP" id="kapittel-3-foreslåttparagraf-3-ledd-1-punkt-2-ledd-1">selskap som omfattes av § 2a-2 bokstav d, eller</article></article></li><li data-li-identifier="c)" data-name="c)"><article class="listArticle" id="kapittel-3-foreslåttparagraf-3-ledd-1-punkt-3"><article class="legalP" id="kapittel-3-foreslåttparagraf-3-ledd-1-punkt-3-ledd-1">eierforetak som omfattes av § 2a-2 bokstav e.</article></article></li></ul></article></article> <article class="defaultP" margin-top="true">§ 2a-6 første og annet ledd skal lyde:</article><article class="legalP" id="kapittel-3-ledd-5">I tillegg til morselskap som nevnt i § 2a-5, kan når ikke annet følger av lov eller forskrift, finanskonsern omfatte:<ul class="defaultList"><li data-li-identifier="a)" data-name="a)"><article class="listArticle" id="kapittel-3-ledd-5-punkt-1"><article class="legalP" id="kapittel-3-ledd-5-punkt-1-ledd-1">finansinstitusjoner,</article></article></li><li data-li-identifier="b)" data-name="b)"><article class="listArticle" id="kapittel-3-ledd-5-punkt-2"><article class="legalP" id="kapittel-3-ledd-5-punkt-2-ledd-1">forvaltningsselskap for verdipapirfond,</article></article></li><li data-li-identifier="c)" data-name="c)"><article class="listArticle" id="kapittel-3-ledd-5-punkt-3"><article class="legalP" id="kapittel-3-ledd-5-punkt-3-ledd-1">eiendoms- og investeringsselskaper,</article></article></li><li data-li-identifier="d)" data-name="d)"><article class="listArticle" id="kapittel-3-ledd-5-punkt-4"><article class="legalP" id="kapittel-3-ledd-5-punkt-4-ledd-1">inkassoselskaper,</article></article></li><li data-li-identifier="e)" data-name="e)"><article class="listArticle" id="kapittel-3-ledd-5-punkt-5"><article class="legalP" id="kapittel-3-ledd-5-punkt-5-ledd-1">selskap som formidler finansielle tjenester, og</article></article></li><li data-li-identifier="f)" data-name="f)"><article class="listArticle" id="kapittel-3-ledd-5-punkt-6"><article class="legalP" id="kapittel-3-ledd-5-punkt-6-ledd-1">selskap med naturlig tilknytning til finansierings- eller forsikringsvirksomhet.</article></article></li></ul></article><article class="legalP" id="kapittel-3-ledd-6">Organiseringen av et finanskonsern skal godkjennes av Kongen. I forbindelse med godkjenningen kan det stilles vilkår om at selskap som inngår i finanskonsern skal være direkte eiet av morselskap som nevnt i § 2a-2 annet ledd bokstav d eller organiseres i samme delkonsern. Det kan stilles vilkår om størrelsen på morselskapets eierandel. En bank kan ikke eies av en annen bank. I blandet konsern skal enten:<ul class="defaultList"><li data-li-identifier="a)" data-name="a)"><article class="listArticle" id="kapittel-3-ledd-6-punkt-1"><article class="legalP" id="kapittel-3-ledd-6-punkt-1-ledd-1">morselskapet være holdingselskap som nevnt i § 2a-2 annet ledd bokstav d,</article></article></li><li data-li-identifier="b)" data-name="b)"><article class="listArticle" id="kapittel-3-ledd-6-punkt-2"><article class="legalP" id="kapittel-3-ledd-6-punkt-2-ledd-1">forsikringsselskapet utøve bestemmende innflytelse i banken gjennom et 100 prosent eiet datterselskap som etter sine vedtekter ikke skal drive annen virksomhet enn å forvalte sine eierinteresser i foretak som ikke driver forsikringsvirksomhet, eller</article></article></li><li data-li-identifier="c)" data-name="c)"><article class="listArticle" id="kapittel-3-ledd-6-punkt-3"><article class="legalP" id="kapittel-3-ledd-6-punkt-3-ledd-1">banken utøve bestemmende innflytelse i forsikringsselskapet gjennom et 100 prosent eiet datterselskap som etter sine vedtekter ikke skal drive annen virksomhet enn å forvalte sine eierinteresser i forsikringsselskaper.</article></article></li></ul></article> <article class="defaultP" margin-top="true">§ 2a-6 nytt sjette ledd skal lyde:</article><article class="legalP" id="kapittel-3-ledd-7">Kongen kan i særlige tilfelle gjøre unntak fra første og annet ledd.</article> <article class="defaultP" margin-top="true">§ 2a-7 annet ledd første punktum skal lyde:</article><article class="legalP" id="kapittel-3-ledd-8">Andre endringer i organiseringen enn nevnt i første ledd skal godkjennes av Kongen, med mindre annet følger av forskrift.</article> <article class="defaultP" margin-top="true">§ 3-3 nytt sjette ledd skal lyde:</article><article class="legalP" id="kapittel-3-ledd-9">Søknad om tillatelse etter første ledd skal nektes hvis ikke Kongen er overbevist om at eiere av kvalifisert eierandel og innehav av slike eierandeler er i samsvar med § 2-3. Med kvalifisert eierandel menes en eierandel som representerer 10 prosent eller mer av kapitalen eller stemmene i institusjonen, eller som for øvrig gir adgang til å utøve en vesentlig innflytelse i ledelsen av institusjonen og dens virksomhet.</article> <article class="defaultP" margin-top="true">Nåværende sjette ledd blir nytt syvende ledd.</article> <article class="defaultP" margin-top="true">§ 3-4 første ledd annet punktum skal lyde:</article><article class="legalP" id="kapittel-3-ledd-10">Denne lovs § 3-3 annet, tredje, sjette og syvende ledd gjelder tilsvarende for utenlandske finansieringsforetak.</article> <article class="defaultP" margin-top="true">§ 3-4 annet ledd første punktum skal lyde:</article><article class="legalP" id="kapittel-3-ledd-11">For filial av finansinstitusjon med tillatelse etter første ledd gjelder denne lovs bestemmelser med unntak av kapittel 2a og §§ 2-2, 2-3, 2-6, 2-18 til og med 2-24, 3-5, 3-6, 3-8 til og med 3-11 og 3-17.</article> <article class="defaultP" margin-top="true">§ 3-6 tredje ledd skal lyde:</article><article class="legalP" id="kapittel-3-ledd-12">Erverv av aksjer i finansieringsforetak som har tillatelse etter § 3-3 er avhengig av godkjennelse fra Kongen når ervervet medfører at foretaket vil inngå i et konsern.</article> <article class="defaultP" margin-top="true">§ 3-6 fjerde ledd oppheves.</article> <article class="defaultP" margin-top="true">§ 5-2 annet og nytt tredje ledd skal lyde:</article><article class="legalP" id="kapittel-3-ledd-13">Departementet kan ilegge den som ikke etterkommer pålegg etter første ledd tvangsmulkt til staten. Tvangsmulkten kan ilegges i form av engangsmulkt eller løpende mulkt. Pålegg om mulkt er tvangsgrunnlag for utlegg. Departementet kan gi nærmere regler om fastsettelse av tvangsmulkt, herunder mulktens størrelse.</article><article class="legalP" id="kapittel-3-ledd-14">Eierandel ervervet i strid med reglene om eierkontroll skal umiddelbart tvangsselges. Tvangsfullbyrdelsesloven § 10-6, jf. § 8-16 kommer ikke til anvendelse. Stemmerett knyttet til slike eierandeler kan ikke anvendes.</article></section><section class="section" data-name="kapIV" id="kapittel-4" data-lovdata-URL="LTI/lov/2003-06-20-42/KAPITTEL_4"><h2 data-text-align="center">IV.</h2><article class="legalP" id="kapittel-4-ledd-1">Loven trer i kraft fra det tidspunkt Kongen bestemmer. De enkelte bestemmelser kan settes i kraft til ulik tid. Kongen kan gi forskrift om overgangsbestemmelser.</article></section></main></body></html>