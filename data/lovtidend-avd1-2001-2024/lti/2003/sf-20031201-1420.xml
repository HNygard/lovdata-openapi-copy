<!DOCTYPE html><html lang="no"><head><title>Forskrift til rammeplan for ingeniørutdanning.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-12-01-1420</dd><dt class="dokid">DokumentID</dt><dd class="dokid">LTI/forskrift/2003-12-01-1420</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 16 s 2578</dd><dt class="dateInForce">I kraft fra</dt><dd class="dateInForce">2004-08-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§46</li></ul></dd><dt class="dateOfPublication">Kunngjort</dt><dd class="dateOfPublication">2003-12-09</dd><dt class="journalNumber">Journalnummer</dt><dd class="journalNumber">2003-1198</dd><dt class="titleShort">Korttittel</dt><dd class="titleShort">Forskrift til rammeplan for ingeniørutdanning</dd><dt class="title">Tittel</dt><dd class="title">Forskrift til rammeplan for ingeniørutdanning.</dd><dt class="miscInformation">Annet om dokumentet</dt><dd class="miscInformation">Fastsatt av Utdannings- og forskningsdepartementet 1. desember 2003 med hjemmel i lov av 12. mai 1995 nr. 22 om universiteter og høgskoler § 46 nr. 4.</dd><dt class="refid">RefID</dt><dd class="refid">forskrift/2003-12-01-1420</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift til rammeplan for ingeniørutdanning.<ul class="tocSubUl"><li>§ 1. Organisering og innhold</li><li>§ 2. Fagplan</li><li>§ 3. Eksamensbestemmelser</li><li>§ 4. Vitnemål</li><li>§ 5. Ikrafttredelse og overgangsordning</li></ul></li></ul></dd></dl></header><main class="documentBody" data-lovdata-URL="LTI/forskrift/2003-12-01-1420" id="dokument"><h1>Forskrift til rammeplan for ingeniørutdanning.</h1><article class="legalArticle" data-lovdata-URL="LTI/forskrift/2003-12-01-1420/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Organisering og innhold</span></h2><ul class="defaultList"><li data-li-identifier="a." data-name="a."><article class="listArticle" id="paragraf-1-punkt-1"><article class="legalP" id="paragraf-1-punkt-1-ledd-1">Treårig ingeniørutdanning består av følgende hovedemner på til sammen 180 studiepoeng: <table><thead><tr><th data-text-align="left" data-vertical-align="top"><i>Hovedemne</i></th><th data-text-align="right" data-vertical-align="top"><i>Studiepoeng</i></th></tr></thead><tbody><tr><td data-text-align="left" data-vertical-align="top">Matematisk-naturvitenskapelige grunnlagsfag</td><td data-text-align="right" data-vertical-align="top">50 – 60</td></tr><tr><td data-text-align="left" data-vertical-align="top">Samfunnsfag</td><td data-text-align="right" data-vertical-align="top">15 – 20</td></tr><tr><td data-text-align="left" data-vertical-align="top">Tekniske fag</td><td data-text-align="right" data-vertical-align="top">75 – 90</td></tr><tr><td data-text-align="left" data-vertical-align="top">Valgfag</td><td data-text-align="right" data-vertical-align="top">10 – 20</td></tr><tr><td data-text-align="left" data-vertical-align="top">Hovedprosjekt</td><td data-text-align="right" data-vertical-align="top">10 – 20</td></tr><tr><td data-text-align="left" data-vertical-align="top">Sum</td><td data-text-align="right" data-vertical-align="top">180</td></tr></tbody></table></article></article></li><li data-li-identifier="b." data-name="b."><article class="listArticle" id="paragraf-1-punkt-2"><article class="legalP" id="paragraf-1-punkt-2-ledd-1">Toårig ingeniørutdanning består av følgende hovedemner på til sammen 120 studiepoeng: <table><thead><tr><th data-text-align="left" data-vertical-align="top"><i>Hovedemne</i></th><th data-text-align="right" data-vertical-align="top"><i>Studiepoeng</i></th></tr></thead><tbody><tr><td data-text-align="left" data-vertical-align="top">Matematisk-naturvitenskapelige grunnlagsfag</td><td data-text-align="right" data-vertical-align="top">50 – 60</td></tr><tr><td data-text-align="left" data-vertical-align="top">Samfunnsfag</td><td data-text-align="right" data-vertical-align="top">5 – 10</td></tr><tr><td data-text-align="left" data-vertical-align="top">Tekniske fag</td><td data-text-align="right" data-vertical-align="top">45 – 55</td></tr><tr><td data-text-align="left" data-vertical-align="top">Hovedprosjekt</td><td data-text-align="right" data-vertical-align="top">10 – 20</td></tr><tr><td data-text-align="left" data-vertical-align="top">Sum</td><td data-text-align="right" data-vertical-align="top">120</td></tr></tbody></table></article></article></li><li data-li-identifier="c." data-name="c."><article class="listArticle" id="paragraf-1-punkt-3"><article class="legalP" id="paragraf-1-punkt-3-ledd-1">Hovedemnet matematisk-naturvitenskapelige grunnlagsfag består av delemnene: <table><tbody><tr><td data-text-align="left" data-vertical-align="top">– Matematikk og statistikk</td><td data-text-align="left" data-vertical-align="top">minst 25 studiepoeng</td></tr><tr><td data-text-align="left" data-vertical-align="top">– Fysikk</td><td data-text-align="left" data-vertical-align="top">minst 10 studiepoeng</td></tr><tr><td data-text-align="left" data-vertical-align="top">– Kjemi og miljø</td><td data-text-align="left" data-vertical-align="top">minst 10 studiepoeng</td></tr><tr><td data-text-align="left" data-vertical-align="top">– Datateknikk</td><td data-text-align="left" data-vertical-align="top">minst 5 studiepoeng.</td></tr></tbody></table></article><article class="defaultP">Institusjonene kan etter behov splitte disse delemnene i mindre tematiske emner.</article><article class="defaultP">Delemner i de øvrige hovedemnene fastsettes av institusjonens styre.</article></article></li><li data-li-identifier="d." data-name="d."><article class="listArticle" id="paragraf-1-punkt-4"><article class="legalP" id="paragraf-1-punkt-4-ledd-1">Institusjonens studieprogrammer og studieretninger i ingeniørfag fastsettes av styret.</article></article></li></ul></article><article class="legalArticle" data-lovdata-URL="LTI/forskrift/2003-12-01-1420/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fagplan</span></h2><article class="legalP" id="paragraf-2-ledd-1">Institusjonens styre fastsetter en fagplan for hver studieretning. Bestemmelser om faglig innhold, organisering og arbeidsformer utover det som følger av rammeplanen, tas inn i fagplanen.</article></article><article class="legalArticle" data-lovdata-URL="LTI/forskrift/2003-12-01-1420/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Eksamensbestemmelser</span></h2><article class="legalP" id="paragraf-3-ledd-1">Eksamen organiseres og gjennomføres etter gjeldende eksamensforskrift ved institusjonen.</article><article class="legalP" id="paragraf-3-ledd-2">Eksamen i sertifikatkrav må tilfredsstille eventuelle krav til vurdering som er fastsatt i internasjonale konvensjoner.</article><article class="legalP" id="paragraf-3-ledd-3">Praksis skal vurderes særskilt dersom praksis inngår i utdanningen.</article><article class="legalP" id="paragraf-3-ledd-4">Institusjonens styre fastsetter bestemmelser om vurderingsordning og eventuelle vilkår for framstilling til eksamen. Bestemmelsene tas inn i fagplanen.</article></article><article class="legalArticle" data-lovdata-URL="LTI/forskrift/2003-12-01-1420/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Vitnemål</span></h2><article class="legalP" id="paragraf-4-ledd-1">Det utstedes vitnemål for graden bachelor i ingeniørfag etter fullført treårig ingeniørutdanning.</article><article class="legalP" id="paragraf-4-ledd-2">Det utstedes vitnemål for graden høgskolekandidat etter fullført toårig ingeniørutdanning.</article><article class="legalP" id="paragraf-4-ledd-3">Studieprogram, studieretning og tittel på hovedprosjektet skal framgå av vitnemålet.</article><article class="legalP" id="paragraf-4-ledd-4">Vitnemålet skal omfatte de emnene som inngår i utdanningen, gruppert under hvert sitt hovedemne. Vitnemålet skal påføres emnenes omfang i studiepoeng og de karakterene som er oppnådd.</article><article class="legalP" id="paragraf-4-ledd-5">Dersom elementer fra ulike hovedemner inngår i kombinerte emner med en samlet karakter, skal hvert element kunne identifiseres. Det skal framgå hvilket hovedemne elementet hører inn under. Omfanget av elementet skal angis i studiepoeng. For elementer fra hovedemnet matematisk-naturvitenskapelige grunnlagsfag skal det framgå hvilket delemne elementet hører inn under. Omfanget av elementet skal angis i studiepoeng.</article></article><article class="legalArticle" data-lovdata-URL="LTI/forskrift/2003-12-01-1420/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse og overgangsordning</span></h2><article class="legalP" id="paragraf-5-ledd-1">Denne forskriften trer i kraft den 1. august 2004.</article><article class="legalP" id="paragraf-5-ledd-2">For studenter som har begynt på studiet før høsten 2004, gjelder tidligere fastsatt rammeplan.</article></article></main></body></html>