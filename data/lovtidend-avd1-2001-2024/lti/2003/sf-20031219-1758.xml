<!DOCTYPE html><html lang="no"><head><title>Forskrift om endring i forskrift om særavgifter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-12-19-1758</dd><dt class="dokid">DokumentID</dt><dd class="dokid">LTI/forskrift/2003-12-19-1758</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 18 s 2992</dd><dt class="dateInForce">I kraft fra</dt><dd class="dateInForce">2004-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-12-11-1451</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-11</li><li>lov/1954-06-04-2</li></ul></dd><dt class="dateOfPublication">Kunngjort</dt><dd class="dateOfPublication">2004-01-06</dd><dt class="lastupdated">Rettet</dt><dd class="lastupdated">2004-01-12 (§ 5-1 bokstav f)</dd><dt class="journalNumber">Journalnummer</dt><dd class="journalNumber">2003-1527</dd><dt class="titleShort">Korttittel</dt><dd class="titleShort">Endr. i forskrift om særavgifter</dd><dt class="title">Tittel</dt><dd class="title">Forskrift om endring i forskrift om særavgifter.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 19. desember 2003 med hjemmel i lov av 19. mai 1933 nr. 11 om særavgifter, lov av 4. juni 1954 nr. 2 om sprit, brennevin, vin og isopropanol til teknisk og vitenskapelig bruk m.v. og Stortingets avgiftsvedtak.</dd><dt class="refid">RefID</dt><dd class="refid">forskrift/2003-12-19-1758</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om særavgifter.<ul class="tocSubUl"><li>I<ul class="tocSubUl"><li>§ 3-12-1. Saklig virkeområde</li><li>§ 3-12-2. Når avgiftsplikten oppstår</li><li>§ 3-12-4. Fordeling av forbruk</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-12-19-1758" id="dokument"><h1>Forskrift om endring i forskrift om særavgifter.</h1><section class="section" data-name="kapI" id="kapittel-1" data-lovdata-URL="LTI/forskrift/2003-12-19-1758/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 11. desember 2001 nr. 1451 om særavgifter gjøres følgende endringer:</article> <article class="defaultP" margin-top="true">§ 3-3-3 første ledd skal lyde:</article><article class="numberedLegalP" data-numerator="1" id="kapittel-1-nummer-1">(1) Avgiften beregnes etter følgende grupper og satser:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-1-punkt-1"><span class="miscHeadline"><i>Avgiftsgruppe 1:</i></span><article class="legalP" id="kapittel-1-nummer-1-punkt-1-ledd-1">Leger, tannleger, veterinærer, kommune/fylke, undervisning i ungdomsskole og videregående skole, næringsmiddelproduksjon og brennevin til industri, kr 432,00 pr. liter av 100 volumprosent alkohol.</article></article></li><li data-li-identifier="b)" data-name="b)"><article class="listArticle" id="kapittel-1-nummer-1-punkt-2"><span class="miscHeadline"><i>Avgiftsgruppe 2:</i></span><article class="legalP" id="kapittel-1-nummer-1-punkt-2-ledd-1">Vitenskapelige og statlige høyskoler etter lov av 12. mai 1995 nr. 22, laboratorier, sykehus, blodbanker og statlige laboratorier, kr 164,00 pr. liter av 100 volumprosent alkohol.</article></article></li><li data-li-identifier="c)" data-name="c)"><article class="listArticle" id="kapittel-1-nummer-1-punkt-3"><span class="miscHeadline"><i>Avgiftsgruppe 3:</i></span><article class="legalP" id="kapittel-1-nummer-1-punkt-3-ledd-1">Aroma- og essensproduksjon, tinkturproduksjon, farmasøytisk produksjon, sjokolade- og dropsindustri, kr 54,00 pr. liter av 100 volumprosent alkohol.</article></article></li><li data-li-identifier="d)" data-name="d)"><article class="listArticle" id="kapittel-1-nummer-1-punkt-4"><span class="miscHeadline"><i>Avgiftsgruppe 4:</i></span><article class="legalP" id="kapittel-1-nummer-1-punkt-4-ledd-1">Isopropanol, denaturert sprit, ren sprit underlagt spritkontroll, universitetene etter lov av 12. mai 1995 nr. 22 og Norges landbrukshøyskole, kr 0,00 pr. liter av 100 volumprosent alkohol.</article></article></li></ul></article> <article class="defaultP" margin-top="true">§ 3-3-3 tredje ledd skal lyde:</article><article class="numberedLegalP" data-numerator="3" id="kapittel-1-nummer-2">(3) Spørsmål om plassering i avgiftsgruppe, fastsettelse av kvote og vilkår for kjøp avgjøres av Tollregion Oslo og Akershus.</article> <article class="defaultP" margin-top="true">§ 3-7-2 skal lyde:</article><article class="numberedLegalP" data-numerator="1" id="kapittel-1-nummer-3">(1) Avgiften beregnes pr. volumliter og produktkvalitet.</article><article class="numberedLegalP" data-numerator="2" id="kapittel-1-nummer-4">(2) For blandingstanker kan avgiften beregnes ut fra svovelinnholdet i hvert parti olje og for hver produktkvalitet som tilføres selskapets blandingstanker i kalendermåneden. De tilgangsførte volum avskrives mot de volum som tas ut av blandingstankene i samme periode. Hver produktkvalitet skal avskrives for seg.</article><article class="numberedLegalP" data-numerator="3" id="kapittel-1-nummer-5">(3) Ved uttak fra blandingstanker til bruksområder med ulike avgiftssatser, foretas det en fordeling på de ulike avgiftssatsene pr. produktkvalitet, ut fra den prosentvise fordeling som den enkelte produktkvalitet utgjør av tilgangsført volum.</article><article class="numberedLegalP" data-numerator="4" id="kapittel-1-nummer-6">(4) Med produktkvalitet menes mineralolje med svovelinnhold innenfor et enkelt svovelavgiftstrinn.</article><article class="numberedLegalP" data-numerator="5" id="kapittel-1-nummer-7">(5) Med blandingstank menes godkjente lokaler der selskapet tilfører produkter med forskjellig produktkvalitet. Der selskapet behandler alle tilførsler til slike blandingstanker under ett pr. produktkvalitet, regnes samtlige av blandingstankene som tilføres mineralolje fra virksomheten som en blandingstank.</article><article class="numberedLegalP" data-numerator="6" id="kapittel-1-nummer-8">(6) Med tilgangsført volum menes summen av ikke avskrevne restvolum ved forrige måneds avslutning tillagt tilført volum i løpet av inneværende måned.</article> <article class="defaultP" margin-top="true">§ 3-7-7 første ledd tredje punktum skal lyde:</article><article class="legalP" id="kapittel-1-ledd-2">Registrerte virksomheter kan, ved endret produksjonsmåte eller rensemetode, jf. § 3-7-5 annet ledd, deklarere ny binde- og/eller rensegrad, før uttalelse fra Statens forurensningstilsyn eller akkreditert laboratorium foreligger.</article> <article class="defaultP" margin-top="true">§ 3-12-1 og § 3-12-2 skal lyde:</article><article class="futureLegalArticle" data-name="§3-12-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-12-1</span>. <span class="legalArticleTitle">Saklig virkeområde</span></span><article class="legalP" id="kapittel-1-foreslåttparagraf-1-ledd-1">Avgiftsplikten omfatter forbruk av elektrisk kraft i husholdninger. Som husholdninger regnes eneboliger, leiligheter, hybler og fritidsboliger, herunder hytter, setrer, koier o.l. Forbruk i uthus, uteplasser, fellesvaskeri, garasjer og andre fellestjenester og fellesanlegg knyttet til slike husholdninger er også avgiftspliktig.</article></article><article class="futureLegalArticle" data-name="§3-12-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-12-2</span>. <span class="legalArticleTitle">Når avgiftsplikten oppstår</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Avgiftsplikten oppstår ved levering av elektrisk kraft til forbruker, herunder uttak til eget husholdningsforbruk hos nettselskap, transportør eller produsent.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Avgiftsplikten etter første ledd omfatter også elektrisk kraft som leveres uten vederlag eller uttas til eget avgiftspliktig forbruk hos nettselskap, transportør eller produsent.</article></article> <article class="defaultP" margin-top="true">§ 3-12-4 skal lyde:</article><article class="futureLegalArticle" data-name="§3-12-4" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-12-4</span>. <span class="legalArticleTitle">Fordeling av forbruk</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Dersom det for ett abonnement leveres kraft til formål som dels faller innenfor og dels faller utenfor avgiftsplikten skal det skje en fordeling av kraftforbruket.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) For abonnenter som har montert egne målere, skal fordeling etter første ledd skje ved at faktisk forbruk legges til grunn ved fastsettelse av avgiftsgrunnlaget.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) For abonnenter som ikke har montert egne målere skal kunden opplyse nettselskapet om hvor stor andel av den leverte kraften som er levert til husholdningsforbruk. Dersom 80% eller mer av arealet er ment for husholdningsbruk skal det betales avgift av totalforbruket.</article><article class="numberedLegalP" data-numerator="4" id="kapittel-1-foreslåttparagraf-3-nummer-4">(4) Abonnenten er ansvarlig for å fordele kraftforbruket og at opplysninger som gis nettselskapet om dette er riktige og fullstendige, jf. § 6-9 annet ledd. Dersom nettselskapet ikke har mottatt opplysninger om fordeling fra abonnenten skal det betales avgift av totalforbruket.</article><article class="numberedLegalP" data-numerator="5" id="kapittel-1-foreslåttparagraf-3-nummer-5">(5) Den registrerte virksomheten skal oppbevare opplysninger fra abonnenten om fordeling i 10 år.</article></article> <article class="defaultP" margin-top="true">§ 3-12-5 – § 3-12-8 oppheves.</article> <article class="defaultP" margin-top="true">§ 5-1 bokstav f skal lyde:<ul class="defaultList"><li data-li-identifier="f)" data-name="f)"><article class="listArticle" id="kapittel-1-foreslåttparagraf-3-nummer-5-punkt-1"><article class="legalP" id="kapittel-1-foreslåttparagraf-3-nummer-5-punkt-1-ledd-1">Virksomhet som transporterer elektrisk kraft til forbruker.</article></article></li></ul></article> <article class="defaultP" margin-top="true">§ 5-5 fjerde ledd skal lyde:</article><article class="numberedLegalP" data-numerator="4" id="kapittel-1-nummer-9">(4) For forbruksavgift på elektrisk kraft og på sluttbehandling av avfall gjelder bestemmelsene i annet ledd tilsvarende med de tilpasninger som er nødvendige av hensyn til avgiftens karakter.</article> <article class="defaultP" margin-top="true">§ 6-1 annet ledd skal lyde:</article><article class="numberedLegalP" data-numerator="2" id="kapittel-1-nummer-10">(2) Registrerte virksomheter for avgift på elektrisk kraft skal sende oppgave til tollregionen innen 1 måned og 18 dager etter utløpet av det kvartal faktura er sendt eller levering/uttak uten faktura er foretatt.</article> <article class="defaultP" margin-top="true">§ 6-9 annet ledd skal lyde:</article><article class="numberedLegalP" data-numerator="2" id="kapittel-1-nummer-11">(2) Ved avgiftsfri levering av elektrisk kraft etter § 3-12-4 og av mineralolje og smøreolje etter § 4-4-1, § 4-4-2 og § 4-4-3, er det mottakeren som er ansvarlig for innbetaling av avgiften dersom vedkommende ikke oppfyller vilkårene for avgiftsfrihet. I den utstrekning leverandøren visste eller burde ha visst at kravene for fritak ikke var oppfylt, kan krav rettes mot denne.</article></section><section class="section" data-name="kapII" id="kapittel-2" data-lovdata-URL="LTI/forskrift/2003-12-19-1758/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2004.</article></section></main></body></html>