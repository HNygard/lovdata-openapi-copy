<!DOCTYPE html><html lang="no"><head><title>Forskrift om endring i forskrift om bevilgninger til markedsreguleringstiltak innenfor fjørfesektoren.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-12-05-1878</dd><dt class="dokid">DokumentID</dt><dd class="dokid">LTI/forskrift/2003-12-05-1878</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 2 s 184</dd><dt class="dateInForce">I kraft fra</dt><dd class="dateInForce">2003-12-05</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-11-30-1440</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1936-07-10-6/§11</li></ul></dd><dt class="dateOfPublication">Kunngjort</dt><dd class="dateOfPublication">2004-01-30</dd><dt class="journalNumber">Journalnummer</dt><dd class="journalNumber">2004-0206</dd><dt class="titleShort">Korttittel</dt><dd class="titleShort">Endr. i forskrift om fjørfemarkedsregulering</dd><dt class="title">Tittel</dt><dd class="title">Forskrift om endring i forskrift om bevilgninger til markedsreguleringstiltak innenfor fjørfesektoren.</dd><dt class="miscInformation">Annet om dokumentet</dt><dd class="miscInformation">Fastsatt av Omsetningsrådet 5. desember 2003 med hjemmel i lov av 10. juli 1936 nr. 6 til å fremja umsetnaden av jordbruksvaror § 11.</dd><dt class="refid">RefID</dt><dd class="refid">forskrift/2003-12-05-1878</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om bevilgninger til markedsreguleringstiltak innenfor fjørfesektoren.<ul class="tocSubUl"><li>I<ul class="tocSubUl"><li>§ 1. Formål</li><li>§ 2. Definisjoner</li><li>§ 3. Gjennomføring av markedsreguleringen</li><li>§ 4. Reguleringstiltak som kan finansieres over omsetningsavgiften i fjørfesektoren</li><li>§ 5. Kjølelagring og fryselagring</li><li>§ 6. Pristap og prisgevinst under lagring av reguleringsprodukter</li><li>§ 7. Billiglevering av egg</li><li>§ 8. Billiglevering av frosset fjørfekjøtt</li><li>§ 9. Priskompensasjon ved innenlandsk produksjon av skilleprodukter basert på norskproduserte skallegg</li><li>§ 10. Eksportlevering av egg, eggprodukter og fjørfekjøtt</li><li>§ 11. Spesialmarkeder</li><li>§ 12. Informasjonsplikt</li><li>§ 13. Forsyningsplikt på egg</li><li>§ 14. Forsyningsplikt fjørfekjøtt</li><li>§ 15. Mottaksplikt</li><li>§ 16. Administrative oppgaver hos markedsregulator</li><li>§ 17. Administrasjonskostnader</li><li>§ 18. Oppgjørsrutiner og renter på mellomværende</li><li>§ 19. Kontroll og dokumentasjon</li><li>§ 20. Godtgjørelse</li><li>§ 21. Ikrafttredelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-12-05-1878" id="dokument"><h1>Forskrift om endring i forskrift om bevilgninger til markedsreguleringstiltak innenfor fjørfesektoren.</h1><section class="section" data-name="kapI" id="kapittel-1" data-lovdata-URL="LTI/forskrift/2003-12-05-1878/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 30. november 1993 nr. 1440 om bevilgninger til markedsreguleringstiltak innenfor fjørfesektoren er det foretatt en rekke endringer. Forskriften lyder i sin helhet etter dette:</article> <article class="defaultP" margin-top="true"><i>Forskrift om markedsregulering av norskprodusert egg og fjørfekjøtt</i></article><article class="legalP" id="kapittel-1-ledd-2">Fastsatt av Omsetningsrådet 30. november 1993 med hjemmel i lov av 10. juli 1936 nr. 6 til å fremja umsetnaden av jordbruksvaror § 11.</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-1-ledd-1">Formålet med forskriften er gjennom et sett med virkemidler å bidra til at markedsreguleringen av norskprodusert egg og fjørfekjøtt kan gjennomføres på en mest mulig effektiv og konkurransenøytral måte.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-2-ledd-1">I denne forskrift menes med:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1"><i>Markedsregulator:</i> Prior Norge.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1"><i>Egg:</i> Skallegg.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1"><i>Eggprodukter:</i> Heleggpulver, heleggmasse, eggehvite (fersk og frossen) og eggeplomme (gjelder kun § 9).</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1"><i>Fjørfekjøtt:</i> Frossen hel kylling.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-2-ledd-1-punkt-5"><article class="legalP" id="kapittel-1-foreslåttparagraf-2-ledd-1-punkt-5-ledd-1"><i>Engrospris:</i> Prisen for vare på samme punkt i verdikjeden som noteringspunktet for representantvare, dvs. noteringsprisen. Nåværende noteringspunkt representerer pris til eggpakkeri/slakteri i Sandnes og Rakkestad.</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-2-ledd-1-punkt-6"><article class="legalP" id="kapittel-1-foreslåttparagraf-2-ledd-1-punkt-6-ledd-1"><i>Dekningsgrad:</i> Forholdet mellom markedsregulators tilførsler av egg/kylling i den aktuelle uke og bestillinger hos markedsregulator.</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-2-ledd-1-punkt-7"><article class="legalP" id="kapittel-1-foreslåttparagraf-2-ledd-1-punkt-7-ledd-1"><i>Uavhengige aktører:</i> Aktører som foretar videresalg eller foredling av egg/kylling, men som ikke er organisatorisk tilknyttet markedsregulator.</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-2-ledd-1-punkt-8"><article class="legalP" id="kapittel-1-foreslåttparagraf-2-ledd-1-punkt-8-ledd-1"><i>Underskuddssituasjon:</i> En situasjon hvor det er underskudd av konsumegg/fersk hel kylling innenlands og tollen på egg/kylling er satt ned etter forskrift om administrative tollnedsettelser.</article></article></li></ul></article></article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Gjennomføring av markedsreguleringen</span></span><article class="legalP" id="kapittel-1-foreslåttparagraf-3-ledd-1">Markedsregulator har ansvaret for å søke å ta ut avtalt målpris i samsvar med forutsetningene om at målpris skal kunne oppnås ved markedsbalanse og gjennomføre markedsregulering av norskprodusert egg og fjørfekjøtt slik at kostnadene blir lavest mulig.</article><article class="legalP" id="kapittel-1-foreslåttparagraf-3-ledd-2">Markedsregulator skal løpende vurdere avsetningsmulighetene, og eventuelt iverksette nødvendige avsetningstiltak i samsvar med foreliggende forskrift.</article><article class="legalP" id="kapittel-1-foreslåttparagraf-3-ledd-3">Markedsregulator skal søke å gjennomføre markedsreguleringen slik at det oppnås mest mulig like konkurransevilkår innenfor omsetning av norskproduserte egg, fjørfekjøtt og produkter av egg.</article></article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Reguleringstiltak som kan finansieres over omsetningsavgiften i fjørfesektoren</span></span><article class="legalP" id="kapittel-1-foreslåttparagraf-4-ledd-1">Midler avsatt til markedsregulering innenfor fjørfesektoren kan nyttes til å finansiere følgende tiltak som markedsregulator setter i verk eller formidler:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">Kjølelagring av egg og eggprodukter og fryselagring av eggprodukter og fjørfekjøtt (§ 5 og § 6)</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">Billiglevering av egg (§ 7)</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-4-ledd-1-punkt-3"><article class="legalP" id="kapittel-1-foreslåttparagraf-4-ledd-1-punkt-3-ledd-1">Billiglevering av frosset fjørfekjøtt (§ 8)</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-4-ledd-1-punkt-4"><article class="legalP" id="kapittel-1-foreslåttparagraf-4-ledd-1-punkt-4-ledd-1">Priskompensasjon ved innenlandsk produksjon av skilleprodukter (plomme og hvite) basert på norskproduserte skallegg (§ 9)</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-4-ledd-1-punkt-5"><article class="legalP" id="kapittel-1-foreslåttparagraf-4-ledd-1-punkt-5-ledd-1">Eksportlevering av egg, eggprodukter og fjørfekjøtt (§ 10)</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-4-ledd-1-punkt-6"><article class="legalP" id="kapittel-1-foreslåttparagraf-4-ledd-1-punkt-6-ledd-1">Spesialmarkeder (§ 11).</article></article></li></ul></article><article class="legalP" id="kapittel-1-foreslåttparagraf-4-ledd-2">Andre tiltak kan iverksettes etter forhåndsgodkjennelse av Omsetningsrådets arbeidsutvalg i hvert enkelt tilfelle.</article><article class="legalP" id="kapittel-1-foreslåttparagraf-4-ledd-3">Midler over jordbruksavtalen til avsetningstiltak kan benyttes til å dekke kostnader til håndtering av utrangerte verpehøner i Nord-Norge. Nærmere regler fastsettes av Omsetningsrådets arbeidsutvalg.</article></article><article class="futureLegalArticle" data-name="§5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Kjølelagring og fryselagring</span></span><article class="legalP" id="kapittel-1-foreslåttparagraf-5-ledd-1">Kjølelagring av egg og eggprodukter godtgjøres etter faste satser pr. kg pr. ukes lagring utover en uke til dekning for renter, forsikring, svinn og lagring inklusiv håndtering.</article><article class="legalP" id="kapittel-1-foreslåttparagraf-5-ledd-2">Fryselagring av eggprodukter og fjørfekjøtt, godtgjøres etter faste satser pr. kg pr. måneds lagring utover en måned til dekning for renter, forsikring, svinn og lagring inklusiv håndtering.</article><article class="legalP" id="kapittel-1-foreslåttparagraf-5-ledd-3">Lagringstiden og lagringsmengden beregnes ved at den mengde vare som er innsatt på fryselageret eller uttatt av lageret i løpet av en uke/måned, regnes som innsatt eller uttatt på ukens/månedens siste dag. Ved gjennomføringen av disse tilskuddsregler deles året opp i 12 perioder på dels 4 og dels 5 uker, idet hver slik periode regnes likt med en måned.</article><article class="legalP" id="kapittel-1-foreslåttparagraf-5-ledd-4">Godtgjørelse for lagring av eggprodukter omfatter ikke plommeprodukter og langegg.</article><article class="legalP" id="kapittel-1-foreslåttparagraf-5-ledd-5">Ved gjennomføring av billiglevering av fjørfekjøtt etter § 8 kan uavhengige private fjørfeslakterier kompenseres for lageroppbygging fra og med den påfølgende måneden etter at vedtaket om billigleveringen er gjort, etter tilsvarende regler som for reguleringslagring i regi av markedsregulator, jf. ovenfor. Godtgjørelse for slik ekstraordinær fryselagring utbetales maksimalt for en periode på 5 måneder utover den måneden vedtaket om billigleveringen ble gjort, og etter søknad fra det enkelte fjørfeslakteri. Søknaden må fremmes innen 2 måneder etter utløpet av den maksimale kompensasjonsperioden. Omsøkte kvantum må være av egenslaktet og fryselagret vare. Søknaden må dokumenteres med revisorattestert lagertelling pr. utløpet av den måned vedtaket om billigleveringen er gjort, og revisorattesterte regnskapsoppgaver over mottak og salg i de aktuelle påfølgende måneder (maksimalt 5). Med mottak menes her de kvanta egenslaktet vare av de aktuelle vareslag som har gått inn på fryselager. Med salg menes salg av egenslaktet frossen vare av de aktuelle vareslag, eksklusive omsatt billigsalgskvantum av reguleringsvare.</article><article class="legalP" id="kapittel-1-foreslåttparagraf-5-ledd-6">Oppgavene over kjøle- og fryselagring rapporteres 1 gang pr. halvår; pr. 1. juli og 31. desember. Oppgavene spesifiseres på månedsbasis.</article></article><article class="futureLegalArticle" data-name="§6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Pristap og prisgevinst under lagring av reguleringsprodukter</span></span><article class="legalP" id="kapittel-1-foreslåttparagraf-6-ledd-1">Pristap og prisgevinst på reguleringslager skal tilordnes reguleringsregnskapet. For de varer som befinner seg på reguleringslager, jf. § 5, skal det ved hver endring i markedsregulators engrosnotering kalkuleres pristap/prisgevinst. Akkumulert pristap og/eller prisgevinst for samtlige reguleringsvarer skal avregnes halvårlig.</article></article><article class="futureLegalArticle" data-name="§7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Billiglevering av egg</span></span><article class="legalP" id="kapittel-1-foreslåttparagraf-7-ledd-1">Ved billigsalg av egg beregnes godtgjørelse etter følgende regler:</article><article class="legalP" id="kapittel-1-foreslåttparagraf-7-ledd-2">Prisreduksjonen som godtgjøres er den prisnedskrivning (billigsalgsrabatt) som Omsetningsrådets arbeidsutvalg har godkjent. Det regnes med den varemengde som er utlevert.</article><article class="legalP" id="kapittel-1-foreslåttparagraf-7-ledd-3">Utenom prisreduksjonen ytes godtgjørelse etter fast sats pr. kg for den utleverte varemengde, til dekning av renter, svinn, risiko og ekstrakostnader i forbindelse med billigsalget.</article><article class="legalP" id="kapittel-1-foreslåttparagraf-7-ledd-4">Videre godtgjøres ved dobbeltforsendelser fraktutgifter etter regning ved den siste forsendelse, herunder spedisjonsutgifter ved fremkomsten.</article><article class="legalP" id="kapittel-1-foreslåttparagraf-7-ledd-5">Nærmere bestemmelser kan fastsettes av Omsetningsrådets arbeidsutvalg.</article></article><article class="futureLegalArticle" data-name="§8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Billiglevering av frosset fjørfekjøtt</span></span><article class="legalP" id="kapittel-1-foreslåttparagraf-8-ledd-1">Ved billiglevering av fjørfekjøtt som holder kvalitetskravene til førsteklasses standard (prima kvalitet) kan selgende fjørfeslakteri godtgjøres etter følgende regler:</article><article class="legalP" id="kapittel-1-foreslåttparagraf-8-ledd-2">Prisreduksjonen som godtgjøres er den prisnedskrivning (billigsalgsrabatt) som Omsetningsrådets arbeidsutvalg har godkjent. Det regnes med den varemengde som er utlevert.</article><article class="legalP" id="kapittel-1-foreslåttparagraf-8-ledd-3">Utenom prisreduksjonen ytes godtgjørelse etter fast sats pr. kg for den utleverte varemengde, til dekning av renter, svinn, risiko og ekstrakostnader i forbindelse med billigsalget.</article><article class="legalP" id="kapittel-1-foreslåttparagraf-8-ledd-4">Videre godtgjøres ved dobbeltforsendelser fraktutgifter etter regning ved den siste forsendelse, herunder spedisjonsutgifter ved fremkomsten.</article><article class="legalP" id="kapittel-1-foreslåttparagraf-8-ledd-5">Nærmere bestemmelser kan fastsettes av Omsetningsrådets arbeidsutvalg.</article></article><article class="futureLegalArticle" data-name="§9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Priskompensasjon ved innenlandsk produksjon av skilleprodukter basert på norskproduserte skallegg</span></span><article class="legalP" id="kapittel-1-foreslåttparagraf-9-ledd-1">Ved innenlandsk produksjon av skilleprodukter (plomme og hvite) basert på norskproduserte skallegg, kan det gis en priskompensasjon. Priskompensasjonen ytes på grunnlag av revisorattesterte oppgaver over førstehånds omsetning av skilleproduktene, og fastsettes av Arbeidsutvalget.</article><article class="legalP" id="kapittel-1-foreslåttparagraf-9-ledd-2">Den priskompensasjon som godtgjøres beregnes på grunnlag av:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-9-ledd-2-punkt-1"><article class="legalP" id="kapittel-1-foreslåttparagraf-9-ledd-2-punkt-1-ledd-1">Råvareverdiene bak markedsregulators engrosnoteringer på innsettingsdagen for henholdsvis plommeprodukter og hviteprodukter, og</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-9-ledd-2-punkt-2"><article class="legalP" id="kapittel-1-foreslåttparagraf-9-ledd-2-punkt-2-ledd-1">Markedsregulators engrosnoteringer på skallegg til konsum med fradrag av markedsregulators engrosmargin.</article></article></li></ul></article><article class="legalP" id="kapittel-1-foreslåttparagraf-9-ledd-3">Ut fra punktene 1 og 2 foran beregnes nødvendig priskompensasjon fordelt på råvareinnholdet av eggehvite og eggeplomme. Sammen med råvareverdiene fra punkt 1 skal priskompensasjonen gjøre at skilleproduktene kan forsvare skalleggverdien fra punkt 2. Arbeidsutvalget vedtar, etter beregninger fra markedsregulator, om priskompensasjonen skal legges på eggehvite, eggeplomme eller en kombinasjon av disse skilleproduktene, og kan variere dette over tid.</article><article class="legalP" id="kapittel-1-foreslåttparagraf-9-ledd-4">Priskompensasjonen fastsettes forskuddsvis og ytes til alle godkjente eggproduktprodusenter innenlands som skiller plomme og hvite. Godkjennelse gis etter søknad. Det kan stilles krav om en viss minsteproduksjon, og at anlegget for øvrig tilfredsstiller de krav og forskrifter som myndighetene til enhver tid setter opp. Videre må angjeldende produsent av kontrollhensyn forplikte seg til å fremlegge revisorattestert kvantumsregnskap over mottak og omsetning av både skallegg og eggprodukter.</article></article><article class="futureLegalArticle" data-name="§10" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Eksportlevering av egg, eggprodukter og fjørfekjøtt</span></span><article class="legalP" id="kapittel-1-foreslåttparagraf-10-ledd-1">Ved eksportleveringer av egg, eggprodukter og fjørfekjøtt, beregnes tilskuddet etter følgende regler:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-10-ledd-1-punkt-1"><article class="legalP" id="kapittel-1-foreslåttparagraf-10-ledd-1-punkt-1-ledd-1">Det eksporttap som godtgjøres er differansen mellom varens innsettingspris og dens salgspris.</article><article class="legalP" id="kapittel-1-foreslåttparagraf-10-ledd-1-punkt-1-ledd-2">Innsettingsprisen for egg, overskuddshvite og fjørfekjøtt er markedsregulators engrosnotering på innsettingsdagen med fradrag av markedsregulators engrosmargin. Innsettingsprisen for heleggprodukter og naturlig sammenhørende kvanta av skilleprodukter, som er et resultat av overskuddskvanta av konsumegg, fastsettes som en spesialkalkyle med råvarekostnader ut fra de kvanta A-egg som er tatt ut av konsummarkedet i markedsreguleringssammenheng. Det er kun råvarekostnadene i denne spesialkalkylen som kan være høyere enn i den ordinære kalkylen bak markedsregulators engrosnotering for den angjeldende vare. Det skal føres eget kvantumsregnskap over leveranser til fabrikk av overskuddskvanta skallegg fra konsummarkedet.</article><article class="legalP" id="kapittel-1-foreslåttparagraf-10-ledd-1-punkt-1-ledd-3">Salgsprisen er oppnådd pris.</article><article class="legalP" id="kapittel-1-foreslåttparagraf-10-ledd-1-punkt-1-ledd-4">Det regnes med den varemengde som er klargjort for avsendelse til utlandet.</article><article class="legalP" id="kapittel-1-foreslåttparagraf-10-ledd-1-punkt-1-ledd-5">Prisnedskriving av skallegg under denne paragraf kan også foretas ved levering til innenlands bearbeiding (som råvare til produkter for eksport), dersom dette totalt sett er billigere for markedsreguleringen enn ordinære eksportleveringer av egg eller eggprodukter.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-10-ledd-1-punkt-2"><article class="legalP" id="kapittel-1-foreslåttparagraf-10-ledd-1-punkt-2-ledd-1">Utenom eksporttapet ytes godtgjørelse etter fast sats pr. kg til dekning for kapitalbinding, svinn og risiko. Fast sats for eksport skal gi dekning for renter. Videre dekkes ekstra pakke- og fraktutgifter og agentprovisjon etter regning. Ekstra fraktutgifter beregnes som differansen mellom betalte spedisjons-, kjørings- og fraktutgifter fra lager til bestemmelsessted, og innsparte innenlandske fraktutgifter. De innsparte innenlandske fraktutgifter er de kjørings- og fraktutgifter som ordinært ville påløpe om varen var sendt fra lager til Oslo.</article><article class="legalP" id="kapittel-1-foreslåttparagraf-10-ledd-1-punkt-2-ledd-2">Ved eksport av heleggprodukter og naturlig sammenhørende kvanta av skilleprodukter, som er et resultat av overskuddskvanta av konsumegg, skal eventuelle ekstrakostnader ved frakt av de tilhørende skallegg dekkes etter regning. Kompensasjonen gis etter oppgaver basert på differansen mellom de faktiske kostnader ved innfrakt fra overskuddssentral til eggproduktfabrikk og tilsvarende ordinær frakt til Oslo.</article><article class="legalP" id="kapittel-1-foreslåttparagraf-10-ledd-1-punkt-2-ledd-3">Såfremt det ved eksport inntrer uventede forhold som volder markedsregulator tap ved at oppnådd pris reduseres, føres tapene særskilt i tilskuddsberegningen.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-10-ledd-1-punkt-3"><article class="legalP" id="kapittel-1-foreslåttparagraf-10-ledd-1-punkt-3-ledd-1">Ved reguleringseksport av eggprodukter skal følgende beregninger følge markedsreguleringsoppgavene som fast dokumentasjon: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-10-ledd-1-punkt-3-ledd-1-punkt-1"><article class="legalP" id="kapittel-1-foreslåttparagraf-10-ledd-1-punkt-3-ledd-1-punkt-1-ledd-1"><i>Ved hver eksportoppgave:</i> Spesialkalkyler for innsettingspris på eggprodukter, revisorattestert i forhold til tilsvarende for innenlandsmarkedet, jf. bokstav a.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-10-ledd-1-punkt-3-ledd-1-punkt-2"><article class="legalP" id="kapittel-1-foreslåttparagraf-10-ledd-1-punkt-3-ledd-1-punkt-2-ledd-1"><i>På halvårsbasis:</i> Etterkalkyler vedrørende reguleringskostnad pr. regulert kvantum for de ulike aktuelle eksportalternativer. Oppstillingene skal vise utviklingen over en viss periode, og sammenligne eksport av ulike eggprodukter med eksport av skallegg.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-10-ledd-1-punkt-3-ledd-1-punkt-3"><article class="legalP" id="kapittel-1-foreslåttparagraf-10-ledd-1-punkt-3-ledd-1-punkt-3-ledd-1"><i>På årsbasis:</i> Kvantumsregnskap over leveranser til fabrikk av overskuddskvanta skallegg fra konsummarkedet, sammenholdt med eksport av eggprodukter eksklusive overskuddshvite.</article></article></li></ul></article></article></li></ul></article></article><article class="futureLegalArticle" data-name="§11" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Spesialmarkeder</span></span><article class="legalP" id="kapittel-1-foreslåttparagraf-11-ledd-1">Ved levering av egg, eggprodukter og fjørfekjøtt til spesialmarkeder som for eksempel skip og fly i utenriksfart, fangst og fiske i fjerne farvann, oljeboringsplattformer og Svalbard, beregnes tilskudd etter følgende regler:<p class="leddfortsettelse">Den prisreduksjon som godtgjøres er differansen mellom varens innsettingspris og dens salgspris. Innsettingsprisen er markedsregulators engrosnotering på innsettingsdagen, med fradrag av markedsregulators engrosmargin. Med unntak for egg er salgspris oppnådd pris. For egg er salgspris den verdensmarkedspris som fastsettes i medhold av lov om importavgift og råvareprisutjevning ved eksport for produkter fremstilt ved bearbeidelse av jordbruksråvarer med tillegg av en sats fastsatt av Omsetningsrådets arbeidsutvalg etter forslag fra markedsregulator. Det regnes med den varemengde som er utlevert.</p></article></article><article class="futureLegalArticle" data-name="§12" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Informasjonsplikt</span></span><article class="legalP" id="kapittel-1-foreslåttparagraf-12-ledd-1">Markedsregulators informasjonsplikt skal sikre alle markedsaktører lik tilgang på informasjon om aktiviteter markedsregulator utfører i kraft av reguleringsansvaret, herunder produksjons- og forbruksprognoser, prisnoteringer og reguleringsaktiviteter. Markedsregulator skal varsle alle aktører om endringer i engrosprisen umiddelbart etter vedtak og senest to uker før de trer i kraft. Dersom slik varsling ikke foretas har aktørene rett, men ikke plikt, til å kjøpe varen til gjeldende engrospris inntil tilsvarende frist har løpt. Informasjon skal for øvrig gjøres tilgjengelig umiddelbart etter at det er fattet vedtak om endring/tiltak.</article><article class="legalP" id="kapittel-1-foreslåttparagraf-12-ledd-2">Omsetningsrådets arbeidsutvalg kan utarbeide retningslinjer vedrørende praktisering av informasjonsplikten.</article></article><article class="futureLegalArticle" data-name="§13" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Forsyningsplikt på egg</span></span><article class="legalP" id="kapittel-1-foreslåttparagraf-13-ledd-1">Markedsregulators forsyningsplikt skal sikre forsyninger til alle forbruksområder til noenlunde ens priser, og gi uavhengige aktører tilgang til råvarer til likeverdige vilkår.</article><article class="legalP" id="kapittel-1-foreslåttparagraf-13-ledd-2">Markedsregulators forsyningsplikt skal sikre markedsaktører lik tilgang på råvarer til like vilkår. Forsyningsplikten gjelder for norskproduserte konsumegg på det regulerte nivå i verdikjeden jf. jordbruksavtalen. Normalt skal markedsregulator søke å gi alle aktører samme dekningsgrad med norsk råvare, med utgangspunkt i aktørenes bestilling.</article><article class="legalP" id="kapittel-1-foreslåttparagraf-13-ledd-3">Når det er underskudd av konsumegg innenlands og tollen på egg er satt ned etter forskrift om administrative tollnedsettelser, kan markedsregulator fordele varemengdene best mulig mellom aktørene på grunnlag av deres ordinære kjøp av egg. I slike situasjoner kan forsyningene til uavhengige aktører med egen leveranse av egg fra primærprodusent avkortes med sikte på lik dekningsgrad med norsk råvare. Ved underskudd av konsumegg, skal ikke konsumegg gjennom forsyningsplikten nyttes for å dekke opp underdekning av industriegg som produksjonsgrunnlag ved eggproduktfabrikk.</article><article class="legalP" id="kapittel-1-foreslåttparagraf-13-ledd-4">Henvendelser om leveranser fra nystartede produksjonsbedrifter skal i den grad de ikke er urimelige, imøtekommes.</article></article><article class="futureLegalArticle" data-name="§14" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Forsyningsplikt fjørfekjøtt</span></span><article class="legalP" id="kapittel-1-foreslåttparagraf-14-ledd-1">Markedsregulators forsyningsplikt skal sikre forsyninger til alle forbruksområder til noenlunde ens priser, og gi uavhengige aktører tilgang til råvarer til likeverdige vilkår.</article><article class="legalP" id="kapittel-1-foreslåttparagraf-14-ledd-2">Markedsregulators forsyningsplikt skal sikre markedsaktører lik tilgang på råvarer til like vilkår. Forsyningsplikten gjelder for norskproduserte slakt på det regulerte nivå i verdikjeden jf. jordbruksavtalen. I en normal markedssituasjon skal markedsregulator søke å gi alle aktører samme dekningsgrad med norsk råvare, med utgangspunkt i aktørenes bestillinger.</article><article class="legalP" id="kapittel-1-foreslåttparagraf-14-ledd-3">Når det er underskudd av fersk hel kylling innenlands og tollen på kylling er satt ned etter forskrift om administrative tollnedsettelser, kan markedsregulator fordele varemengdene best mulig mellom aktørene på grunnlag av deres ordinære kjøp av kjøtt. I slike situasjoner kan forsyningene til uavhengige aktører med egen slakting avkortes med sikte på lik dekningsgrad med norsk råvare.</article><article class="legalP" id="kapittel-1-foreslåttparagraf-14-ledd-4">Henvendelser om leveranser fra nystartede produksjonsbedrifter skal i den grad de ikke er urimelige, imøtekommes.</article></article><article class="futureLegalArticle" data-name="§15" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Mottaksplikt</span></span><article class="legalP" id="kapittel-1-foreslåttparagraf-15-ledd-1">Markedsregulators mottaksplikt skal sikre alle primærprodusenter avsetning for sin produksjon, til de vilkår som gjelder på det aktuelle mottaksanlegg på det tidspunkt leveransen finner sted.</article><article class="legalP" id="kapittel-1-foreslåttparagraf-15-ledd-2">Markedsregulator har ikke mottaksplikt for fjørfekjøtt fra uavhengige aktører.</article><article class="legalP" id="kapittel-1-foreslåttparagraf-15-ledd-3">Markedsregulators mottaksplikt for egg og eggehvite fra uavhengige aktører, skal sikre avsetningsadgang for alle primærprodusenter.</article><article class="legalP" id="kapittel-1-foreslåttparagraf-15-ledd-4">Mottaksplikten for egg fra uavhengige eggpakkerier skal inntre når det er overskudd i det innenlandske markedet og markedsregulator har avsetningsmuligheter, inkl. reguleringseksport, for varen. Overskudd for egg defineres som en situasjon der markedsregulator ut over innenlandsk forbruk, i to påfølgende uker, har fjernet til sammen 50 tonn usorterte egg og A-egg, fra markedet ved eksport eller andre reguleringsaktiviteter.</article><article class="legalP" id="kapittel-1-foreslåttparagraf-15-ledd-5">Oppgjør for egg fra uavhengige eggpakkerier skal skje med utgangspunkt i en veid pris for de ulike størrelses- og kvalitetssorteringer, og med korrigeringer fastsatt i nærmere bestemmelser.</article><article class="legalP" id="kapittel-1-foreslåttparagraf-15-ledd-6">Så lenge det brukes reguleringsmidler til eksport av eggehvite, har markedsregulator kjøpeplikt på innenlands produsert eggehvite som er produsert av norske egg, til den til enhver tid gjeldende engrosnotering på de aktuelle varer fratrukket markedsregulators engrosmargin. Nødvendige kontroll- og kvalitetsbestemmelser for eggehvite kan fastsettes.</article></article><article class="futureLegalArticle" data-name="§16" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Administrative oppgaver hos markedsregulator</span></span><article class="legalP" id="kapittel-1-foreslåttparagraf-16-ledd-1">Alle oppgaver vedrørende reguleringsvirksomheten skal fremmes for Omsetningsrådet av eller gjennom markedsregulator med mindre annet er bestemt. Oppgaven med regnskap for administrasjonskostnader sendes inn en gang pr. år. Øvrige oppgaver sendes inn en gang pr. halvår, spesifisert pr. mnd. Alle bevilgningsoppgaver, med unntak av administrasjonsgodtgjørelsen, skal være attestert av statsautorisert revisor etter krav fastsatt av Omsetningsrådets arbeidsutvalg.</article><article class="legalP" id="kapittel-1-foreslåttparagraf-16-ledd-2">Markedsregulator skal foran hvert år foreslå omsetningsavgift på egg og fjørfekjøtt på grunnlag av prognoser over kostnader knyttet til behov for avsetningstiltak, til administrative oppgaver hos markedsregulator, Statens landbruksforvaltning og til prognosearbeid eller andre relevante oppgaver som utføres på oppdrag i regi av Norsk Landbrukssamvirke, samt andre tiltak godkjent av Omsetningsrådets arbeidsutvalg og under hensyntagen til størrelsen på eksisterende fond.</article><article class="legalP" id="kapittel-1-foreslåttparagraf-16-ledd-3">Markedsregulator skal fremme forslag til budsjett for administrasjonskostnader jf. § 17 og forslag til satser i henhold til § 5, § 7, § 8 og § 10.</article><article class="legalP" id="kapittel-1-foreslåttparagraf-16-ledd-4">Ved endringer av forskrifter under markedsreguleringen skal markedsregulator utarbeide begrunnede endringsforslag.</article></article><article class="futureLegalArticle" data-name="§17" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Administrasjonskostnader</span></span><article class="legalP" id="kapittel-1-foreslåttparagraf-17-ledd-1">Til dekning av kostnader som administrasjon av markedsreguleringen medfører, ytes godtgjørelse som årlig fastsettes av Omsetningsrådet. Godtgjørelsen skjer på basis av godkjent budsjett og fremlagt regnskap pr. kalenderår.</article></article><article class="futureLegalArticle" data-name="§18" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Oppgjørsrutiner og renter på mellomværende</span></span><article class="legalP" id="kapittel-1-foreslåttparagraf-18-ledd-1">Oppgjør etter forskriftens § 5, § 6, § 10 og § 11 foretas på grunnlag av 1/2-årlige oppgaver, spesifisert for hver måned. Markedsregulator kan renteberegne tilgodehavende oppgjør etter en fast rentesats fra utløpet av den måned tiltaket er gjennomført (godtgjørelsen er påløpt) og inntil betaling skjer. Tilgodehavende eksporttap for markedsregulator etter § 10 kan renteberegnes på samme måte fra og med den 16. i den måned eksporten er gjennomført.</article><article class="legalP" id="kapittel-1-foreslåttparagraf-18-ledd-2">Den faste rentesatsen fastsettes av Statens landbruksforvaltning pr. halvår på basis av en sammenveiing av NIBOR 3-md. og renter på andre finansieringskilder med et tillegg på 0,2 prosentpoeng.</article><article class="legalP" id="kapittel-1-foreslåttparagraf-18-ledd-3">Så lenge fondet for markedsregulering av fjørfe har disponible midler har markedsregulator tilgang til a konto overføringer fra Omsetningsrådet. Slike a konto overføringer skal renteberegnes fra den dag de er foretatt.</article></article><article class="futureLegalArticle" data-name="§19" id="kapittel-1-foreslåttparagraf-19"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Kontroll og dokumentasjon</span></span><article class="legalP" id="kapittel-1-foreslåttparagraf-19-ledd-1">Omsetningsrådet eller den Omsetningsrådet gir fullmakt, fører kontroll med at bestemmelsene i denne forskrift blir overholdt. Omsetningsrådet eller den Omsetningsrådet gir fullmakt kan kreve fremlagt de opplysninger og den dokumentasjon som er nødvendig for å utøve slik kontroll og for å forvalte markedsreguleringstiltakene på en tilfredsstillende måte.</article></article><article class="futureLegalArticle" data-name="§20" id="kapittel-1-foreslåttparagraf-20"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">Godtgjørelse</span></span><article class="legalP" id="kapittel-1-foreslåttparagraf-20-ledd-1">Godtgjørelser etter denne forskrift er betinget av at Omsetningsrådet disponerer det nødvendige beløp til formålet.</article></article><article class="futureLegalArticle" data-name="§21" id="kapittel-1-foreslåttparagraf-21"><span class="futureLegalArticleHeader"><span class="legalArticleValue">§ 21</span>. <span class="legalArticleTitle">Ikrafttredelse</span></span><article class="legalP" id="kapittel-1-foreslåttparagraf-21-ledd-1">Forskriften trer i kraft straks.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2003-12-05-1878/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>