<!DOCTYPE html><html lang="no"><head><title>Forskrift om opptak til tilpasset opplæring ved Høgskolen i Agder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-02-19-588</dd><dt class="dokid">DokumentID</dt><dd class="dokid">LTI/forskrift/2003-02-19-588</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 7 s 1123</dd><dt class="dateInForce">I kraft fra</dt><dd class="dateInForce">Opptak våren 2003</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§37</li><li>lov/1995-05-12-22/§39</li><li>forskrift/1998-03-11-243</li></ul></dd><dt class="dateOfPublication">Kunngjort</dt><dd class="dateOfPublication">2003-05-16</dd><dt class="journalNumber">Journalnummer</dt><dd class="journalNumber">2003-0492</dd><dt class="titleShort">Korttittel</dt><dd class="titleShort">Forskrift om opptak til tilpasset opplæring, HiA</dd><dt class="title">Tittel</dt><dd class="title">Forskrift om opptak til tilpasset opplæring ved Høgskolen i Agder.</dd><dt class="miscInformation">Annet om dokumentet</dt><dd class="miscInformation">Fastsatt av styret for Høgskolen i Agder 19. februar 2003 med hjemmel i lov av 12. mai 1995 nr. 22 om universiteter og høgskoler § 37 og § 39, jf. delegeringsvedtak av 11. mars 1998 nr. 243.</dd><dt class="refid">RefID</dt><dd class="refid">forskrift/2003-02-19-588</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak til tilpasset opplæring ved Høgskolen i Agder.<ul class="tocSubUl"><li>§ 1. Opptaksgrunnlag</li><li>§ 2. Kvotering av søkere</li><li>§ 3. Rangering av søkere</li><li>§ 4. Opptak etter spesiell vurdering</li><li>§ 5. Søknadsfrist. Frist for innsending av dokumentasjon</li><li>§ 6. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/2003-02-19-588" id="dokument"><h1>Forskrift om opptak til tilpasset opplæring ved Høgskolen i Agder.</h1><article class="legalArticle" data-lovdata-URL="LTI/forskrift/2003-02-19-588/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Opptaksgrunnlag</span></h2><article class="legalP" id="paragraf-1-ledd-1">Følgende kan tas opp til studiet:<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">Søkere med fullført allmennlærerutdanning</article></article></li><li data-li-identifier="b)" data-name="b)"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">Søkere med fullført praktisk-pedagogisk utdanning</article></article></li><li data-li-identifier="c)" data-name="c)"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">Søkere med fullført faglærerutdanning</article></article></li><li data-li-identifier="d)" data-name="d)"><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">Søkere med fullført førskolelærerutdanning pluss Pedagogisk arbeid på småskoletrinnet</article></article></li><li data-li-identifier="e)" data-name="e)"><article class="listArticle" id="paragraf-1-ledd-1-punkt-5"><article class="legalP" id="paragraf-1-ledd-1-punkt-5-ledd-1">Søkere med annen grunnutdanning av minst 3 års varighet og relevant pedagogisk praksis av minst 2 års omfang (f.eks. ansatte i PPT, skoleledere) tas opp etter individuell vurdering.</article></article></li></ul></article><article class="legalP" id="paragraf-1-ledd-2">Det er en forutsetning at studentene er i aktivt pedagogisk arbeid.</article></article><article class="legalArticle" data-lovdata-URL="LTI/forskrift/2003-02-19-588/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Kvotering av søkere</span></h2><article class="legalP" id="paragraf-2-ledd-1">Inntil 40% av studieplassene tildeles allmennlærere, faglærere og førskolelærere (med pedagogisk arbeid på småskoletrinnet).</article><article class="legalP" id="paragraf-2-ledd-2">Inntil 40% av studieplassene tildeles søkere med praktisk-pedagogisk utdanning.</article><article class="legalP" id="paragraf-2-ledd-3">Inntil 20% av studieplassene tildeles søkere med annen fullført utdanning og praksis som er godkjent som grunnlag for opptak etter § 1.</article><article class="legalP" id="paragraf-2-ledd-4">Dersom en søkergruppe ikke fyller opp sin kvote, økes kvoten for de øvrige søkergruppene tilsvarende.</article></article><article class="legalArticle" data-lovdata-URL="LTI/forskrift/2003-02-19-588/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Rangering av søkere</span></h2><ul class="defaultList"><li data-li-identifier="a)" data-name="a)"><article class="listArticle" id="paragraf-3-punkt-1"><article class="legalP" id="paragraf-3-punkt-1-ledd-1">Søkere med fullført utdanning rangeres på grunnlag av vektet gjennomsnittskarakter fra grunnutdanningen. For søkere med praktisk-pedagogisk utdanning benyttes karakterene fra dette studiet. Bokstavkarakterer omregnes etter følgende skala:<br />Sg = 1.3, Mg = 2.2, G = 2.9, Gk = 3.7, Bestått = 2.5.</article></article></li><li data-li-identifier="b)" data-name="b)"><article class="listArticle" id="paragraf-3-punkt-2"><article class="legalP" id="paragraf-3-punkt-2-ledd-1">Det gis tilleggspoeng for relevant praksis fra barnehage, skole eller annen pedagogisk institusjon med 0.1 poeng pr. år i inntil 5 år. Bare praksis etter avsluttet grunnutdanning/avsluttet praktisk-pedagogisk utdanning gir tilleggspoeng. For søkere med godkjent utdanning og praksis, jf. § 1 bokstav e, gis kun tilleggspoeng for relevant praksis ut over den som inngår i opptaksgrunnlaget.</article></article></li><li data-li-identifier="c)" data-name="c)"><article class="listArticle" id="paragraf-3-punkt-3"><article class="legalP" id="paragraf-3-punkt-3-ledd-1">Poengsummen regnes ut ved at tilleggspoeng for praksis trekkes fra karakteren.</article></article></li></ul><article class="legalP" id="paragraf-3-ledd-1">Dersom flere søkere har lik poengsum, avgjøres rangeringen ved loddtrekning.</article></article><article class="legalArticle" data-lovdata-URL="LTI/forskrift/2003-02-19-588/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Opptak etter spesiell vurdering</span></h2><article class="legalP" id="paragraf-4-ledd-1">Dersom særlige hensyn tilsier det, kan inntil 10% av studieplassene tildeles søkere uavhengig av rangeringsreglene i § 3.</article></article><article class="legalArticle" data-lovdata-URL="LTI/forskrift/2003-02-19-588/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Søknadsfrist. Frist for innsending av dokumentasjon</span></h2><article class="legalP" id="paragraf-5-ledd-1">Søknadsfrist og frist for innsending av dokumentasjon fastsettes av høgskolen.</article></article><article class="legalArticle" data-lovdata-URL="LTI/forskrift/2003-02-19-588/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttreden</span></h2><article class="legalP" id="paragraf-6-ledd-1">Forskriften gjelder f.o.m. opptak våren 2003.</article></article></main></body></html>