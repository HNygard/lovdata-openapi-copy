<!DOCTYPE html><html lang="no"><head><title>Lov om endringer i lov 17. februar 1989 nr. 2 om bidragsforskott (forskotteringsloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2003-01-10-5</dd><dt class="dokid">DokumentID</dt><dd class="dokid">LTI/lov/2003-01-10-5</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 1 s 13</dd><dt class="dateInForce">I kraft fra</dt><dd class="dateInForce">Departementet bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1989-02-17-2</li></ul></dd><dt class="dateOfPublication">Kunngjort</dt><dd class="dateOfPublication">2003-01-10</dd><dt class="journalNumber">Journalnummer</dt><dd class="journalNumber">2002-1356</dd><dt class="titleShort">Korttittel</dt><dd class="titleShort">Endringslov til forskotteringsloven</dd><dt class="title">Tittel</dt><dd class="title">Lov om endringer i lov 17. februar 1989 nr. 2 om bidragsforskott (forskotteringsloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.5 (2002–2003), Innst.O.nr.23 (2002–2003) og Besl.O.nr.44 (2002–2003). Odels- og lagtingsvedtak hhv. 16. og 19. desember 2002. Fremmet av Sosialdepartementet.</dd><dt class="refid">RefID</dt><dd class="refid">lov/2003-01-10-5</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 17. februar 1989 nr. 2 om bidragsforskott (forskotteringsloven).<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2003-01-10-5" id="dokument"><h1>Lov om endringer i lov 17. februar 1989 nr. 2 om bidragsforskott (forskotteringsloven).</h1><section class="section" data-name="kapI" id="kapittel-1" data-lovdata-URL="LTI/lov/2003-01-10-5/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 17. februar 1989 nr. 2 om bidragsforskott (forskotteringsloven) gjøres følgende endringer:</article> <article class="defaultP" margin-top="true">§ 5 tredje ledd skal lyde:</article><article class="legalP" id="kapittel-1-ledd-2">Departementet kan gi forskrift om hva som skal regnes for inntekt etter paragrafen her og om inntektsgrensene for å kunne få 100 eller 75 prosent av fullt forskott. Inntektsgrensen for 75 prosent av fullt forskott skal fastsettes under hensyn til antall egne barn som forskottsmottakeren bor sammen med og forsørger og under hensyn til om vedkommende bor alene sammen med barna eller også har ektefelle eller samboer.</article> <article class="defaultP" margin-top="true">§ 7 nytt fjerde ledd skal lyde:</article><article class="legalP" id="kapittel-1-ledd-3">Ved endringer i forskottsmottakers inntekt eller andre forhold som medfører endret sats for forskott etter § 5, gis høyere forskottssats virkning fra og med den kalendermåneden inntektsendringen skjedde. Redusert forskottssats gis virkning fra og med kalendermåneden etter den nevnte måneden.</article> <article class="defaultP" margin-top="true">§ 7 fjerde ledd blir nytt femte ledd.</article> <article class="defaultP" margin-top="true">§ 7 nytt sjette ledd skal lyde:</article><article class="legalP" id="kapittel-1-ledd-4">I saker der det er tatt opp spørsmål om fastsettelse av farskap, skal forskott alltid fastsettes etter reglene i § 5 første ledd andre punktum. Dersom farskap ikke blir fastsatt, skal forskott etterbetales i samsvar med bestemmelsene i § 5 første ledd tredje punktum.</article> <article class="defaultP" margin-top="true">§ 7 femte ledd blir nytt syvende ledd.</article> <article class="defaultP" margin-top="true">§ 9 fjerde ledd skal lyde:</article><article class="legalP" id="kapittel-1-ledd-5">Den som setter fram krav om eller får utbetalt bidragsforskott plikter å opplyse bidragsfogden om alle forhold og endringer i forhold som har betydning for retten til bidragsforskott. Bidragsfogden kan innhente nødvendige opplysninger fra arbeidsgiver mv. i samsvar med bestemmelsene i barneloven § 10 andre ledd.</article></section><section class="section" data-name="kapII" id="kapittel-2" data-lovdata-URL="LTI/lov/2003-01-10-5/KAPITTEL_2"><h2 data-text-align="center">II</h2><article class="centeredP" data-text-align="center"><i>Ikrafttredelse</i></article><article class="legalP" id="kapittel-2-ledd-1">Loven trer i kraft fra den tid departementet bestemmer.</article></section></main></body></html>