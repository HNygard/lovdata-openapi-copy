<!DOCTYPE html><html lang="no"><head><title>Forskrift om konsesjonsfrihet for visse erverv av fast eiendom, egenerklæring ved konsesjonsfrihet og om fulldyrket jord.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-12-08-1434</dd><dt class="dokid">DokumentID</dt><dd class="dokid">LTI/forskrift/2003-12-08-1434</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 16 s 2613</dd><dt class="dateInForce">I kraft fra</dt><dd class="dateInForce">2004-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1978-07-28-1</li><li>forskrift/1984-01-20-220</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-11-28-98/§2</li><li>lov/2003-11-28-98/§8</li><li>forskrift/2003-11-28-1401</li></ul></dd><dt class="dateOfPublication">Kunngjort</dt><dd class="dateOfPublication">2003-12-09</dd><dt class="journalNumber">Journalnummer</dt><dd class="journalNumber">2003-1221</dd><dt class="titleShort">Korttittel</dt><dd class="titleShort">Forskrift om konsesjonsfrihet mv.</dd><dt class="title">Tittel</dt><dd class="title">Forskrift om konsesjonsfrihet for visse erverv av fast eiendom, egenerklæring ved konsesjonsfrihet og om fulldyrket jord.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 8. desember 2003 med hjemmel i lov av 28. november 2003 nr. 98 om konsesjon ved erverv av fast eiendom (konsesjonsloven) § 2 og § 8, jf. delegeringsvedtak av 28. november 2003 nr. 1401.</dd><dt class="refid">RefID</dt><dd class="refid">forskrift/2003-12-08-1434</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om konsesjonsfrihet for visse erverv av fast eiendom, egenerklæring ved konsesjonsfrihet og om fulldyrket jord.<ul class="tocSubUl"><li>Kapittel 1. Unntak fra konsesjonsplikt<ul class="tocSubUl"><li>§ 1.</li></ul></li><li>Kapittel 2. Egenerklæring ved konsesjonsfrihet<ul class="tocSubUl"><li>§ 2.</li><li>§ 3.</li><li>§ 4.</li></ul></li><li>Kapittel 3. Forskjellige bestemmelser<ul class="tocSubUl"><li>§ 5.</li><li>§ 6.</li></ul></li><li>Kapittel 4. Ikrafttredelse<ul class="tocSubUl"><li>§ 7.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2003-12-08-1434" id="dokument"><h1>Forskrift om konsesjonsfrihet for visse erverv av fast eiendom, egenerklæring ved konsesjonsfrihet og om fulldyrket jord.</h1><section class="section" data-name="kap1" id="kapittel-1" data-lovdata-URL="LTI/forskrift/2003-12-08-1434/KAPITTEL_1"><h2>Kapittel 1. Unntak fra konsesjonsplikt</h2><article class="legalArticle" data-lovdata-URL="LTI/forskrift/2003-12-08-1434/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-1-paragraf-1-ledd-1">Konsesjon er ikke nødvendig når ervervet eller rettsstiftelsen gjelder:<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">eiendomsleilighet (selveierleilighet) med tilhørende andel i fellesareal mv. eller eierseksjon til boligformål</article></article></li><li data-li-identifier="b." data-name="b."><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">aksjeleilighet (aksje i bolighus med tilknyttet leierett)</article></article></li><li data-li-identifier="c." data-name="c."><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1">obligasjonsleilighet (pantobligasjon eller andel av pantobligasjon i bolighus med tilknyttet leierett)</article></article></li><li data-li-identifier="d." data-name="d."><article class="listArticle" id="kapittel-1-paragraf-1-ledd-1-punkt-4"><article class="legalP" id="kapittel-1-paragraf-1-ledd-1-punkt-4-ledd-1">andel i boligbyggelag, jf. lov av 4. februar 1960 nr. 1 om boligbyggelag</article></article></li><li data-li-identifier="e." data-name="e."><article class="listArticle" id="kapittel-1-paragraf-1-ledd-1-punkt-5"><article class="legalP" id="kapittel-1-paragraf-1-ledd-1-punkt-5-ledd-1">andel i borettslag, jf. lov av 4. februar 1960 nr. 2 om borettslag</article></article></li><li data-li-identifier="f." data-name="f."><article class="listArticle" id="kapittel-1-paragraf-1-ledd-1-punkt-6"><article class="legalP" id="kapittel-1-paragraf-1-ledd-1-punkt-6-ledd-1">borettslags erverv av fast eiendom fra boligbyggelag</article></article></li><li data-li-identifier="g." data-name="g."><article class="listArticle" id="kapittel-1-paragraf-1-ledd-1-punkt-7"><article class="legalP" id="kapittel-1-paragraf-1-ledd-1-punkt-7-ledd-1">mindre arealer som grenser til og skal legges til en allerede eksisterende bebygd eller ubebygd tomt, når samtykke til fradeling av arealet er gitt til dette formål etter plan- og bygningsloven og etter jordloven i område der jordloven gjelder</article></article></li><li data-li-identifier="h." data-name="h."><article class="listArticle" id="kapittel-1-paragraf-1-ledd-1-punkt-8"><article class="legalP" id="kapittel-1-paragraf-1-ledd-1-punkt-8-ledd-1">bebygd og ubebygd areal ved overdragelse fra Finnmark jordsalgskontor</article></article></li><li data-li-identifier="i." data-name="i."><article class="listArticle" id="kapittel-1-paragraf-1-ledd-1-punkt-9"><article class="legalP" id="kapittel-1-paragraf-1-ledd-1-punkt-9-ledd-1">grunn til bygging, utbedring, vedlikehold og drift av fylkesveg dersom det foreligger godkjent detaljplan etter forskriftene til vegloven § 12 andre ledd jf. plan- og bygningsloven § 119 nr. 1 fjerde ledd og § 120 nr. 4. Det samme gjelder for kommunal veg, dersom det foreligger vedtak om ekspropriasjon i medhold av vegloven § 50</article></article></li><li data-li-identifier="j." data-name="j."><article class="listArticle" id="kapittel-1-paragraf-1-ledd-1-punkt-10"><article class="legalP" id="kapittel-1-paragraf-1-ledd-1-punkt-10-ledd-1">grunn til privat veg som forestås av vegmyndighet, jf. vegloven § 9, dersom ervervet skjer i forbindelse med erverv av grunn til anlegg eller omlegging av offentlig veg, eller til oppfyllelse av godkjent detaljplan etter forskriftene til vegloven § 12 andre ledd jf. plan- og bygningsloven § 119 nr. 1 fjerde ledd og § 120 nr. 4</article></article></li><li data-li-identifier="k." data-name="k."><article class="listArticle" id="kapittel-1-paragraf-1-ledd-1-punkt-11"><article class="legalP" id="kapittel-1-paragraf-1-ledd-1-punkt-11-ledd-1">grunn erververen mottar etter vedtak i henhold til oreigningsloven § 6 i forbindelse med ekspropriasjon i medhold av vegloven § 50</article></article></li><li data-li-identifier="l." data-name="l."><article class="listArticle" id="kapittel-1-paragraf-1-ledd-1-punkt-12"><article class="legalP" id="kapittel-1-paragraf-1-ledd-1-punkt-12-ledd-1">sameiepart i bebygd eiendom som i stadfestet reguleringsplan er lagt ut til annet enn landbruksområde når erververen er sameier i eiendommen fra før</article></article></li><li data-li-identifier="m." data-name="m."><article class="listArticle" id="kapittel-1-paragraf-1-ledd-1-punkt-13"><article class="legalP" id="kapittel-1-paragraf-1-ledd-1-punkt-13-ledd-1">arealer i rasjonaliseringsøyemed overensstemmende med jordloven ved overdragelse fra staten ved fylkeslandbruksstyret</article></article></li><li data-li-identifier="n." data-name="n."><article class="listArticle" id="kapittel-1-paragraf-1-ledd-1-punkt-14"><article class="legalP" id="kapittel-1-paragraf-1-ledd-1-punkt-14-ledd-1">tomt til gjeterhytte i reindriftsnæringen når oppføring av slik hytte er godkjent av Reindriftsstyret eller Reindriftssjefen</article></article></li><li data-li-identifier="o." data-name="o."><article class="listArticle" id="kapittel-1-paragraf-1-ledd-1-punkt-15"><article class="legalP" id="kapittel-1-paragraf-1-ledd-1-punkt-15-ledd-1">tilleggsjord som er utvist i medhold av § 19 i lov av 6. juni 1975 nr. 31 (fjelloven), eller utmålt i medhold av § 2 i lov av 12. mars 1965 (lov om statens umatrikulerte grunn i Finnmark fylke), og ervervet er tilrådd av kommunen.</article></article></li></ul></article></article></section><section class="section" data-name="kap2" id="kapittel-2" data-lovdata-URL="LTI/forskrift/2003-12-08-1434/KAPITTEL_2"><h2>Kapittel 2. Egenerklæring ved konsesjonsfrihet</h2><article class="legalArticle" data-lovdata-URL="LTI/forskrift/2003-12-08-1434/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-2-paragraf-1-ledd-1">Konsesjonsfrihet etter konsesjonsloven § 4 første ledd nr. 1-4, § 5 første ledd nr. 1 og 2 og § 7 første ledd nr. 1 og 2 godtgjøres av erververen ved egenerklæring.</article><article class="legalP" id="kapittel-2-paragraf-1-ledd-2">Egenerklæringen skal gis på skjema fastsatt av Statens landbruksforvaltning. Opplysningene i skjemaet skal bekreftes slik som angitt på skjemaet.</article></article><article class="legalArticle" data-lovdata-URL="LTI/forskrift/2003-12-08-1434/§3" data-name="§3" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>.</h3><article class="legalP" id="kapittel-2-paragraf-2-ledd-1">Egenerklæring er ikke nødvendig ved erverv som faller inn under § 1.</article></article><article class="legalArticle" data-lovdata-URL="LTI/forskrift/2003-12-08-1434/§4" data-name="§4" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>.</h3><article class="legalP" id="kapittel-2-paragraf-3-ledd-1">Egenerklæring som nevnt i § 2 skal sendes registerfører samtidig med at hjemmelsdokumentet sendes til tinglysing.</article><article class="legalP" id="kapittel-2-paragraf-3-ledd-2">Registerfører kan for øvrig kreve de dokumentasjoner han anser nødvendige for å fastslå at det foreligger konsesjonsfrihet.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2003-12-08-1434/KAPITTEL_3"><h2>Kapittel 3. Forskjellige bestemmelser</h2><article class="legalArticle" data-lovdata-URL="LTI/forskrift/2003-12-08-1434/§5" data-name="§5" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>.</h3><article class="legalP" id="kapittel-3-paragraf-1-ledd-1">Fulldyrket jord etter konsesjonsloven § 4 første ledd nr. 4 er jord som er dyrket til vanlig pløyedybde og som kan nyttes til åkervekster eller eng som kan fornyes ved pløying. Definisjonene som ligger til grunn for økonomisk kartverk skal legges til grunn ved avgrensningen.</article><article class="legalP" id="kapittel-3-paragraf-1-ledd-2">Kan det fastsettes pålegg etter jordloven § 8, skal vanhevdet jord anses som fulldyrket jord etter konsesjonsloven § 4 første ledd nr. 4 selv om arealet ut fra en landbruksfaglig vurdering basert på definisjonene i økonomisk kartverk ikke lenger kan karakteriseres som fulldyrket jord.</article></article><article class="legalArticle" data-lovdata-URL="LTI/forskrift/2003-12-08-1434/§6" data-name="§6" id="kapittel-3-paragraf-2"><h3 class="legalArticleHeader"><span class="legalArticleValue">§ 6</span>.</h3><article class="legalP" id="kapittel-3-paragraf-2-ledd-1">Følgende banker og institusjoner godkjennes i henhold til konsesjonsloven § 5 første ledd nr. 5:<ul class="defaultList"><li><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">offentlige banker, sparebanker, forretningsbanker,</article></article></li><li><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">offentlige fond, Rikstrygdeverket, forsikringsselskaper, og</article></article></li><li><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">offentlig godkjente kredittinstitusjoner.</article></article></li></ul></article></article></section><section class="section" data-name="kap4" id="kapittel-4" data-lovdata-URL="LTI/forskrift/2003-12-08-1434/KAPITTEL_4"><h2>Kapittel 4. Ikrafttredelse</h2><article class="legalArticle" data-lovdata-URL="LTI/forskrift/2003-12-08-1434/§7" data-name="§7" id="kapittel-4-paragraf-1"><h3 class="legalArticleHeader"><span class="legalArticleValue">§ 7</span>.</h3><article class="legalP" id="kapittel-4-paragraf-1-ledd-1">Denne forskrift trer i kraft 1. januar 2004.</article><article class="legalP" id="kapittel-4-paragraf-1-ledd-2">Samtidig oppheves forskrift om konsesjonsfrihet for visse erverv av fast eiendom mv. og om saksbehandlingen i konsesjonssaker, fastsatt ved kgl.res. 28. juli 1978 nr. 1 og forskrift om egenerklæring ved konsesjonsfrie erverv av fast eiendom mv. fastsatt av Landbruksdepartementet 20. januar 1984 nr. 220 i medhold av lov av 31. mai 1974 nr. 19 om konsesjon ved erverv av fast eiendom (konsesjonsloven).</article></article></section></main></body></html>