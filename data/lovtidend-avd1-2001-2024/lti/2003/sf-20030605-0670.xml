<!DOCTYPE html><html lang="no"><head><title>Forskrift om adgang til å delta i fisket etter torsk for fartøy under 28 meter største lengde som fisker med konvensjonelle redskap i Nordsjøen sør for 62° N i 2003.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-06-05-670</dd><dt class="dokid">DokumentID</dt><dd class="dokid">LTI/forskrift/2003-06-05-670</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 8 s 1312</dd><dt class="dateInForce">I kraft fra</dt><dd class="dateInForce">2003-06-05 – 2003-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-03-26-15/§21</li><li>forskrift/2000-02-11-99</li></ul></dd><dt class="dateOfPublication">Kunngjort</dt><dd class="dateOfPublication">2003-06-11</dd><dt class="journalNumber">Journalnummer</dt><dd class="journalNumber">2003-0563</dd><dt class="titleShort">Korttittel</dt><dd class="titleShort">Forskrift om adgang til torskefisket, Nordsjøen</dd><dt class="title">Tittel</dt><dd class="title">Forskrift om adgang til å delta i fisket etter torsk for fartøy under 28 meter største lengde som fisker med konvensjonelle redskap i Nordsjøen sør for 62° N i 2003.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 5. juni 2003 med hjemmel i lov av 26. mars 1999 nr. 15 om retten til å delta i fiske og fangst (deltakerloven) § 21, jf. delegeringsvedtak av 11. februar 2000 nr. 99.</dd><dt class="refid">RefID</dt><dd class="refid">forskrift/2003-06-05-670</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om adgang til å delta i fisket etter torsk for fartøy under 28 meter største lengde som fisker med konvensjonelle redskap i Nordsjøen sør for 62° N i 2003.<ul class="tocSubUl"><li>Kapittel 1. Virkeområde<ul class="tocSubUl"><li>§ 1. Virkeområde</li></ul></li><li>Kapittel 2. Fartøy i gruppe I<ul class="tocSubUl"><li>§ 2. Vilkår for deltakelse</li><li>§ 3. Dispensasjon</li><li>§ 4. Utskiftning av fartøy</li><li>§ 5. Salg av fartøy</li><li>§ 6. Dødsfall</li><li>§ 7. Midlertidig tillatelse til å benytte annet fartøy (leiefartøy)</li><li>§ 8. Begrensning i deltakelsen</li></ul></li><li>Kapittel 3. Fartøy i gruppe II<ul class="tocSubUl"><li>§ 9. Vilkår for deltakelse</li><li>§ 10. Begrensning i deltakelsen</li></ul></li><li>Kapittel 4. Straff og ikrafttredelse<ul class="tocSubUl"><li>§ 11. Straff</li><li>§ 12. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2003-06-05-670" id="dokument"><h1>Forskrift om adgang til å delta i fisket etter torsk for fartøy under 28 meter største lengde som fisker med konvensjonelle redskap i Nordsjøen sør for 62° N i 2003.</h1><section class="section" data-name="kap1" id="kapittel-1" data-lovdata-URL="LTI/forskrift/2003-06-05-670/KAPITTEL_1"><h2>Kapittel 1. Virkeområde</h2><article class="legalArticle" data-lovdata-URL="LTI/forskrift/2003-06-05-670/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder alt fiske etter torsk med norsk fartøy under 28 meter største lengde som fisker med annet redskap enn trål og not i området sør for 62° N, vest for en rett linje gjennom Lindesnes fyr og Hanstholmen fyr, øst for 4° V og nord for 51° N.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2003-06-05-670/KAPITTEL_2"><h2>Kapittel 2. Fartøy i gruppe I</h2><article class="legalArticle" data-lovdata-URL="LTI/forskrift/2003-06-05-670/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Vilkår for deltakelse</span></h3><article class="legalP" id="kapittel-2-paragraf-1-ledd-1">For å kunne delta i gruppe I må følgende vilkår være oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">fartøyet må være registrert i merkeregisteret og må ha en største lengde 27,99 meter,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">eier av fartøyet og høvedsmann må være ført på blad B i fiskermanntallet,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">fartøyet må være egnet, bemannet og utstyrt for fiske etter torsk,</article></article></li><li data-li-identifier="d)" data-name="d)"><article class="listArticle" id="kapittel-2-paragraf-1-ledd-1-punkt-4"><article class="legalP" id="kapittel-2-paragraf-1-ledd-1-punkt-4-ledd-1">fartøy under 21 meter må i tillegg ha fisket og levert minst 10 tonn torsk rund vekt i området beskrevet i § 1 i minst ett av årene 2000, 2001 eller 2002,</article></article></li><li data-li-identifier="e)" data-name="e)"><article class="listArticle" id="kapittel-2-paragraf-1-ledd-1-punkt-5"><article class="legalP" id="kapittel-2-paragraf-1-ledd-1-punkt-5-ledd-1">fartøy fra og med 21 meter største lengde og under 28 meter største lengde må i tillegg ha fisket og levert minst 50 tonn torsk rund vekt i området beskrevet i § 1 i minst ett av årene 2000, 2001 eller 2002.</article></article></li></ul></article><article class="legalP" id="kapittel-2-paragraf-1-ledd-2">Søker må selv fremlegge dokumentasjon på at kvantumskravene i første ledd bokstav d og e er oppfylt.</article><article class="legalP" id="kapittel-2-paragraf-1-ledd-3">Søknad om deltakelse må være Fiskeridirektoratet i hende innen 31. august 2003.</article><article class="legalP" id="kapittel-2-paragraf-1-ledd-4">Dersom ikke alle vilkårene er oppfylt til enhver tid, vil adgangen til å delta falle bort.</article><article class="legalP" id="kapittel-2-paragraf-1-ledd-5">Adgangen til å delta kan ikke overføres til annet fartøy.</article></article><article class="legalArticle" data-lovdata-URL="LTI/forskrift/2003-06-05-670/§3" data-name="§3" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Dispensasjon</span></h3><article class="legalP" id="kapittel-2-paragraf-2-ledd-1">Fiskeridirektoratet kan dispensere fra vilkårene i § 2 første ledd bokstav d og e når aktivitet som beskrevet i nevnte bestemmelser ikke er oppfylt på grunn av at eier har hatt tillitsverv i fiskeriorganisasjon eller offentlig verv. Slik tillatelse kan bare gis til personer som kan vise til tidligere deltakelse med eget fartøy i fiske etter torsk med annet redskap enn trål eller not i området beskrevet i § 1.</article><article class="legalP" id="kapittel-2-paragraf-2-ledd-2">Fiskeridirektoratet kan dispensere fra bestemmelsene i første ledd bokstav d og e for fartøy som er kjøpt eller kontrahert før denne forskrifts ikrafttredelse dersom det kan godtgjøres at torskefisket var en vesentlig del av det planlagte driftsgrunnlaget.</article></article><article class="legalArticle" data-lovdata-URL="LTI/forskrift/2003-06-05-670/§4" data-name="§4" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Utskiftning av fartøy</span></h3><article class="legalP" id="kapittel-2-paragraf-3-ledd-1">Deltakeradgang i gruppe I kan ikke overføres til annet fartøy.</article><article class="legalP" id="kapittel-2-paragraf-3-ledd-2">Ved utskiftning av fartøy som har adgang til å delta i gruppe I kan Fiskeridirektoratets regionkontor gi eier tillatelse til å delta i gruppe I med et erstatningsfartøy. Fiskeridirektoratet er klageinstans.</article><article class="legalP" id="kapittel-2-paragraf-3-ledd-3">Deltakeradgang i gruppe I med utskiftningsfartøyet bortfaller når slik tillatelse gis til erstatningsfartøyet.</article><article class="legalP" id="kapittel-2-paragraf-3-ledd-4">Søknad om deltakeradgang etter annet ledd sendes på fastsatt skjema til Fiskeridirektoratets regionkontor.</article></article><article class="legalArticle" data-lovdata-URL="LTI/forskrift/2003-06-05-670/§5" data-name="§5" id="kapittel-2-paragraf-4"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Salg av fartøy</span></h3><article class="legalP" id="kapittel-2-paragraf-4-ledd-1">Salg av fartøy som har adgang til å delta i gruppe I medfører ikke adgang til å delta i gruppe I for ny eier.</article><article class="legalP" id="kapittel-2-paragraf-4-ledd-2">Ved salg av slikt fartøy kan Fiskeridirektoratets regionkontor likevel gi ny eier tillatelse til å delta i gruppe I dersom vilkårene i § 2 er oppfylt. Fiskeridirektoratet er klageinstans.</article><article class="legalP" id="kapittel-2-paragraf-4-ledd-3">Adgang for ny eier til å delta medfører at selgers adgang til å delta med et erstatningsfartøy bortfaller.</article><article class="legalP" id="kapittel-2-paragraf-4-ledd-4">Søknad om deltakeradgang etter annet ledd sendes på fastsatt skjema til Fiskeridirektoratets regionkontor.</article></article><article class="legalArticle" data-lovdata-URL="LTI/forskrift/2003-06-05-670/§6" data-name="§6" id="kapittel-2-paragraf-5"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Dødsfall</span></h3><article class="legalP" id="kapittel-2-paragraf-5-ledd-1">Dersom fartøyeier dør, bortfaller adgangen til å delta i fisket.</article><article class="legalP" id="kapittel-2-paragraf-5-ledd-2">Den som ved arv erverver fartøy som hadde adgang til å delta i fisket, kan etter søknad gis adgang til å delta i fisket dersom vilkårene i § 2 er oppfylt.</article><article class="legalP" id="kapittel-2-paragraf-5-ledd-3">Den som ved arv erverver fartøy som hadde adgang til å delta i fisket, kan også selge fartøyet med adgang for at ny eier kan tildeles deltakeradgang etter søknad. Vilkårene i § 2 og § 4 må være oppfylt. Søknad om slik tillatelse sendes på fastsatt skjema til Fiskeridirektoratets regionkontor som avgjør saken. Fiskeridirektoratet er klageinstans.</article></article><article class="legalArticle" data-lovdata-URL="LTI/forskrift/2003-06-05-670/§7" data-name="§7" id="kapittel-2-paragraf-6"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Midlertidig tillatelse til å benytte annet fartøy (leiefartøy)</span></h3><article class="legalP" id="kapittel-2-paragraf-6-ledd-1">Fiskeridirektoratet kan ved forlis og havari som medfører vesentlig driftsavbrudd, dispensere fra forbudet i § 2 siste ledd.</article><article class="legalP" id="kapittel-2-paragraf-6-ledd-2">Fiskeridirektoratet kan fastsette nærmere vilkår for slik tillatelse, herunder at høvedsmann samt hele eller deler av mannskapet skal delta med leiefartøyet.</article><article class="legalP" id="kapittel-2-paragraf-6-ledd-3">Det kan ikke gis tillatelse til å benytte et leiefartøy som har en største lengde på 28 meter eller mer.</article></article><article class="legalArticle" data-lovdata-URL="LTI/forskrift/2003-06-05-670/§8" data-name="§8" id="kapittel-2-paragraf-7"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Begrensning i deltakelsen</span></h3><article class="legalP" id="kapittel-2-paragraf-7-ledd-1">Eier av fartøy som deltar i gruppe I, har ikke adgang til å delta med annet fartøy i gruppe II. Eier av fartøy som deltar i gruppe I, har heller ikke adgang til å la annet fartøy delta i gruppe II med andre som høvedsmenn.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2003-06-05-670/KAPITTEL_3"><h2>Kapittel 3. Fartøy i gruppe II</h2><article class="legalArticle" data-lovdata-URL="LTI/forskrift/2003-06-05-670/§9" data-name="§9" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Vilkår for deltakelse</span></h3><article class="legalP" id="kapittel-3-paragraf-1-ledd-1">Fartøy som ikke fyller vilkårene i § 2, kan delta i gruppe II når følgende vilkår er oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">fartøyet må være registrert i merkeregisteret og ha en største lengde 27,99 meter,</article></article></li><li data-li-identifier="b)" data-name="b)"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">eier av fartøyet og høvedsmann må være ført i fiskermanntallet,</article></article></li><li data-li-identifier="c)" data-name="c)"><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">fartøyet må være egnet, bemannet og utstyrt for fiske etter torsk.</article></article></li></ul></article></article><article class="legalArticle" data-lovdata-URL="LTI/forskrift/2003-06-05-670/§10" data-name="§10" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Begrensning i deltakelsen</span></h3><article class="legalP" id="kapittel-3-paragraf-2-ledd-1">Eier av fartøy som deltar i gruppe II, har ikke adgang til å delta med annet fartøy i gruppe II. Eier av fartøy som deltar i gruppe II, har heller ikke adgang til å la annet fartøy delta i gruppe II med andre som høvedsmenn.</article><article class="legalP" id="kapittel-3-paragraf-2-ledd-2">Eier av fartøy som deltar i gruppe II, har ikke adgang til å delta med annet fartøy i gruppe I. Eier av fartøy som deltar i gruppe II, har heller ikke adgang til å la annet fartøy delta i gruppe I med andre som høvedsmenn.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2003-06-05-670/KAPITTEL_4"><h2>Kapittel 4. Straff og ikrafttredelse</h2><article class="legalArticle" data-lovdata-URL="LTI/forskrift/2003-06-05-670/§11" data-name="§11" id="kapittel-4-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Straff</span></h3><article class="legalP" id="kapittel-4-paragraf-1-ledd-1">Den som forsettlig eller uaktsomt overtrer bestemmelsene i denne forskrift, straffes i henhold til lov av 26. mars 1999 nr. 15 om retten til å delta i fiske og fangst § 29. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2003-06-05-670/§12" data-name="§12" id="kapittel-4-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-2-ledd-1">Denne forskrift trer i kraft straks og gjelder til og med 31. desember 2003.</article></article></section></main></body></html>