<!DOCTYPE html><html lang="no"><head><title>Forskrift om miljøplan.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-01-15-54</dd><dt class="dokid">DokumentID</dt><dd class="dokid">LTI/forskrift/2003-01-15-54</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 2 s 267</dd><dt class="dateInForce">I kraft fra</dt><dd class="dateInForce">2003-01-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§3</li><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">2003-01-28</dd><dt class="journalNumber">Journalnummer</dt><dd class="journalNumber">2003-0083</dd><dt class="titleShort">Korttittel</dt><dd class="titleShort">Forskrift om miljøplan</dd><dt class="title">Tittel</dt><dd class="title">Forskrift om miljøplan.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 15. januar 2003 med hjemmel i lov av 12. mai 1995 nr. 23 om jord (jordlova) § 3 og § 18.</dd><dt class="refid">RefID</dt><dd class="refid">forskrift/2003-01-15-54</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om miljøplan.<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Miljøplan</li><li>§ 4. Vilkår</li><li>§ 5. Kontroll</li><li>§ 6. Administrasjon, dispensasjon og klage</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2003-01-15-54" id="dokument"><h1>Forskrift om miljøplan.</h1><article class="legalArticle" data-lovdata-URL="LTI/forskrift/2003-01-15-54/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Miljøplan skal bidra til mer miljøvennlig jordbruksproduksjon og til at positive miljøeffekter av jordbruksdrift kan holdes ved like eller økes. Planen skal også medvirke til økt verdiskaping med utgangspunkt i jordbrukets positive miljøeffekter, samt synliggjøre miljøinnsatsen i jordbruket.</article></article><article class="legalArticle" data-lovdata-URL="LTI/forskrift/2003-01-15-54/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder alle foretak som mottar produksjonstilskudd.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. forskrift av 22. mars 2002 nr. 283 om produksjonstilskudd i jordbruket.</article></footer></article><article class="legalArticle" data-lovdata-URL="LTI/forskrift/2003-01-15-54/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Miljøplan</span></h2><article class="legalP" id="paragraf-3-ledd-1">Med miljøplan menes et system i to trinn for registrering, planlegging og dokumentasjon av tiltak som gjelder miljømessige forhold knyttet til jordbruksdrift.</article></article><article class="legalArticle" data-lovdata-URL="LTI/forskrift/2003-01-15-54/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Vilkår</span></h2><article class="legalP" id="paragraf-4-ledd-1">Miljøplan trinn 1 skal inneholde:<ul class="defaultList"><li data-li-identifier="1." data-name="1."><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">Kart over jordbruksarealene foretaket til enhver tid disponerer, samt andre arealer som foretaket disponerer eller som er av betydning for eller som er påvirket av jordbruksdriften. Kulturminner, områder som er viktige for biologisk mangfold, arealer med risiko for tap av jord og næringsstoffer og andre forhold av miljømessig betydning, skal være kartfestet og beskrevet.</article></article></li><li data-li-identifier="2." data-name="2."><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">Gjødslingsplan og sprøytejournal for de foretak som er underlagt krav om dette i særforskrifter.</article></article></li><li data-li-identifier="3." data-name="3."><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">Skjema fastsatt av Statens landbruksforvaltning som dokumenterer miljømessige forhold knyttet til jordbruksdriften. Skjemaet skal være utfylt i samsvar med de faktiske forhold som gjelder denne driften.</article></article></li><li data-li-identifier="4." data-name="4."><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">Plan med frist for gjennomføring av nødvendige tiltak dersom det er avdekket manglende ivaretakelse av miljøhensyn ved utfylling av skjema.</article></article></li><li data-li-identifier="5." data-name="5."><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">Dokumentasjon på gjennomføring av tiltak.</article></article></li></ul></article><article class="legalP" id="paragraf-4-ledd-2">Miljøplan trinn 2 er knyttet til særskilte miljøformål i jordbruket, og skal inneholde:<ul class="defaultList"><li data-li-identifier="1." data-name="1."><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">Målsetting for foretakets miljøinnsats.</article></article></li><li data-li-identifier="2." data-name="2."><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">Planer for tiltak som skal fremme særskilte miljøformål.</article></article></li><li data-li-identifier="3." data-name="3."><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">Dokumentasjon på gjennomføring av tiltak.</article></article></li></ul></article><article class="legalP" id="paragraf-4-ledd-3">Miljøplan trinn 1 skal foreligge innen 15. november hvert år.</article><article class="legalP" id="paragraf-4-ledd-4">Dokumentasjon knyttet til miljøplanen skal oppbevares på foretaket og være tilgjengelig i 10 år etter planårets slutt.</article></article><article class="legalArticle" data-lovdata-URL="LTI/forskrift/2003-01-15-54/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kontroll</span></h2><article class="legalP" id="paragraf-5-ledd-1">Statens landbruksforvaltning, fylkesmannen og kommunen kan kontrollere at foretakets miljøplan tilfredsstiller de krav som denne forskriften setter.</article><article class="legalP" id="paragraf-5-ledd-2">Foretaket plikter å gi nødvendige opplysninger og godta nødvendige kontrolltiltak som blir satt i verk.</article></article><article class="legalArticle" data-lovdata-URL="LTI/forskrift/2003-01-15-54/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Administrasjon, dispensasjon og klage</span></h2><article class="legalP" id="paragraf-6-ledd-1">Vedtak etter denne forskriften fattes av kommunen og kan påklages til fylkesmannen etter lov av 10. februar 1967 om behandlingsmåten i forvaltningssaker (forvaltningsloven) kap. VI.</article><article class="legalP" id="paragraf-6-ledd-2">Fylkesmannen kan i særlige tilfeller dispensere fra reglene i denne forskriften.</article><article class="legalP" id="paragraf-6-ledd-3">Statens landbruksforvaltning kan gi utfyllende bestemmelser til forskriften.</article></article><article class="legalArticle" data-lovdata-URL="LTI/forskrift/2003-01-15-54/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft straks.</article></article></main></body></html>