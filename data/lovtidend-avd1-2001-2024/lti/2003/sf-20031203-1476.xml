<!DOCTYPE html><html lang="no"><head><title>Forskrift om endring i forskrift om førerkort og førerprøve m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-12-03-1476</dd><dt class="dokid">DokumentID</dt><dd class="dokid">LTI/forskrift/2003-12-03-1476</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 17 s 2723</dd><dt class="dateInForce">I kraft fra</dt><dd class="dateInForce">2003-12-03</dd><dt class="changesToDocuments">Endrer</dt><dd class="changesToDocuments"><ul><li>forskrift/1979-02-23-4</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§24</li><li>lov/1965-06-18-4/§24a</li><li>lov/1965-06-18-4/§26</li><li>lov/1965-06-18-4/§27</li><li>lov/1965-06-18-4/§28</li><li>lov/1965-06-18-4/§30</li><li>lov/1965-06-18-4/§42</li><li>forskrift/1967-03-17-3462</li><li>forskrift/2003-09-29-1196</li></ul></dd><dt class="dateOfPublication">Kunngjort</dt><dd class="dateOfPublication">2003-12-16</dd><dt class="lastupdated">Rettet</dt><dd class="lastupdated">2004-01-27 (§ 19)</dd><dt class="journalNumber">Journalnummer</dt><dd class="journalNumber">2003-1197</dd><dt class="titleShort">Korttittel</dt><dd class="titleShort">Endr. i førerkortforskriften</dd><dt class="title">Tittel</dt><dd class="title">Forskrift om endring i forskrift om førerkort og førerprøve m.v.</dd><dt class="miscInformation">Annet om dokumentet</dt><dd class="miscInformation">Fastsatt av Vegdirektoratet 3. desember 2003 med hjemmel i vegtrafikkloven av 18. juni 1965 nr. 4 § 24, § 24a, § 26, § 27, § 28, § 30 og § 42, jf. ikrafttredelsesvedtak av 17. mars 1967 nr. 3462 og delegeringsvedtak av 29. september 2003 nr. 1196. Jf. EØS-avtalen vedlegg XIII nr. 24a (direktiv 91/439/EØF som endret ved direktiv 94/72/EF, direktiv 96/47/EF, direktiv 97/26/EF og direktiv 2000/56/EF).</dd><dt class="refid">RefID</dt><dd class="refid">forskrift/2003-12-03-1476</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om førerkort og førerprøve m.v.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-12-03-1476" id="dokument"><h1>Forskrift om endring i forskrift om førerkort og førerprøve m.v.</h1><section class="section" data-name="kapI" id="kapittel-1" data-lovdata-URL="LTI/forskrift/2003-12-03-1476/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 23. februar 1979 nr. 4 om førerkort og førerprøve m.v. gjøres følgende endringer:</article> <article class="defaultP" margin-top="true">§ 15 nr. 3 skal lyde:</article><article class="numberedLegalP" data-numerator="3" id="kapittel-1-nummer-1">3. Den praktiske prøven avlegges på godkjent læresykkel uten sidevogn (jf. trafikkopplæringsforskriften § 4 nr. 2) eller på annen tilsvarende motorsykkel uten sidevogn. Motorsykkelen skal som tilleggsutstyr ha kortslutningsbryter for motor montert på støttehåndtakets venstre side og kommunikasjonsutstyr for sensor og kandidat. Motorsykkelen skal ha en konstruksjonshastighet på minst 100 km/t. Den praktiske prøven til klasse A1 og klasse A avlegges med lett motorsykkel med slagvolum på minst 75 ccm henholdsvis motorsykkel med slagvolum på minst 450 ccm og en effekt på over 35 kW.<article class="legalP" id="kapittel-1-nummer-1-ledd-1">Sensor skal under den trafikale del av prøven så vidt mulig sitte bak på motorsykkelen. Kandidaten skal under kjøring bruke hjelm, visir/briller, hansker, fottøy som dekker over ankelen og hensiktsmessige klær egnet for motorsykkelkjøring som dekker øvrige kroppsdeler.</article></article> <article class="defaultP" margin-top="true">§ 16 nr. 2 skal lyde:</article><article class="numberedLegalP" data-numerator="2" id="kapittel-1-nummer-2">2. Den praktiske prøven avlegges på godkjent lærevogn (jf. trafikkopplæringsforskriften § 4 nr. 3) eller på annen tilsvarende bil. Bilen skal ha en konstruksjonshastighet på minst 100 km/t og som tilleggsutstyr ha ekstra utvendig speil som gir sensor tilstrekkelig utsyn bakover samt ha lys over pedalene på førersiden.</article> <article class="defaultP" margin-top="true">§ 17 nr. 2 skal lyde:</article><article class="numberedLegalP" data-numerator="2" id="kapittel-1-nummer-3">2. Den praktiske prøven avlegges på godkjent lærevogn med dobbelt sett betjeningsinnretning for fotbrems, jf. trafikkopplæringsforskriften § 4 nr. 4. Lastebilen skal ha en konstruksjonshastighet på minst 80 km/t, tillatt totalvekt på minst 12.000 kg, lengde på minst 8 m, bredde på minst 2,4 m og en akselavstand på minimum 4 meter. Kjøretøyet skal ha ABS-bremser, girkasse med minimum åtte gir til kjøring fremover, lukket lasterom som minst er like høyt og bredt som førerhuset og fartsskriver som fastsatt i forskrift av 28. september 1993 nr. 910 om kjøre- og hviletid m.v. ved innenlandsk transport og transport innen EØS-området § 1-1, jf. forordning (EØF) nr. 3821/85.<article class="legalP" id="kapittel-1-nummer-3-ledd-1">Under førerprøven skal kjøretøyet ha last som fastsatt i aktuell læreplan, likevel må samlet aktuell totalvekt ikke være mindre enn 10.000 kg.</article><article class="legalP" id="kapittel-1-nummer-3-ledd-2">Frem til 11. oktober 2010 kan den praktiske prøven avlegges med lastebil godkjent og tatt i bruk som lærevogn før 1. januar 2004.</article></article> <article class="defaultP" margin-top="true">§ 17a nr. 2 skal lyde:</article><article class="numberedLegalP" data-numerator="2" id="kapittel-1-nummer-4">2. Den praktiske prøven avlegges på godkjent lærevogn med dobbelt sett betjeningsinnretning for fotbrems, jf. trafikkopplæringsforskriften § 4 nr. 4. Kjøretøyet skal ha en konstruksjonshastighet på minst 80 km/t, tillatt totalvekt mellom 6.000 og 7.500 kg og lengde minimum 5 meter. Kjøretøyet skal ha ABS-bremser, lukket lasterom som minst er like høyt og bredt som førerhuset og fartsskriver som fastsatt i forskrift av 28. september 1993 nr. 910 om kjøre- og hviletid m.v. ved innenlandsk transport og transport innen EØS-området § 1-1, jf. forordning (EØF) nr. 3821/85.<article class="legalP" id="kapittel-1-nummer-4-ledd-1">Kjøretøyet må være lastet med minst 50% av tillatt nyttelast.</article><article class="legalP" id="kapittel-1-nummer-4-ledd-2">Frem til 11. oktober 2010 kan den praktiske prøven avlegges med lastebil godkjent og tatt i bruk som lærevogn før 1. januar 2004.</article></article> <article class="defaultP" margin-top="true">§ 18 nr. 2 skal lyde:</article><article class="numberedLegalP" data-numerator="2" id="kapittel-1-nummer-5">2. Den praktiske prøven avlegges på godkjent lærevogn med dobbelt sett betjeningsinnretning for fotbrems, jf. trafikkopplæringsforskriften § 4 nr. 4. Bussen skal ha en konstruksjonshastighet på minst 80 km/t, totallengde på minst 10 m, bredde på minst 2,4 m og akselavstand minimum 5,5 meter. Kjøretøyet skal ha ABS-bremser og fartsskriver som fastsatt i forskrift av 28. september 1993 nr. 910 om kjøre- og hviletid m.v. ved innenlandsk transport og transport innen EØS-området § 1-1, jf. forordning (EØF) nr. 3821/85.<article class="legalP" id="kapittel-1-nummer-5-ledd-1">Frem til 11. oktober 2010 kan den praktiske prøven avlegges med buss godkjent og tatt i bruk som lærevogn før 1. januar 2004.</article></article> <article class="defaultP" margin-top="true">§ 18 nr. 3 oppheves.</article> <article class="defaultP" margin-top="true">§ 18a nr. 2 skal lyde:</article><article class="numberedLegalP" data-numerator="2" id="kapittel-1-nummer-6">2. Den praktiske prøven avlegges på godkjent lærevogn med dobbelt sett betjeningsinnretning for fotbrems, jf. trafikkopplæringsforskriften § 4 nr. 4. Minibussen skal ha en konstruksjonshastighet på minst 80 km/t, tillatt totalvekt på minst 4.000 kg, være minst 5,2 m lang og ha ABS-bremser. Kjøretøyet skal ikke ha flere enn 16 passasjerplasser. Kjøretøyet skal ha fartsskriver som fastsatt i forskrift av 28. september 1993 nr. 910 om kjøre- og hviletid m.v. ved innenlandsk transport og transport innen EØS-området § 1-1, jf. forordning (EØF) nr. 3821/85.<article class="legalP" id="kapittel-1-nummer-6-ledd-1">Frem til 11. oktober 2010 kan den praktiske prøven avlegges med minibuss godkjent og tatt i bruk som lærevogn før 1. januar 2004.</article></article> <article class="defaultP" margin-top="true">§ 19 nr. 1 første og nytt annet ledd skal lyde:</article><article class="legalP" id="kapittel-1-ledd-2">Den praktiske prøven avlegges med personbil som tilfredsstiller kravene til førerprøve klasse B (jf. § 16 nr. 2) og tilhenger med tillatt totalvekt på minst 1000 kg, men det stilles ikke krav om dobbelt sett betjeningsinnretning for kopling og brems. Vogntoget må ha en samlet tillatt totalvekt på over 3.500 kg og kunne oppnå en hastighet på minst 100 km/t. Tilhengeren skal være lukket. Den skal enten være like høy og bred som personbilen eller mindre enn personbilen forutsatt av at det ikke er mulig å ha utsyn bakover fra førerplass uten å måtte bruke sidespeilene. Tilhengeren skal ha en aktuell totalvekt på minst 800 kg. I tilknytning til førerprøven skal det gjennomføres mørkekjøring i samsvar med § 30 nr. 1 tredje ledd.</article><article class="legalP" id="kapittel-1-ledd-3">Frem til 11. oktober 2010 kan den praktiske prøven avlegges med vogntog hvor trekkvogn er godkjent og tatt i bruk som lærevogn før 1. januar 2004.<ul class="defaultList" data-text-size="small"><li data-li-identifier="0" data-name="0"><article class="listArticle" data-text-size="small" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">Endret ved rettelse 27.1.2004, se Norsk Lovtidend nr. 1/2004.</article></article></li></ul></article> <article class="defaultP" margin-top="true">§ 19 nr. 1 nåværende annet og tredje ledd blir tredje og nytt fjerde ledd.<ul class="defaultList" data-text-size="small"><li data-li-identifier="0" data-name="0"><article class="listArticle" data-text-size="small" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">Endret ved rettelse 27.1.2004, se Norsk Lovtidend nr. 1/2004.</article></article></li></ul></article> <article class="defaultP" margin-top="true">§ 19 nr. 2 første og nytt annet ledd skal lyde:</article><article class="legalP" id="kapittel-1-ledd-4">Den teoretiske og praktiske prøve avlegges etter reglene i § 13 og § 14. I tilknytning til førerprøven skal det gjennomføres obligatorisk kurs i mørkekjøring i samsvar med reglene i § 30 nr. 1 tredje ledd. Den praktiske prøven skal avlegges med lastebil som tilfredsstiller kravene til førerprøve klasse C (jf. § 17 nr. 2) med tilhenger. Vogntoget skal ha en totallengde på minst 18 m og tilhengeren skal være en slepvogn med tillatt totalvekt 20.000 kg eller mer. Alternativt kan prøven avlegges med vogntog med totallengde på minst 15,5 meter hvor semitrailer har tillatt totalvekt 25.000 kg eller mer. Både vogntog med slepvogn og semitrailer skal ha en bredde på minst 2,40 meter og kunne oppnå en hastighet på minst 80 km/t. Tilhengeren skal være minst 7,5 m lang, være lukket og minst like høy og bred som kjøretøyet. Under førerprøven skal kjøretøyet ha last som fastsatt i aktuell læreplan, likevel må samlet aktuell totalvekt ikke være mindre enn 15.000 kg.</article><article class="legalP" id="kapittel-1-ledd-5">Frem til 11. oktober 2010 kan den praktiske prøven avlegges med vogntog hvor trekkvogn er godkjent og tatt i bruk som lærevogn før 1. januar 2004.<ul class="defaultList" data-text-size="small"><li data-li-identifier="0" data-name="0"><article class="listArticle" data-text-size="small" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">Endret ved rettelse 27.1.2004, se Norsk Lovtidend nr. 1/2004.</article></article></li></ul></article> <article class="defaultP" margin-top="true">§ 19 nr. 2 nåværende annet ledd blir nytt tredje ledd.<ul class="defaultList" data-text-size="small"><li data-li-identifier="0" data-name="0"><article class="listArticle" data-text-size="small" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">Endret ved rettelse 27.1.2004, se Norsk Lovtidend nr. 1/2004.</article></article></li></ul></article> <article class="defaultP" margin-top="true">§ 19 nr. 3 første og nytt annet ledd skal lyde:</article><article class="legalP" id="kapittel-1-ledd-6">Den praktiske prøven skal avlegges med vogntog som består av lastebil som tilfredsstiller kravene til førerprøve klasse C1 (jf. § 17a nr. 2) og tilhenger som har tillatt totalvekt minimum 2000 kg. Tilhengeren skal være lukket og enten minst like høy og bred som førerhuset, eller mindre enn førerhuset forutsatt av at det ikke er mulig å få utsyn bakover fra førerplass uten å måtte bruke sidespeilene. Vogntoget må kunne oppnå en hastighet på minst 80 km/t. Vogntoget skal ha en lengde på minst 8 m og en samlet tillatt totalvekt som ikke overskrider 12.000 kg. Tilhengeren må være lastet med minst 50% av tillatt nyttelast.</article><article class="legalP" id="kapittel-1-ledd-7">Frem til 11. oktober 2010 kan den praktiske prøven avlegges med vogntog hvor trekkvogn er godkjent og tatt i bruk som lærevogn før 1. januar 2004.<ul class="defaultList" data-text-size="small"><li data-li-identifier="0" data-name="0"><article class="listArticle" data-text-size="small" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">Endret ved rettelse 27.1.2004, se Norsk Lovtidend nr. 1/2004.</article></article></li></ul></article> <article class="defaultP" margin-top="true">§ 19 nr. 3 nåværende annet ledd blir nytt tredje ledd.<ul class="defaultList" data-text-size="small"><li data-li-identifier="0" data-name="0"><article class="listArticle" data-text-size="small" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">Endret ved rettelse 27.1.2004, se Norsk Lovtidend nr. 1/2004.</article></article></li></ul><p class="leddfortsettelse">§ 19 nr. 4 skal lyde:</p></article><article class="legalP" id="kapittel-1-ledd-8">Den praktiske prøven avlegges med buss som tilfredsstiller kravene til førerprøven klasse D (jf. § 18) og tilhenger med tillatt totalvekt på minst 1250 kg. Vogntoget må kunne oppnå en hastighet på minst 80 km/t. Tilhengeren skal være minst 2 m høy og 2 m bred og være lukket. Tilhengeren må være lastet med minst 50% av tillatt nyttelast. I tilknytning til førerprøven skal det gjennomføres mørkekjøring i samsvar med reglene i § 30 nr. 1 tredje ledd.</article><article class="legalP" id="kapittel-1-ledd-9">Frem til 11. oktober 2010 kan den praktiske prøven avlegges med vogntog hvor trekkvogn er godkjent og tatt i bruk som lærevogn før 1. januar 2004.</article> <article class="defaultP" margin-top="true">§ 19 nr. 5 skal lyde:</article><article class="legalP" id="kapittel-1-ledd-10">Den praktiske prøven skal avlegges med minibuss som tilfredsstiller kravene til førerprøven klasse D1 (jf. § 18a nr. 2) og tilhenger. Tilhengeren skal ha tillatt totalvekt på minst 1250 kg. Vogntoget må kunne oppnå en hastighet på minst 80 km/t. Tilhengeren skal være minst 2 meter høy og 2 m bred og være lukket. Tilhengeren skal ha en aktuell totalvekt på minst 800 kg.</article><article class="legalP" id="kapittel-1-ledd-11">Frem til 11. oktober 2010 kan den praktiske prøven avlegges med vogntog hvor trekkvogn er godkjent og tatt i bruk som lærevogn før 1. januar 2004.</article> <article class="defaultP" margin-top="true">§ 19 nr. 6 oppheves.</article> <article class="defaultP" margin-top="true">§ 20 nr. 2 skal lyde:</article><article class="legalP" id="kapittel-1-ledd-12">Den praktiske prøven avlegges med en traktor med tilhenger. Traktoren skal være en jordbruks- eller skogbrukstraktor og ha egenvekt på minst 3.500 kg eller mer. Kjørefarten må kunne overstige 30 km/t. Traktoren må være registrert for to personer og ha som tilleggsutstyr dobbelt betjeningsinnretning for driftsbrems og ekstra speil hvor sensor kan ha både fritt utsyn bakover og kontroll med kandidaten.</article><article class="legalP" id="kapittel-1-ledd-13">Tilhengeren skal ha en bredde på minimum 1,8 m og en totalvekt på minimum 3.500 kg. Tilhengeren må være lastet med minst 50% av tillatt nyttelast, og den skal ha minimum 1 m høye lemmer, målt fra lasteplan.</article> <article class="defaultP" margin-top="true">§ 20b skal lyde:</article><article class="legalP" id="kapittel-1-ledd-14">Førerprøve klasse M kode 147 består av en teoretisk prøve, jf. § 13. Før førerprøven avlegges, må kandidaten dokumentere å ha gjennomgått obligatorisk opplæring.</article> <article class="defaultP" margin-top="true">§ 21 nr. 2 skal lyde:</article><article class="legalP" id="kapittel-1-ledd-15">Kan en person på grunn av førlighetssvekkelse bare oppnå førerkort for motorvogn av bestemt type eller med nærmere angitt hjelpeutstyr (jf. trafikkopplæringsforskriften § 4 nr. 7), kan prøven avlegges på slik vogn forutsatt at sensor finner det forsvarlig å nytte vognen under prøven.</article><article class="legalP" id="kapittel-1-ledd-16">Prøve for førerkort kan avlegges på automatgiret bil med dobbelt pedalsett for fotbrems. Avlegges prøven på automatgiret bil skal førerkortet begrenses til å gjelde føring av slik bil. Den som har førerkort begrenset til å gjelde automatgiret bil, men som ønsker å utvide til ordinær klasse, må bestå en tilfredsstillende praktisk prøve på manuelt giret bil. Regionvegkontoret kan i særlige tilfelle frafalle kravet om dobbelt pedalsett på bilen.</article> <article class="defaultP" margin-top="true">§ 21 nr. 6 skal lyde:</article><article class="legalP" id="kapittel-1-ledd-17">Førerprøven klasse S består av en praktisk prøve. Prøven avlegges på beltemotorsykkel og avvikles på den måten regionvegkontoret finner mest hensiktsmessig.</article></section><section class="section" data-name="kapII" id="kapittel-2" data-lovdata-URL="LTI/forskrift/2003-12-03-1476/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>