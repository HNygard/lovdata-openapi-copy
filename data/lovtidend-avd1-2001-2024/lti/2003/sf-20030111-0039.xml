<!DOCTYPE html><html lang="no"><head><title>Forskrift om standardmasse og balanse til bruk ved planlegging av flyging (BSL D 1-5).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-01-11-39</dd><dt class="dokid">DokumentID</dt><dd class="dokid">LTI/forskrift/2003-01-11-39</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 2 s 239</dd><dt class="dateInForce">I kraft fra</dt><dd class="dateInForce">2003-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-04-11-370</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§15-4</li><li>lov/1993-06-11-101/§4-1</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2003-01-24</dd><dt class="journalNumber">Journalnummer</dt><dd class="journalNumber">2003-0068</dd><dt class="titleShort">Korttittel</dt><dd class="titleShort">Forskrift om standardmasse, flyging</dd><dt class="title">Tittel</dt><dd class="title">Forskrift om standardmasse og balanse til bruk ved planlegging av flyging (BSL D 1-5).</dd><dt class="miscInformation">Annet om dokumentet</dt><dd class="miscInformation">Fastsatt av Luftfartstilsynet 11. januar 2003 med hjemmel i lov av 11. juni 1993 nr. 101 om luftfart (luftfartsloven) § 15-4 og § 4-1 annet ledd, jf. delegeringsvedtak av 10. desember 1999 nr. 1273.</dd><dt class="refid">RefID</dt><dd class="refid">forskrift/2003-01-11-39</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om standardmasse og balanse til bruk ved planlegging av flyging (BSL D 1-5).<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li><li>§ 4. Generelt</li><li>§ 5. Standardmasser for personer og bagasje</li><li>§ 6. Standardmasse for brennstoff</li><li>§ 7. Standardmasse for fallskjermer</li><li>§ 8. Dispensasjon</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2003-01-11-39" id="dokument"><h1>Forskrift om standardmasse og balanse til bruk ved planlegging av flyging (BSL D 1-5).</h1><article class="legalArticle" data-lovdata-URL="LTI/forskrift/2003-01-11-39/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskriften er å gi standardmasser og beregningsmetoder til bruk ved planlegging av flyging, slik at krav til flygeegenskaper kan oppfylles.</article></article><article class="legalArticle" data-lovdata-URL="LTI/forskrift/2003-01-11-39/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="numberedLegalP" data-numerator="1" id="paragraf-2-nummer-1">(1) Denne forskrift gjelder for luftfart med norsk luftfartøy som ikke er underlagt:<ul class="defaultList"><li data-li-identifier="a)" data-name="a)"><article class="listArticle" id="paragraf-2-nummer-1-punkt-1"><article class="legalP" id="paragraf-2-nummer-1-punkt-1-ledd-1">forskrift av 30. mars 2001 nr. 382 om gjennomføring av driftskrav i JAR-OPS 1 for ervervsmessig lufttransport med fly, innenfor norsk område, eller</article></article></li><li data-li-identifier="b)" data-name="b)"><article class="listArticle" id="paragraf-2-nummer-1-punkt-2"><article class="legalP" id="paragraf-2-nummer-1-punkt-2-ledd-1">forskrift av 8. august 2002 nr. 869 om gjennomføring av driftskrav i JAR-OPS 3 for ervervsmessig lufttransport med helikopter.</article></article></li></ul></article><article class="numberedLegalP" data-numerator="2" id="paragraf-2-nummer-2">(2) Forskriften gjelder også for bruk av utenlandskregistrerte luftfartøy, som opereres av en norsk operatør.</article><article class="numberedLegalP" data-numerator="3" id="paragraf-2-nummer-3">(3) Forskriften får anvendelse utenfor norsk område når det er forenlig med fremmed rett som skal få anvendelse i henhold til overenskomst med fremmed stat eller for øvrig ut fra alminnelige rettsgrunnsetninger, jf. luftfartsloven § 1-2.</article></article><article class="legalArticle" data-lovdata-URL="LTI/forskrift/2003-01-11-39/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I denne forskriften menes med:</article> <article class="defaultP" margin-top="true"><i>Besetningsmedlem:</i></article><article class="legalP" id="paragraf-3-ledd-2">En person som av en operatør er pålagt å tjenestegjøre om bord i et luftfartøy under flygetiden.</article> <article class="defaultP" margin-top="true"><i>Flygebesetningsmedlem:</i></article><article class="legalP" id="paragraf-3-ledd-3">Et besetningsmedlem med luftfartssertifikat som har tjeneste av betydning for et luftfartøys føring under flygetiden.</article> <article class="defaultP" margin-top="true"><i>Kabinbesetningsmedlem:</i></article><article class="legalP" id="paragraf-3-ledd-4">Person som tjenestegjør i passasjerkabinen i et luftfartøy under flygetiden.</article> <article class="defaultP" margin-top="true"><i>Operatør:</i></article><article class="legalP" id="paragraf-3-ledd-5">En person, organisasjon eller virksomhet som er engasjert eller tilbyr engasjement i operasjon av luftfartøy.</article></article><article class="legalArticle" data-lovdata-URL="LTI/forskrift/2003-01-11-39/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Generelt</span></h2><article class="numberedLegalP" data-numerator="1" id="paragraf-4-nummer-1">(1) Fartøysjefen skal ved enhver form for flyging sikre at:<ul class="defaultList"><li data-li-identifier="a)" data-name="a)"><article class="listArticle" id="paragraf-4-nummer-1-punkt-1"><article class="legalP" id="paragraf-4-nummer-1-punkt-1-ledd-1">virkelig masse fastsatt ved veiing eller de standardmasser som er beskrevet i denne forskriften, brukes ved beregning av luftfartøyets masse og tyngdepunkt,</article></article></li><li data-li-identifier="b)" data-name="b)"><article class="listArticle" id="paragraf-4-nummer-1-punkt-2"><article class="legalP" id="paragraf-4-nummer-1-punkt-2-ledd-1">den håndbagasje og de personlige effekter som medføres i passasjerkabinen er plassert under passasjersete, i godkjent hylle, eller på annet godkjent oppbevaringssted, under start og landing.</article></article></li></ul></article><article class="numberedLegalP" data-numerator="2" id="paragraf-4-nummer-2">(2) Flyging som omfatter transport av passasjerer:<ul class="defaultList"><li data-li-identifier="a)" data-name="a)"><article class="listArticle" id="paragraf-4-nummer-2-punkt-1"><article class="legalP" id="paragraf-4-nummer-2-punkt-1-ledd-1">Luftfartøyets eier eller bruker skal for flyging som omfatter transport av passasjerer, utarbeide instrukser som går ut på at: <ul class="defaultList"><li data-li-identifier="1." data-name="1."><article class="listArticle" id="paragraf-4-nummer-2-punkt-1-ledd-1-punkt-1"><article class="legalP" id="paragraf-4-nummer-2-punkt-1-ledd-1-punkt-1-ledd-1">virkelige masser eller de standardmasser som er beskrevet i denne forskriften, brukes ved beregning av luftfartøyets masse og tyngdepunkt,</article></article></li><li data-li-identifier="2." data-name="2."><article class="listArticle" id="paragraf-4-nummer-2-punkt-1-ledd-1-punkt-2"><article class="legalP" id="paragraf-4-nummer-2-punkt-1-ledd-1-punkt-2-ledd-1">det kun tas med håndbagasje og personlige effekter i passasjerkabinen i den størrelsesorden som er fastsatt i § 5,</article></article></li><li data-li-identifier="3." data-name="3."><article class="listArticle" id="paragraf-4-nummer-2-punkt-1-ledd-1-punkt-3"><article class="legalP" id="paragraf-4-nummer-2-punkt-1-ledd-1-punkt-3-ledd-1">håndbagasje som tas med i passasjerkabinen er plassert under passasjersete, i godkjent hylle, eller på annet godkjent oppbevaringssted, under start og landing.</article></article></li></ul></article></article></li><li data-li-identifier="b)" data-name="b)"><article class="listArticle" id="paragraf-4-nummer-2-punkt-2"><article class="legalP" id="paragraf-4-nummer-2-punkt-2-ledd-1">Personell utpekt av eier eller bruker til å ta seg av passasjerekspedisjon ved avgangsflyplassen, skal sikre at passasjerer kun medfører håndbagasje og personlige effekter som er beskrevet i denne forskriften og at all annen bagasje veies, med mindre godkjente standardmasser brukes, jf. § 5 tredje ledd.</article></article></li><li data-li-identifier="c)" data-name="c)"><article class="listArticle" id="paragraf-4-nummer-2-punkt-3"><article class="legalP" id="paragraf-4-nummer-2-punkt-3-ledd-1">Fartøysjefen eller de kabinbesetningsmedlemmer som er utpekt av fartøysjef eller flyselskap skal sikre at: <ul class="defaultList"><li data-li-identifier="1." data-name="1."><article class="listArticle" id="paragraf-4-nummer-2-punkt-3-ledd-1-punkt-1"><article class="legalP" id="paragraf-4-nummer-2-punkt-3-ledd-1-punkt-1-ledd-1">den håndbagasje og de personlige effekter som medføres i passasjerkabinen er plassert under passasjersete, i godkjent hylle, eller på annet godkjent oppbevaringssted, under start og landing,</article></article></li><li data-li-identifier="2." data-name="2."><article class="listArticle" id="paragraf-4-nummer-2-punkt-3-ledd-1-punkt-2"><article class="legalP" id="paragraf-4-nummer-2-punkt-3-ledd-1-punkt-2-ledd-1">det fra avgangsflyplasser hvor passasjerekspedisjonen ikke foretas av eier eller bruker eller dertil utpekt personale, kun medføres håndbagasje og personlige effekter i passasjerkabinen som fastsatt i denne forskrift.</article></article></li></ul></article></article></li></ul></article><article class="numberedLegalP" data-numerator="3" id="paragraf-4-nummer-3">(3) Dersom det foreligger mistanke om vesentlige avvik fra de standardmasser som er angitt i tabellene i § 5, skal samtlige personer og håndbagasje veies og denne virkelige massen skal brukes i beregningene.</article></article><article class="legalArticle" data-lovdata-URL="LTI/forskrift/2003-01-11-39/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Standardmasser for personer og bagasje</span></h2><article class="numberedLegalP" data-numerator="1" id="paragraf-5-nummer-1">(1) Standardmasse, inkludert håndbagasje, for besetningsmedlemmer:<ul class="defaultList"><li data-li-identifier="a)" data-name="a)"><article class="listArticle" id="paragraf-5-nummer-1-punkt-1"><article class="legalP" id="paragraf-5-nummer-1-punkt-1-ledd-1">flybesetningsmedlemmer 85 kg,</article></article></li><li data-li-identifier="b)" data-name="b)"><article class="listArticle" id="paragraf-5-nummer-1-punkt-2"><article class="legalP" id="paragraf-5-nummer-1-punkt-2-ledd-1">kabinbesetningsmedlemmer 75 kg.</article></article></li></ul></article><article class="numberedLegalP" data-numerator="2" id="paragraf-5-nummer-2">(2) Standardmasse for passasjerer:<ul class="defaultList"><li data-li-identifier="a)" data-name="a)"><article class="listArticle" id="paragraf-5-nummer-2-punkt-1"><article class="legalP" id="paragraf-5-nummer-2-punkt-1-ledd-1">i standardmasser for passasjerer, jf. tabell 1 og 2 er følgende inkludert: <ul class="defaultList"><li data-li-identifier="1." data-name="1."><article class="listArticle" id="paragraf-5-nummer-2-punkt-1-ledd-1-punkt-1"><article class="legalP" id="paragraf-5-nummer-2-punkt-1-ledd-1-punkt-1-ledd-1">massen av barn under 2 år som sitter på fanget til en voksen eller i en spesiell barnestol. Barn under 2 år som har rett til eget passasjersete, betraktes massemessig som et barn mellom 2 og 12 år,</article></article></li><li data-li-identifier="2." data-name="2."><article class="listArticle" id="paragraf-5-nummer-2-punkt-1-ledd-1-punkt-2"><article class="legalP" id="paragraf-5-nummer-2-punkt-1-ledd-1-punkt-2-ledd-1">håndbagasje og personlige effekter.</article></article></li></ul></article></article></li><li data-li-identifier="b)" data-name="b)"><article class="listArticle" id="paragraf-5-nummer-2-punkt-2"><article class="legalP" id="paragraf-5-nummer-2-punkt-2-ledd-1">Standardmasser for passasjerer i luftfartøy med 20 eller flere passasjerseter:</article><article class="defaultP">Tabell 1 <table><thead><tr><th data-text-align="left" data-vertical-align="top"><i>Antall passasjerseter</i></th><th colspan="2" data-text-align="left" data-vertical-align="top"><i>20 eller flere</i></th><th data-text-align="left" data-vertical-align="top"><i>30 eller flere</i></th></tr><tr><th data-text-align="left" data-vertical-align="top" /><th data-text-align="left" data-vertical-align="top"><i>Menn</i></th><th data-text-align="left" data-vertical-align="top"><i>Kvinner</i></th><th data-text-align="left" data-vertical-align="top"><i>Personer over 12 år</i></th></tr></thead><tbody><tr><td data-text-align="left" data-vertical-align="top">Alle flyginger</td><td data-text-align="left" data-vertical-align="top">88 kg</td><td data-text-align="left" data-vertical-align="top">70 kg</td><td data-text-align="left" data-vertical-align="top">84 kg</td></tr><tr><td data-text-align="left" data-vertical-align="top">Barn fra 2 til 12 år</td><td data-text-align="left" data-vertical-align="top">35 kg</td><td data-text-align="left" data-vertical-align="top" /><td data-text-align="left" data-vertical-align="top">35 kg</td></tr></tbody></table></article><article class="legalP" id="paragraf-5-nummer-2-punkt-2-ledd-2">Alternativt kan det brukes en standardmasse, jf. tabellen for personer over 12 år uansett kjønn, i luftfartøy med 30 eller flere passasjerseter.</article></article></li><li data-li-identifier="c)" data-name="c)"><article class="listArticle" id="paragraf-5-nummer-2-punkt-3"><article class="legalP" id="paragraf-5-nummer-2-punkt-3-ledd-1">Standardmasser for passasjerer i luftfartøy med 19 eller færre passasjerseter:</article><article class="defaultP">Tabell 2 <table><thead><tr><th data-text-align="left" data-vertical-align="top"><i>Antall passasjerseter</i></th><th data-text-align="left" data-vertical-align="top"><i>1 til 5</i></th><th data-text-align="left" data-vertical-align="top"><i>6 til 9</i></th><th data-text-align="left" data-vertical-align="top"><i>10 til 19</i></th></tr></thead><tbody><tr><td data-text-align="left" data-vertical-align="top">Menn</td><td data-text-align="left" data-vertical-align="top">104 kg</td><td data-text-align="left" data-vertical-align="top">96 kg</td><td data-text-align="left" data-vertical-align="top">92 kg</td></tr><tr><td data-text-align="left" data-vertical-align="top">Kvinner</td><td data-text-align="left" data-vertical-align="top">86 kg</td><td data-text-align="left" data-vertical-align="top">78 kg</td><td data-text-align="left" data-vertical-align="top">74 kg</td></tr><tr><td data-text-align="left" data-vertical-align="top">Barn fra 2 til 12 år</td><td data-text-align="left" data-vertical-align="top">35 kg</td><td data-text-align="left" data-vertical-align="top">35 kg</td><td data-text-align="left" data-vertical-align="top">35 kg</td></tr></tbody></table><ul class="defaultList"><li data-li-identifier="1." data-name="1."><article class="listArticle" id="paragraf-5-nummer-2-punkt-3-ledd-1-punkt-1"><article class="legalP" id="paragraf-5-nummer-2-punkt-3-ledd-1-punkt-1-ledd-1">På flyginger hvor det ikke medføres håndbagasje i kabinen eller hvor det er tatt hensyn til håndbagasjen separat, kan det trekkes 6 kg fra massen som er angitt i tabellen for menn og kvinner.</article></article></li><li data-li-identifier="2." data-name="2."><article class="listArticle" id="paragraf-5-nummer-2-punkt-3-ledd-1-punkt-2"><article class="legalP" id="paragraf-5-nummer-2-punkt-3-ledd-1-punkt-2-ledd-1">Personlige effekter som klær, paraply, stokk, håndvesker, kameraer, kikkerter o.l. samt en begrenset mengde lesestoff, betraktes ikke som håndbagasje i forbindelse med bruk av ovennevnte massetabell.</article></article></li></ul></article></article></li></ul></article><article class="numberedLegalP" data-numerator="3" id="paragraf-5-nummer-3">(3) Standardmasse for bagasje i luftfartøy med 20 eller flere passasjerseter er 13 kg.</article></article><article class="legalArticle" data-lovdata-URL="LTI/forskrift/2003-01-11-39/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Standardmasse for brennstoff</span></h2><article class="numberedLegalP" data-numerator="1" id="paragraf-6-nummer-1">(1) Massen av brennstoff om bord skal beregnes basert på brennstoffets aktuelle tetthet. I de tilfeller hvor brennstoffets aktuelle tetthet ikke er kjent, skal operatøren utarbeide beregningsmetoder for massen av brennstoff om bord.</article><article class="numberedLegalP" data-numerator="2" id="paragraf-6-nummer-2">(2) Disse beregningsmetodene skal være beskrevet.</article></article><article class="legalArticle" data-lovdata-URL="LTI/forskrift/2003-01-11-39/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Standardmasse for fallskjermer</span></h2><article class="legalP" id="paragraf-7-ledd-1">Standardmasse for fallskjermer er 10 kg.</article></article><article class="legalArticle" data-lovdata-URL="LTI/forskrift/2003-01-11-39/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Dispensasjon</span></h2><article class="legalP" id="paragraf-8-ledd-1">Luftfartstilsynet kan, når særlige grunner tilsier det, dispensere fra bestemmelsene i denne forskrift.</article></article><article class="legalArticle" data-lovdata-URL="LTI/forskrift/2003-01-11-39/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="numberedLegalP" data-numerator="1" id="paragraf-9-nummer-1">(1) Denne forskrift gjelder fra 1. mars 2003.</article><article class="numberedLegalP" data-numerator="2" id="paragraf-9-nummer-2">(2) Fra samme tidspunkt oppheves forskrift 11. april 1996 nr. 370 om standardvekter til bruk ved planlegging av flyging.</article></article></main></body></html>