<!DOCTYPE html><html lang="no"><head><title>Forskrift om endring i forskrift om skattlegging av inntekt vunnet ved utvinning og rørledningstransport av petroleum.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-04-11-509</dd><dt class="dokid">DokumentID</dt><dd class="dokid">LTI/forskrift/2003-04-11-509</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 6 s 1004</dd><dt class="dateInForce">I kraft fra</dt><dd class="dateInForce">2003-04-11 med virkning fra inntektsåret 2002</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-04-30-316</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1975-06-13-35/§3</li><li>lov/1975-06-13-35/§5</li><li>lov/1975-06-13-35/§5a</li><li>lov/1975-06-13-35/§8</li></ul></dd><dt class="dateOfPublication">Kunngjort</dt><dd class="dateOfPublication">2003-05-06</dd><dt class="journalNumber">Journalnummer</dt><dd class="journalNumber">2003-0429</dd><dt class="titleShort">Korttittel</dt><dd class="titleShort">Endr. i forskrift om petroleumsskatt</dd><dt class="title">Tittel</dt><dd class="title">Forskrift om endring i forskrift om skattlegging av inntekt vunnet ved utvinning og rørledningstransport av petroleum.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 11. april 2003 med hjemmel i lov av 13. juni 1975 nr. 35 om skattlegging av undersjøiske petroleumsforekomster m.v. § 3 bokstav c annet ledd tredje punktum, § 5 åttende ledd, § 5a fjerde ledd og § 8 tredje ledd.</dd><dt class="refid">RefID</dt><dd class="refid">forskrift/2003-04-11-509</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om skattlegging av inntekt vunnet ved utvinning og rørledningstransport av petroleum.<ul class="tocSubUl"><li>I<ul class="tocSubUl"><li>§ 16.</li><li>§ 17.</li></ul></li><li>II. Overgangsbestemmelse om gjeldsrenter og andre finansielle utgifter til fremføring pr. 31. desember 2001</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2003-04-11-509" id="dokument"><h1>Forskrift om endring i forskrift om skattlegging av inntekt vunnet ved utvinning og rørledningstransport av petroleum.</h1><section class="section" data-name="kapI" id="kapittel-1" data-lovdata-URL="LTI/forskrift/2003-04-11-509/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 30. april 1993 nr. 316 om skattlegging av inntekt vunnet ved utvinning og rørledningstransport av petroleum gjøres følgende endringer:</article> <article class="defaultP" margin-top="true">§ 2 annet ledd første punktum skal lyde:</article><article class="legalP" id="kapittel-1-ledd-2">Renteutgifter vedrørende lån som er opptatt for å finansiere driftsmidler som nevnt i petroleumsskatteloven § 3 bokstav b, og som er påløpt før driftsmidlene er tatt i ordinær bruk, kan regnes med i kostprisen med de begrensninger som følger av petroleumsskatteloven § 3 bokstavene h fjerde ledd og j.</article> <article class="defaultP" margin-top="true">§ 2 annet ledd annet og tredje punktum oppheves.</article> <article class="defaultP" margin-top="true">§ 13 første ledd skal lyde:</article><article class="legalP" id="kapittel-1-ledd-3">Når et driftsmiddel benyttes dels i sokkelvirksomhet og dels i annen virksomhet, skal driftsmidlets skattemessige verdi i forhold til fordelingsregelen i petroleumsskatteloven § 3 bokstav d fordeles mellom sokkeldistriktet og landdistriktet etter en fordelingsnøkkel som er egnet til å reflektere driftsmidlets bruksområde ved utløpet av inntektsåret.</article> <article class="defaultP" margin-top="true">§ 14 oppheves.</article> <article class="defaultP" margin-top="true">Kapittel VII overskriften skal lyde:</article><span class="futuretitle" id="kapittel-1-foreslåttittel-1">Kapittel VII. Om fastsettelse av rentesats i medhold av petroleumsskatteloven § 3 bokstav c annet ledd og § 5 sjette ledd annet punktum</span> <article class="defaultP" margin-top="true">Ny § 16 skal lyde:</article><article class="futureLegalArticle" data-name="§16" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 16</span>.</span><article class="legalP" id="kapittel-1-foreslåttparagraf-1-ledd-1">Den normerte risikofrie renten skal for det enkelte inntektsår være gjennomsnittlig rente på statskasseveksler med 9 – 12 måneders løpetid, slik de publiseres av Norges Bank, beregnet på grunnlag av inntektsåret. Departementet beregner og kunngjør renten for det enkelte inntektsår i januar i året etter inntektsåret.</article><article class="legalP" id="kapittel-1-foreslåttparagraf-1-ledd-2">Rentesatsen etter petroleumsskatteloven § 3 bokstav c annet ledd første punktum og § 5 sjette ledd annet punktum settes til renten i det foregående ledd tillagt 0,5 prosentpoeng, nedjustert med 28 prosent.</article><article class="legalP" id="kapittel-1-foreslåttparagraf-1-ledd-3">Renten skal avrundes til nærmeste tiendels prosentpoeng.</article></article> <article class="defaultP" margin-top="true">Nytt kapittel VIII skal lyde:</article><span class="futuretitle" id="kapittel-1-foreslåttittel-2">Kapittel VIII. Om overgangsbestemmelse ved første gangs realisasjon av driftsmidler omfattet av plan for utbygging og drift godkjent før 1. januar 1998</span> <article class="defaultP" margin-top="true">Ny § 17 skal lyde:</article><article class="futureLegalArticle" data-name="§17" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 17</span>.</span><article class="legalP" id="kapittel-1-foreslåttparagraf-2-ledd-1">For driftsmiddel som er omfattet av plan for utbygging og drift godkjent før 1. januar 1998 skal petroleumsskatteloven § 3 bokstav f annet ledd, § 3 bokstav f fjerde ledd og § 5 femte ledd ikke komme til anvendelse første gang driftsmidlet anses realisert etter nevnte bestemmelser etter 1. januar 1998.</article><article class="legalP" id="kapittel-1-foreslåttparagraf-2-ledd-2">Ved realisasjon av driftsmidler som nevnt i foregående ledd gjelder reglene slik de lød før lovendring av 27. mars 1998 nr. 18, herunder tidligere § 5 og § 6 i denne forskrift.</article></article> <article class="defaultP" margin-top="true">Nåværende kapittel VII blir nytt kapittel IX.</article> <article class="defaultP" margin-top="true">Nåværende § 16 blir ny § 18.</article></section><section class="section" data-name="kapII" id="kapittel-2" data-lovdata-URL="LTI/forskrift/2003-04-11-509/KAPITTEL_2"><h2 data-text-align="center">II. Overgangsbestemmelse om gjeldsrenter og andre finansielle utgifter til fremføring pr. 31. desember 2001</h2><article class="legalP" id="kapittel-2-ledd-1">Gjeldsrenter og andre finansielle utgifter som nevnt i petroleumsskatteloven § 3 bokstav d annet ledd slik den lød før lovendringen av 15. juni 2001 nr. 39, og som ikke er fullt fordelt senest ved ligningen for inntektsåret 2001, skal fordeles med endelig virkning ved ligningen for inntektsåret 2002 etter reglene i petroleumsskatteloven § 3 bokstav d.</article></section><section class="section" data-name="kapIII" id="kapittel-3" data-lovdata-URL="LTI/forskrift/2003-04-11-509/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene under I og II trer i kraft straks med virkning fra og med inntektsåret 2002.</article></section></main></body></html>