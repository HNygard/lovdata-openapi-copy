<!DOCTYPE html><html lang="no"><head><title>Forskrift om krav til og godkjenning av ledelsen i depotmottakerforetak.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-03-10-298</dd><dt class="dokid">DokumentID</dt><dd class="dokid">LTI/forskrift/2003-03-10-298</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 4 s 531</dd><dt class="dateInForce">I kraft fra</dt><dd class="dateInForce">2003-03-10</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-06-12-52/§5-1</li></ul></dd><dt class="dateOfPublication">Kunngjort</dt><dd class="dateOfPublication">2003-03-18</dd><dt class="journalNumber">Journalnummer</dt><dd class="journalNumber">2003-0291</dd><dt class="titleShort">Korttittel</dt><dd class="titleShort">Forskrift om ledelsen i depotmottakerforetak</dd><dt class="title">Tittel</dt><dd class="title">Forskrift om krav til og godkjenning av ledelsen i depotmottakerforetak.</dd><dt class="miscInformation">Annet om dokumentet</dt><dd class="miscInformation">Fastsatt av Kredittilsynet 10. mars 2003 med hjemmel i lov av 12. juni 1981 nr. 52 om verdipapirfond § 5-1 annet ledd tredje punktum.</dd><dt class="refid">RefID</dt><dd class="refid">forskrift/2003-03-10-298</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om krav til og godkjenning av ledelsen i depotmottakerforetak.<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Krav til depotmottakers ledelse</li><li>§ 4. Melding til Kredittilsynet</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2003-03-10-298" id="dokument"><h1>Forskrift om krav til og godkjenning av ledelsen i depotmottakerforetak.</h1><article class="legalArticle" data-lovdata-URL="LTI/forskrift/2003-03-10-298/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften gjelder krav til ledelsen i foretak som er depotmottaker for verdipapirfond, jf. verdipapirfondloven § 1-2 nr. 4 og kapittel 5.</article></article><article class="legalArticle" data-lovdata-URL="LTI/forskrift/2003-03-10-298/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskrift forstås med:<ul class="defaultList"><li data-li-identifier="1." data-name="1."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>Ledelse:</i> Foretakets styremedlemmer og daglige leder, samt den eller de som faktisk leder depotmottakervirksomheten.</article></article></li><li data-li-identifier="2." data-name="2."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>Depotmottaker:</i> Foretak under offentlig tilsyn som oppbevarer verdiene som inngår i et verdipapirfond og mottar innbetalinger og forestår utbetalinger for fondets regning.</article></article></li><li data-li-identifier="3." data-name="3."><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1"><i>Forvaltningsselskap:</i> Selskap som driver verdipapirfondsforvaltning.</article></article></li></ul></article></article><article class="legalArticle" data-lovdata-URL="LTI/forskrift/2003-03-10-298/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til depotmottakers ledelse</span></h2><article class="legalP" id="paragraf-3-ledd-1">Ledelsen i depotmottakervirksomheten skal ha ført en hederlig vandel. Videre skal den faktiske lederen av depotmottakervirksomheten ha relevant erfaring sett i forhold til den type verdipapirfond som skal administreres.</article><article class="legalP" id="paragraf-3-ledd-2">Dersom depotmottakers ledelse ikke oppfyller kravene etter første ledd, kan Kredittilsynet ikke godkjenne forvaltningsselskapets valg av depotmottaker.</article><article class="legalP" id="paragraf-3-ledd-3">Dersom det inntreffer forhold som gjør at Kredittilsynet mener at en leder ikke lenger kan sies å ha ført en hederlig vandel, kan Kredittilsynet gi depotmottakeren en frist til å rette forholdet. Dersom forholdet ikke er rettet innen fristen, skal Kredittilsynet pålegge de forvaltningsselskaper som benytter depotmottakeren å bytte depotmottaker.</article></article><article class="legalArticle" data-lovdata-URL="LTI/forskrift/2003-03-10-298/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Melding til Kredittilsynet</span></h2><article class="legalP" id="paragraf-4-ledd-1">Ved søknad om godkjenning av depotmottaker, jf. verdipapirfondloven § 5-1 annet ledd annet punktum, skal det opplyses om navn på depotmottakers ledelse. Videre skal nødvendig dokumentasjon som viser at ledelsen oppfyller kravene i § 2 første ledd vedlegges. Det er ikke nødvendig å sende inn dokumentasjon for vandel og erfaring dersom Kredittilsynet tidligere har mottatt slik dokumentasjon i forbindelse med tidligere godkjenning av vedkommende depotmottaker, eller i forbindelse med egnethetsvurdering av ledelsen i annen sammenheng.</article><article class="legalP" id="paragraf-4-ledd-2">Ved endringer i depotmottakers ledelse skal depotmottaker straks sende melding til Kredittilsynet, og det skal bekreftes at depotmottakeren har vurdert om den nye ledelsen oppfyller kravene i § 2 første ledd. Dersom Kredittilsynet likevel mener at den nye ledelsen ikke oppfyller kravene i § 2 første ledd, kan Kredittilsynet gi depotmottakeren en frist til å rette forholdet. Dersom forholdet ikke er rettet innen fristen skal Kredittilsynet pålegge de forvaltningsselskaper som benytter depotmottakeren å bytte depotmottaker.</article></article><article class="legalArticle" data-lovdata-URL="LTI/forskrift/2003-03-10-298/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Forskriften trer i kraft straks.</article><article class="legalP" id="paragraf-5-ledd-2">Ledere i depotmottakerforetak som ikke er egnethetsvurdert av Kredittilsynet i annen sammenheng, må sende inn nødvendig dokumentasjon innen tre måneder fra ikrafttredelsen av denne forskriften.</article></article></main></body></html>