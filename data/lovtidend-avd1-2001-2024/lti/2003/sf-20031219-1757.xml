<!DOCTYPE html><html lang="no"><head><title>Forskrift om regulering av fisket etter torsk med konvensjonelle redskap nord for 62° N i 2004.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-12-19-1757</dd><dt class="dokid">DokumentID</dt><dd class="dokid">LTI/forskrift/2003-12-19-1757</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 18 s 2989</dd><dt class="dateInForce">I kraft fra</dt><dd class="dateInForce">2004-01-01 – 2004-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§9</li></ul></dd><dt class="dateOfPublication">Kunngjort</dt><dd class="dateOfPublication">2004-01-06</dd><dt class="journalNumber">Journalnummer</dt><dd class="journalNumber">2003-1519</dd><dt class="titleShort">Korttittel</dt><dd class="titleShort">Forskrift om regulering av torskefisket i 2004</dd><dt class="title">Tittel</dt><dd class="title">Forskrift om regulering av fisket etter torsk med konvensjonelle redskap nord for 62° N i 2004.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 19. desember 2003 med hjemmel i lov av 3. juni 1983 nr. 40 om saltvannsfiske m.v. § 4, § 5 og § 9.</dd><dt class="refid">RefID</dt><dd class="refid">forskrift/2003-12-19-1757</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter torsk med konvensjonelle redskap nord for 62° N i 2004.<ul class="tocSubUl"><li>Kapittel 1. Generelle bestemmelser<ul class="tocSubUl"><li>§ 1. Generelt forbud</li><li>§ 2. Kvote</li><li>§ 3. Gruppekvoter</li><li>§ 4. Fiske på andre lands kvoter</li><li>§ 5. Påskestopp</li></ul></li><li>Kapittel 2. Fartøy under 28 meter største lengde i gruppe I<ul class="tocSubUl"><li>§ 6. Samlekvote</li><li>§ 7. Fartøykvote</li><li>§ 8. Beregning av kvote ved utskifting og ombygging av fartøy under 28 meter største lengde</li></ul></li><li>Kapittel 3. Fartøy i gruppe II<ul class="tocSubUl"><li>§ 9. Samlekvote</li></ul></li><li>Kapittel 4. Fartøy på 28 meter største lengde og over<ul class="tocSubUl"><li>§ 10. Fartøykvote</li><li>§ 11. Beregning av kvote ved utskifting og ombygging av fartøy på 28 meter største lengde og over</li></ul></li><li>Kapittel 5. Fellesbestemmelser mv.<ul class="tocSubUl"><li>§ 12. Trålere med kombinasjonsdrift</li><li>§ 13. Kvoteutnyttelse</li><li>§ 14. Overføring av fangst</li><li>§ 15. Levende fangst – kvoteavregning og plikter ved rømming</li><li>§ 16. Refordeling</li><li>§ 17. Stopp i fisket</li><li>§ 18. Bemyndigelse</li></ul></li><li>Kapittel 6. Straff og ikrafttredelse<ul class="tocSubUl"><li>§ 19. Straff</li><li>§ 20. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2003-12-19-1757" id="dokument"><h1>Forskrift om regulering av fisket etter torsk med konvensjonelle redskap nord for 62° N i 2004.</h1><section class="section" data-name="kap1" id="kapittel-1" data-lovdata-URL="LTI/forskrift/2003-12-19-1757/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="LTI/forskrift/2003-12-19-1757/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Generelt forbud</span></h3><article class="legalP" id="kapittel-1-paragraf-1-ledd-1">Det er forbudt for norske fartøy å fiske og lande torsk med konvensjonelle redskap nord for 62° N i 2004. Forbudet gjelder også for forsøksfiske og for norske fartøy som benyttes i fiske etter torsk i dette området av andre enn norske statsborgere, eller de som er likestilt med norske statsborgere etter lov av 3. juni 1983 nr. 40 om saltvannsfiske m.v. § 1 annet ledd.</article></article><article class="legalArticle" data-lovdata-URL="LTI/forskrift/2003-12-19-1757/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Kvote</span></h3><article class="legalP" id="kapittel-1-paragraf-2-ledd-1">Uten hinder av forbudet i § 1 kan fartøy som omfattes av bestemmelsene i denne forskrift fiske og lande inntil 151.907 tonn torsk rund vekt nord for 62° N.</article></article><article class="legalArticle" data-lovdata-URL="LTI/forskrift/2003-12-19-1757/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Gruppekvoter</span></h3><article class="legalP" id="kapittel-1-paragraf-3-ledd-1">Fartøy under 28 meter største lengde i gruppe I, jf. forskrift av 9. desember 2003 nr. 1484 om adgang til å delta i fisket etter torsk, hyse og sei for fartøy under 28 meter største lengde som fisker med konvensjonelle redskap nord for 62° N i 2004 § 2, kan fiske og lande inntil 118.017 tonn torsk.</article><article class="legalP" id="kapittel-1-paragraf-3-ledd-2">Av dette kvantum kan:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-3-ledd-2-punkt-1"><article class="legalP" id="kapittel-1-paragraf-3-ledd-2-punkt-1-ledd-1">fartøy med hjemmelslengde under 10 meter fiske inntil 17.820 tonn,</article></article></li><li data-li-identifier="b)" data-name="b)"><article class="listArticle" id="kapittel-1-paragraf-3-ledd-2-punkt-2"><article class="legalP" id="kapittel-1-paragraf-3-ledd-2-punkt-2-ledd-1">fartøy med hjemmelslengde fra om med 10 meter til og med 14,99 meter fiske inntil 46.145 tonn,</article></article></li><li data-li-identifier="c)" data-name="c)"><article class="listArticle" id="kapittel-1-paragraf-3-ledd-2-punkt-3"><article class="legalP" id="kapittel-1-paragraf-3-ledd-2-punkt-3-ledd-1">fartøy med hjemmelslengde fra og med 15 meter til og med 20,99 meter fiske inntil 32.809 tonn, og</article></article></li><li data-li-identifier="d)" data-name="d)"><article class="listArticle" id="kapittel-1-paragraf-3-ledd-2-punkt-4"><article class="legalP" id="kapittel-1-paragraf-3-ledd-2-punkt-4-ledd-1">fartøy med hjemmelslengde fra og med 21 meter til og med 27,99 meter fiske inntil 21.243 tonn.</article></article></li></ul></article><article class="legalP" id="kapittel-1-paragraf-3-ledd-3">For fartøy under 28 meter største lengde i gruppe II, jf. forskrift av 9. desember 2003 nr. 1484 om adgang til å delta i fisket etter torsk, hyse og sei for fartøy under 28 meter største lengde som fisker med konvensjonelle redskap nord for 62° N i 2004 § 8, er det avsatt inntil 14.431 tonn torsk.</article><article class="legalP" id="kapittel-1-paragraf-3-ledd-4">Fartøy på eller over 28 meter største lengde, jf. forskrift av 9. desember 2003 nr. 1605 om adgang til å delta i fisket etter torsk, hyse og sei mv. for fartøy på eller over 28 meter største lengde som fisker med konvensjonelle redskap i 2004 § 2, kan fiske og lande inntil 19.459 tonn torsk.</article></article><article class="legalArticle" data-lovdata-URL="LTI/forskrift/2003-12-19-1757/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Fiske på andre lands kvoter</span></h3><article class="legalP" id="kapittel-1-paragraf-4-ledd-1">Forbudet i § 1 gjelder ikke når fisket foregår innenfor en kvote tildelt av annen stat. Slikt fiske må være godkjent av Fiskeridepartementet i samsvar med prosedyrer avtalt mellom Norge og vedkommende stat.</article><article class="legalP" id="kapittel-1-paragraf-4-ledd-2">Søknad om godkjenning sendes Fiskeridirektoratet vedlagt kopi av avtalen om fiske på annet lands kvote. I avtalen må det spesifiseres hvilke fartøy avtalen gjelder, hvilket fiskeslag og hvilket kvantum som skal fiskes, hvilket redskap som skal nyttes og i hvilken periode og i hvilket område det skal fiskes.</article><article class="legalP" id="kapittel-1-paragraf-4-ledd-3">Fiske på andre lands kvoter kan ikke starte før Fiskeridirektoratet har gitt tillatelse i form av kvotetildelingsbrev.</article><article class="legalP" id="kapittel-1-paragraf-4-ledd-4">Fiskeridirektoratet kan stoppe fisket med norske fartøy på andre lands kvoter dersom vedkommende stats totale kvote er beregnet oppfisket.</article><article class="legalP" id="kapittel-1-paragraf-4-ledd-5">Ved kvoteavregning skal norske faktorer benyttes for omregning fra produktvekt til rund vekt.</article></article><article class="legalArticle" data-lovdata-URL="LTI/forskrift/2003-12-19-1757/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Påskestopp</span></h3><article class="legalP" id="kapittel-1-paragraf-5-ledd-1">Det er forbudt å fiske torsk og ha torsk som bifangst i Norges indre farvann, sjøterritorium og økonomiske sone nord for 62° N fra lørdag 3. april kl. 17.00 til mandag 12. april kl. 16.00. For fartøy som fisker med snurrevad gjelder stoppen til tirsdag 13. april kl. 10.00.</article><article class="legalP" id="kapittel-1-paragraf-5-ledd-2">Nord for 70° 20′ N gjelder forbudet bare i Norges indre farvann og sjøterritorium, det vil si innenfor 12 nautiske mil av grunnlinjene.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2003-12-19-1757/KAPITTEL_2"><h2>Kapittel 2. Fartøy under 28 meter største lengde i gruppe I</h2><article class="legalArticle" data-lovdata-URL="LTI/forskrift/2003-12-19-1757/§6" data-name="§6" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Samlekvote</span></h3><article class="legalP" id="kapittel-2-paragraf-1-ledd-1">Fartøy med hjemmelslengde under 15 meter som har adgang til å delta i gruppe I etter forskrift av 9. desember 2003 nr. 1484 om adgang til å delta i fisket etter torsk, hyse og sei for fartøy under 28 meter største lengde som fisker med konvensjonelle redskap nord for 62° N i 2004 § 2, reguleres med samlekvote av torsk, hyse og sei.</article><article class="legalP" id="kapittel-2-paragraf-1-ledd-2">I samlekvoten inngår følgende kvanta torsk rund vekt: <table><thead><tr><th data-text-align="left" data-vertical-align="top"><i>Hjemmelslengde</i></th><th data-text-align="center" data-vertical-align="top"><i>Kvotefaktor</i></th><th data-text-align="center" data-vertical-align="top"><i>Kvote uten overregulering</i></th><th data-text-align="center" data-vertical-align="top"><i>Kvote</i></th></tr></thead><tbody><tr><td data-text-align="left" data-vertical-align="top">0,00 – 6,99 meter</td><td data-text-align="center" data-vertical-align="top">1,00</td><td data-text-align="right" data-vertical-align="top">13,35 tonn</td><td data-text-align="right" data-vertical-align="top">15,5 tonn</td></tr><tr><td data-text-align="left" data-vertical-align="top">7,00 – 7,99 meter</td><td data-text-align="center" data-vertical-align="top">1,19</td><td data-text-align="right" data-vertical-align="top">15,88 tonn</td><td data-text-align="right" data-vertical-align="top">18,4 tonn</td></tr><tr><td data-text-align="left" data-vertical-align="top">8,00 – 8,99 meter</td><td data-text-align="center" data-vertical-align="top">1,40</td><td data-text-align="right" data-vertical-align="top">18,68 tonn</td><td data-text-align="right" data-vertical-align="top">21,7 tonn</td></tr><tr><td data-text-align="left" data-vertical-align="top">9,00 – 9,99 meter</td><td data-text-align="center" data-vertical-align="top">1,73</td><td data-text-align="right" data-vertical-align="top">23,09 tonn</td><td data-text-align="right" data-vertical-align="top">26,8 tonn</td></tr><tr><td data-text-align="left" data-vertical-align="top">10,00 – 10,99 meter</td><td data-text-align="center" data-vertical-align="top">2,09</td><td data-text-align="right" data-vertical-align="top">27,89 tonn</td><td data-text-align="right" data-vertical-align="top">32,4 tonn</td></tr><tr><td data-text-align="left" data-vertical-align="top">11,00 – 11,99 meter</td><td data-text-align="center" data-vertical-align="top">2,56</td><td data-text-align="right" data-vertical-align="top">34,17 tonn</td><td data-text-align="right" data-vertical-align="top">39,6 tonn</td></tr><tr><td data-text-align="left" data-vertical-align="top">12,00 – 12,99 meter</td><td data-text-align="center" data-vertical-align="top">3,04</td><td data-text-align="right" data-vertical-align="top">40,57 tonn</td><td data-text-align="right" data-vertical-align="top">47,1 tonn</td></tr><tr><td data-text-align="left" data-vertical-align="top">13,00 – 13,99 meter</td><td data-text-align="center" data-vertical-align="top">3,68</td><td data-text-align="right" data-vertical-align="top">49,11 tonn</td><td data-text-align="right" data-vertical-align="top">57,0 tonn</td></tr><tr><td data-text-align="left" data-vertical-align="top">14,00 – 14,99 meter</td><td data-text-align="center" data-vertical-align="top">4,19</td><td data-text-align="right" data-vertical-align="top">55,92 tonn</td><td data-text-align="right" data-vertical-align="top">64,9 tonn</td></tr></tbody></table></article><article class="legalP" id="kapittel-2-paragraf-1-ledd-3">Størrelsen på samlekvoten er lik summen av kvotene av torsk, hyse og sei, etter at kvotene av sei og hyse er regnet om til torskeenheter.</article><article class="legalP" id="kapittel-2-paragraf-1-ledd-4">Sei og hyse er vektet i forhold til torsk på følgende måte: 1 kg sei er lik 0,2 torskeenheter og 1 kg hyse er lik 0,5 torskeenheter. 1 kg torsk er lik 1 torskeenhet.</article><article class="legalP" id="kapittel-2-paragraf-1-ledd-5">Det er ikke adgang til å fiske bifangst av torsk utover den totale samlekvoten av artene torsk, hyse og sei.</article><article class="legalP" id="kapittel-2-paragraf-1-ledd-6">Det enkelte fartøy kan ikke fiske mer enn 70% av samlekvoten som torsk.</article></article><article class="legalArticle" data-lovdata-URL="LTI/forskrift/2003-12-19-1757/§7" data-name="§7" id="kapittel-2-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Fartøykvote</span></h3><article class="legalP" id="kapittel-2-paragraf-2-ledd-1">Fartøy med hjemmelslengde fra og med 15 meter til og med 27,99 meter som har adgang til å delta i gruppe I etter forskrift av 9. desember 2003 nr. 1484 om adgang til å delta i fisket etter torsk, hyse og sei for fartøy under 28 meter største lengde som fisker med konvensjonelle redskap nord for 62° N i 2004 § 2, kan maksimalt fiske og lande følgende kvanta torsk rund vekt: <table><thead><tr><th data-text-align="left" data-vertical-align="top"><i>Hjemmelslengde</i></th><th data-text-align="center" data-vertical-align="top"><i>Kvotefaktor</i></th><th data-text-align="center" data-vertical-align="top"><i>Kvote uten overregulering</i></th><th data-text-align="center" data-vertical-align="top"><i>Fartøykvote</i></th></tr></thead><tbody><tr><td data-text-align="left" data-vertical-align="top">15,00 – 15,99 meter</td><td data-text-align="center" data-vertical-align="top">5,41</td><td data-text-align="right" data-vertical-align="top">72,20 tonn</td><td data-text-align="right" data-vertical-align="top">75,8 tonn</td></tr><tr><td data-text-align="left" data-vertical-align="top">16,00 – 16,99 meter</td><td data-text-align="center" data-vertical-align="top">6,03</td><td data-text-align="right" data-vertical-align="top">80,48 tonn</td><td data-text-align="right" data-vertical-align="top">84,5 tonn</td></tr><tr><td data-text-align="left" data-vertical-align="top">17,00 – 17,99 meter</td><td data-text-align="center" data-vertical-align="top">6,65</td><td data-text-align="right" data-vertical-align="top">88,75 tonn</td><td data-text-align="right" data-vertical-align="top">93,2 tonn</td></tr><tr><td data-text-align="left" data-vertical-align="top">18,00 – 18,99 meter</td><td data-text-align="center" data-vertical-align="top">7,34</td><td data-text-align="right" data-vertical-align="top">97,96 tonn</td><td data-text-align="right" data-vertical-align="top">102,9 tonn</td></tr><tr><td data-text-align="left" data-vertical-align="top">19,00 – 19,99 meter</td><td data-text-align="center" data-vertical-align="top">7,96</td><td data-text-align="right" data-vertical-align="top">106,23 tonn</td><td data-text-align="right" data-vertical-align="top">111,5 tonn</td></tr><tr><td data-text-align="left" data-vertical-align="top">20,00 – 20,99 meter</td><td data-text-align="center" data-vertical-align="top">8,51</td><td data-text-align="right" data-vertical-align="top">113,57 tonn</td><td data-text-align="right" data-vertical-align="top">119,3 tonn</td></tr><tr><td data-text-align="left" data-vertical-align="top">21,00 – 21,99 meter</td><td data-text-align="center" data-vertical-align="top">8,21</td><td data-text-align="right" data-vertical-align="top">109,57 tonn</td><td data-text-align="right" data-vertical-align="top">115,0 tonn</td></tr><tr><td data-text-align="left" data-vertical-align="top">22,00 – 22,99 meter</td><td data-text-align="center" data-vertical-align="top">8,55</td><td data-text-align="right" data-vertical-align="top">114,11 tonn</td><td data-text-align="right" data-vertical-align="top">119,8 tonn</td></tr><tr><td data-text-align="left" data-vertical-align="top">23,00 – 23,99 meter</td><td data-text-align="center" data-vertical-align="top">8,90</td><td data-text-align="right" data-vertical-align="top">118,78 tonn</td><td data-text-align="right" data-vertical-align="top">124,7 tonn</td></tr><tr><td data-text-align="left" data-vertical-align="top">24,00 – 24,99 meter</td><td data-text-align="center" data-vertical-align="top">9,24</td><td data-text-align="right" data-vertical-align="top">123,32 tonn</td><td data-text-align="right" data-vertical-align="top">129,5 tonn</td></tr><tr><td data-text-align="left" data-vertical-align="top">25,00 – 25,99 meter</td><td data-text-align="center" data-vertical-align="top">9,52</td><td data-text-align="right" data-vertical-align="top">127,05 tonn</td><td data-text-align="right" data-vertical-align="top">133,4 tonn</td></tr><tr><td data-text-align="left" data-vertical-align="top">26,00 – 26,99 meter</td><td data-text-align="center" data-vertical-align="top">9,86</td><td data-text-align="right" data-vertical-align="top">131,59 tonn</td><td data-text-align="right" data-vertical-align="top">138,2 tonn</td></tr><tr><td data-text-align="left" data-vertical-align="top">27,00 – 27,99 meter</td><td data-text-align="center" data-vertical-align="top">10,14</td><td data-text-align="right" data-vertical-align="top">135,33 tonn</td><td data-text-align="right" data-vertical-align="top">142,1 tonn</td></tr></tbody></table></article><article class="legalP" id="kapittel-2-paragraf-2-ledd-2">Det er ikke adgang til å fiske bifangst av torsk utover fartøykvoten.</article></article><article class="legalArticle" data-lovdata-URL="LTI/forskrift/2003-12-19-1757/§8" data-name="§8" id="kapittel-2-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Beregning av kvote ved utskifting og ombygging av fartøy under 28 meter største lengde</span></h3><article class="legalP" id="kapittel-2-paragraf-3-ledd-1">Ved utskifting eller forlengelse til større fartøy etter 21. desember 1998 for fartøy som hadde adgang til å delta i gruppe I i 2002, skal erstatningsfartøyets kvote beregnes etter utskiftingsfartøyets lengde før nevnte skjæringsdato. For øvrige fartøy i gruppe I er skjæringsdatoen 1. november 2002. Ved avgjørelsen legges tidspunktet for innføring i merkeregisteret til grunn.</article><article class="legalP" id="kapittel-2-paragraf-3-ledd-2">Fiskeridirektoratets regionkontor kan dispensere fra kravet om at utskiftningen eller forlengelsen må være innført i merkeregisteret innen skjæringsdatoen dersom manglende registrering skyldes forhold på myndighetenes hånd. Fiskeridirektoratet er klageinstans.</article><article class="legalP" id="kapittel-2-paragraf-3-ledd-3">Tidspunktet for utstedelse av identitetsbevis eller målebrev utstedt av Sjøfartsdirektoratet sentralt likestilles med tidspunktet for innføring i merkeregisteret.</article><article class="legalP" id="kapittel-2-paragraf-3-ledd-4">Ved utskifting eller ombygging til mindre fartøy etter 31. desember 2001 skal kvoten beregnes etter utskiftingsfartøyets hjemmelslengde.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2003-12-19-1757/KAPITTEL_3"><h2>Kapittel 3. Fartøy i gruppe II</h2><article class="legalArticle" data-lovdata-URL="LTI/forskrift/2003-12-19-1757/§9" data-name="§9" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Samlekvote</span></h3><article class="legalP" id="kapittel-3-paragraf-1-ledd-1">Fartøy som tilfredsstiller vilkårene for deltakelse etter forskrift av 9. desember 2003 nr. 1484 om adgang til å delta i fisket etter torsk, hyse og sei for fartøy under 28 meter største lengde som fisker med konvensjonelle redskap nord for 62° N i 2004 § 8, reguleres med samlekvote.</article><article class="legalP" id="kapittel-3-paragraf-1-ledd-2">I samlekvoten inngår følgende kvanta torsk rund vekt: <table><thead><tr><th data-text-align="left" data-vertical-align="top"><i>Fartøylengde</i></th><th data-text-align="center" data-vertical-align="top"><i>Kvotefaktor</i></th><th data-text-align="center" data-vertical-align="top"><i>Kvote</i></th></tr></thead><tbody><tr><td data-text-align="left" data-vertical-align="top">0,00 – 7,99 meter</td><td data-text-align="center" data-vertical-align="top">1,0</td><td data-text-align="right" data-vertical-align="top">11,0 tonn</td></tr><tr><td data-text-align="left" data-vertical-align="top">8,00 – 9,99 meter</td><td data-text-align="center" data-vertical-align="top">1,4</td><td data-text-align="right" data-vertical-align="top">15,4 tonn</td></tr><tr><td data-text-align="left" data-vertical-align="top">10,00 – 14,99 meter</td><td data-text-align="center" data-vertical-align="top">1,6</td><td data-text-align="right" data-vertical-align="top">17,6 tonn</td></tr><tr><td data-text-align="left" data-vertical-align="top">15,00 – 27,99 meter</td><td data-text-align="center" data-vertical-align="top">1,9</td><td data-text-align="right" data-vertical-align="top">20,9 tonn</td></tr></tbody></table></article><article class="legalP" id="kapittel-3-paragraf-1-ledd-3">Størrelsen på samlekvoten er lik summen av kvotene av torsk, hyse og sei etter at kvotene av sei og hyse er regnet om til torskeenheter.</article><article class="legalP" id="kapittel-3-paragraf-1-ledd-4">Sei og hyse er vektet i forhold til torsk på følgende måte: 1 kg sei er lik 0,2 torskeenheter og 1 kg hyse er lik 0,5 torskeenheter. 1 kg torsk er lik 1 torskeenhet.</article><article class="legalP" id="kapittel-3-paragraf-1-ledd-5">Det er ikke adgang til å fiske bifangst av torsk utover den totale samlekvoten av artene torsk, hyse og sei.</article><article class="legalP" id="kapittel-3-paragraf-1-ledd-6">Det enkelte fartøy kan ikke fiske mer enn 80% av samlekvoten som torsk.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2003-12-19-1757/KAPITTEL_4"><h2>Kapittel 4. Fartøy på 28 meter største lengde og over</h2><article class="legalArticle" data-lovdata-URL="LTI/forskrift/2003-12-19-1757/§10" data-name="§10" id="kapittel-4-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Fartøykvote</span></h3><article class="legalP" id="kapittel-4-paragraf-1-ledd-1">Fartøy på eller over 28 meter største lengde som har adgang til å delta etter forskrift av 9. desember 2003 nr. 1605 om adgang til å delta i fisket etter torsk, hyse, sei mv. for fartøy på eller over 28 meter største lengde som fisker med konvensjonelle redskap i 2004 § 2, kan fiske og lande følgende kvanta torsk rund vekt: <table><thead><tr><th data-text-align="left" data-vertical-align="top"><i>Hjemmelslengde</i></th><th data-text-align="center" data-vertical-align="top"><i>Kvotefaktor</i></th><th data-text-align="center" data-vertical-align="top"><i>Fartøykvote</i></th></tr></thead><tbody><tr><td data-text-align="left" data-vertical-align="top">Gruppe II</td><td data-text-align="center" data-vertical-align="top">0,081</td><td data-text-align="right" data-vertical-align="top">14,6 tonn</td></tr><tr><td data-text-align="left" data-vertical-align="top">8 – 8,99 meter</td><td data-text-align="center" data-vertical-align="top">0,115</td><td data-text-align="right" data-vertical-align="top">22,8 tonn</td></tr><tr><td data-text-align="left" data-vertical-align="top">14 – 14,99 meter</td><td data-text-align="center" data-vertical-align="top">0,376</td><td data-text-align="right" data-vertical-align="top">74,4 tonn</td></tr><tr><td data-text-align="left" data-vertical-align="top">15 – 15,99 meter</td><td data-text-align="center" data-vertical-align="top">0,432</td><td data-text-align="right" data-vertical-align="top">85,5 tonn</td></tr><tr><td data-text-align="left" data-vertical-align="top">17 – 17,99 meter</td><td data-text-align="center" data-vertical-align="top">0,544</td><td data-text-align="right" data-vertical-align="top">107,7 tonn</td></tr><tr><td data-text-align="left" data-vertical-align="top">20 – 20,99 meter</td><td data-text-align="center" data-vertical-align="top">0,712</td><td data-text-align="right" data-vertical-align="top">141,0 tonn</td></tr><tr><td data-text-align="left" data-vertical-align="top">21 – 21,99 meter</td><td data-text-align="center" data-vertical-align="top">0,763</td><td data-text-align="right" data-vertical-align="top">151,1 tonn</td></tr><tr><td data-text-align="left" data-vertical-align="top">23 – 23,99 meter</td><td data-text-align="center" data-vertical-align="top">0,853</td><td data-text-align="right" data-vertical-align="top">168,9 tonn</td></tr><tr><td data-text-align="left" data-vertical-align="top">26 – 26,99 meter</td><td data-text-align="center" data-vertical-align="top">0,954</td><td data-text-align="right" data-vertical-align="top">188,9 tonn</td></tr><tr><td data-text-align="left" data-vertical-align="top">28 – 28,99 meter</td><td data-text-align="center" data-vertical-align="top">1,000</td><td data-text-align="right" data-vertical-align="top">198,0 tonn</td></tr><tr><td data-text-align="left" data-vertical-align="top">29 – 29,99 meter</td><td data-text-align="center" data-vertical-align="top">1,020</td><td data-text-align="right" data-vertical-align="top">202,0 tonn</td></tr><tr><td data-text-align="left" data-vertical-align="top">30 – 30,99 meter</td><td data-text-align="center" data-vertical-align="top">1,050</td><td data-text-align="right" data-vertical-align="top">207,9 tonn</td></tr><tr><td data-text-align="left" data-vertical-align="top">31 – 31,99 meter</td><td data-text-align="center" data-vertical-align="top">1,070</td><td data-text-align="right" data-vertical-align="top">211,9 tonn</td></tr><tr><td data-text-align="left" data-vertical-align="top">32 – 32,99 meter</td><td data-text-align="center" data-vertical-align="top">1,090</td><td data-text-align="right" data-vertical-align="top">215,8 tonn</td></tr><tr><td data-text-align="left" data-vertical-align="top">33 – 33,99 meter</td><td data-text-align="center" data-vertical-align="top">1,120</td><td data-text-align="right" data-vertical-align="top">221,8 tonn</td></tr><tr><td data-text-align="left" data-vertical-align="top">over 34 meter</td><td data-text-align="center" data-vertical-align="top">1,140</td><td data-text-align="right" data-vertical-align="top">225,7 tonn</td></tr></tbody></table></article><article class="legalP" id="kapittel-4-paragraf-1-ledd-2">Det er ikke adgang til å fiske bifangst av torsk utover fartøykvoten.</article></article><article class="legalArticle" data-lovdata-URL="LTI/forskrift/2003-12-19-1757/§11" data-name="§11" id="kapittel-4-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Beregning av kvote ved utskifting og ombygging av fartøy på 28 meter største lengde og over</span></h3><article class="legalP" id="kapittel-4-paragraf-2-ledd-1">Ved utskifting eller forlengelse til større fartøy på eller over 28 meter største lengde etter 9. desember 1994 skal erstatningsfartøyets kvote beregnes etter utskiftingsfartøyets lengde før nevnte skjæringsdato.</article><article class="legalP" id="kapittel-4-paragraf-2-ledd-2">Ved utskifting eller forlengelse av fartøy under 28 meter største lengde til fartøy på eller over 28 meter største lengde i perioden fra 9. desember 1994 til 18. desember 1998 skal erstatningsfartøyets kvote beregnes etter utskiftingsfartøyets lengde.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2003-12-19-1757/KAPITTEL_5"><h2>Kapittel 5. Fellesbestemmelser mv.</h2><article class="legalArticle" data-lovdata-URL="LTI/forskrift/2003-12-19-1757/§12" data-name="§12" id="kapittel-5-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Trålere med kombinasjonsdrift</span></h3><article class="legalP" id="kapittel-5-paragraf-1-ledd-1">Fartøy som har tillatelse til å drive trålfiske etter torsk, jf. forskrift av 12. desember 1986 nr. 2185 om tildeling av tillatelse til å drive fiske med trål, og som driver slikt fiske i kombinasjon med konvensjonelle redskap, kan ikke fiske mer enn kvoten for vedkommende størrelsesgruppe med mindre fartøyet er tildelt større kvote i medhold av forskrift om regulering av trålfiske etter torsk og hyse nord for 62° N i 2004.</article></article><article class="legalArticle" data-lovdata-URL="LTI/forskrift/2003-12-19-1757/§13" data-name="§13" id="kapittel-5-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Kvoteutnyttelse</span></h3><article class="legalP" id="kapittel-5-paragraf-2-ledd-1">Hvert fartøy kan bare fiske og lande en kvote. Uten hinder av dette kan hvert fartøy fiske og lande kvote utvekslet eller tildelt i medhold av bestemmelser om enhetskvoter, rederikvoter eller andre spesielle kvoteordninger.</article><article class="legalP" id="kapittel-5-paragraf-2-ledd-2">Ved salg og utskifting av fartøy innenfor reguleringsåret skal kvoten beregnes etter bestemmelsene i tredje til femte ledd.</article><article class="legalP" id="kapittel-5-paragraf-2-ledd-3">Ved kjøp av fartøy kan ny eier ikke fiske og lande mer enn det som gjenstår av den nye eiers kvote etter fradrag for det som fartøyet totalt har fisket og levert i reguleringsåret. Dette gjelder også når fartøyet erverves til utskiftning av et annet fartøy.</article><article class="legalP" id="kapittel-5-paragraf-2-ledd-4">Ved utskifting av fartøy kan erstatningsfartøyet heller ikke fiske og lande mer enn det som gjenstår av den nye eiers kvote etter fradrag for det som han selv har fisket og landet med annet fartøy i vedkommendes eie i reguleringsåret.</article><article class="legalP" id="kapittel-5-paragraf-2-ledd-5">Når det ved utskifting gjøres fradrag etter tredje ledd eller fjerde ledd, skal det fangstkvantum som er størst av de to alternativene trekkes fra.</article></article><article class="legalArticle" data-lovdata-URL="LTI/forskrift/2003-12-19-1757/§14" data-name="§14" id="kapittel-5-paragraf-3"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Overføring av fangst</span></h3><article class="legalP" id="kapittel-5-paragraf-3-ledd-1">Det kvantum som kan fiskes av det enkelte fartøy, må fiskes og landes av dette fartøyet, og kan ikke overføres til annet fartøy. Det er også forbudt å motta og lande fangst som er fisket av annet fartøy.</article></article><article class="legalArticle" data-lovdata-URL="LTI/forskrift/2003-12-19-1757/§15" data-name="§15" id="kapittel-5-paragraf-4"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Levende fangst – kvoteavregning og plikter ved rømming</span></h3><article class="legalP" id="kapittel-5-paragraf-4-ledd-1">Ved landing uten at omsetning skjer samtidig, skal landingsseddel fylles ut. Kvantumet belastes kvote på vanlig måte, hvis ikke unntak i fjerde ledd kommer til anvendelse.</article><article class="legalP" id="kapittel-5-paragraf-4-ledd-2">Levende fisk skal røktes minst en gang hvert døgn. Ved rømming skal fisker straks gi Fiskeridirektoratets regionkontor og vedkommende salgsorganisasjon skriftlig melding. Henvisning til landingsseddel, antatt årsak og omfang skal oppgis.</article><article class="legalP" id="kapittel-5-paragraf-4-ledd-3">Ved førstehåndsomsetning skal sluttseddel fylles ut. Kvantumet belastes kvote dersom det ikke er skrevet landingsseddel for fisken tidligere.</article><article class="legalP" id="kapittel-5-paragraf-4-ledd-4">Dersom det tidligere er skrevet landingsseddel for fisken, skal kvantumet på sluttseddelen representere endelig kvotebelastning i følgende tilfeller:<ul class="defaultList"><li data-li-identifier="1." data-name="1."><article class="listArticle" id="kapittel-5-paragraf-4-ledd-4-punkt-1"><article class="legalP" id="kapittel-5-paragraf-4-ledd-4-punkt-1-ledd-1">Når avviket mellom kvanta på landingsseddel og sluttseddel ikke er større enn det som følger av naturlige sesongmessige variasjoner i fiskens kondisjon, og/eller</article></article></li><li data-li-identifier="2." data-name="2."><article class="listArticle" id="kapittel-5-paragraf-4-ledd-4-punkt-2"><article class="legalP" id="kapittel-5-paragraf-4-ledd-4-punkt-2-ledd-1">Når avviket skyldes rømming, som er en følge av en hendelse utenfor fiskers kontroll eller noen som handler på hans vegne. Kvantumet på sluttseddelen gjelder bare dersom fisker sannsynliggjør hva som er årsaken, omfanget og at hendelsen ligger utenfor fiskers kontroll eller noen som handler på hans vegne.</article></article></li></ul></article><article class="legalP" id="kapittel-5-paragraf-4-ledd-5">Vedkommende salgsorganisasjon treffer beslutninger etter fjerde ledd.</article></article><article class="legalArticle" data-lovdata-URL="LTI/forskrift/2003-12-19-1757/§16" data-name="§16" id="kapittel-5-paragraf-5"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Refordeling</span></h3><article class="legalP" id="kapittel-5-paragraf-5-ledd-1">Siste dato for refordeling er 15. november.</article></article><article class="legalArticle" data-lovdata-URL="LTI/forskrift/2003-12-19-1757/§17" data-name="§17" id="kapittel-5-paragraf-6"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Stopp i fisket</span></h3><article class="legalP" id="kapittel-5-paragraf-6-ledd-1">Fiskeridirektoratet kan stoppe fisket når totalkvoten eller gruppekvotene er beregnet oppfisket.</article></article><article class="legalArticle" data-lovdata-URL="LTI/forskrift/2003-12-19-1757/§18" data-name="§18" id="kapittel-5-paragraf-7"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Bemyndigelse</span></h3><article class="legalP" id="kapittel-5-paragraf-7-ledd-1">Fiskeridirektoratet kan endre denne forskrift og fastsette nærmere bestemmelser som er nødvendig for å oppnå en rasjonell og hensiktsmessig utøvelse eller gjennomføring av fisket.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2003-12-19-1757/KAPITTEL_6"><h2>Kapittel 6. Straff og ikrafttredelse</h2><article class="legalArticle" data-lovdata-URL="LTI/forskrift/2003-12-19-1757/§19" data-name="§19" id="kapittel-6-paragraf-1"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Straff</span></h3><article class="legalP" id="kapittel-6-paragraf-1-ledd-1">Den som forsettlig eller uaktsomt overtrer bestemmelser gitt i eller i medhold av denne forskrift straffes i henhold til lov av 3. juni 1983 nr. 40 om saltvannsfiske m.v. § 53. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2003-12-19-1757/§20" data-name="§20" id="kapittel-6-paragraf-2"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Ikrafttredelse</span></h3><article class="legalP" id="kapittel-6-paragraf-2-ledd-1">Denne forskrift trer i kraft 1. januar 2004 og gjelder til og med 31. desember 2004.</article></article></section></main></body></html>