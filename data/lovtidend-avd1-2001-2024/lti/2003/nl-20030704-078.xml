<!DOCTYPE html><html lang="no"><head><title>Lov om endringer i straffeloven mv. (lovtiltak mot organisert kriminalitet og menneskehandel, gjengangerstraff mv.).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2003-07-04-78</dd><dt class="dokid">DokumentID</dt><dd class="dokid">LTI/lov/2003-07-04-78</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 10 s 1523</dd><dt class="dateInForce">I kraft fra</dt><dd class="dateInForce">2003-07-04, Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1902-05-22-10</li><li>lov/1975-06-13-39</li><li>lov/1981-05-22-25</li><li>lov/1988-06-24-64</li><li>lov/1995-08-04-53</li><li>lov/2001-06-15-75</li></ul></dd><dt class="dateOfPublication">Kunngjort</dt><dd class="dateOfPublication">2003-07-04</dd><dt class="journalNumber">Journalnummer</dt><dd class="journalNumber">2003-0614</dd><dt class="titleShort">Korttittel</dt><dd class="titleShort">Endringslov til straffeloven mv.</dd><dt class="title">Tittel</dt><dd class="title">Lov om endringer i straffeloven mv. (lovtiltak mot organisert kriminalitet og menneskehandel, gjengangerstraff mv.).</dd><dt class="miscInformation">Annet om dokumentet</dt><dd class="miscInformation">Ot.prp.nr.62 (2002–2003), Innst.O.nr.118 (2002–2003) og Besl.O.nr.112 (2002–2003). Odels- og lagtingsvedtak hhv. 10. og 17. juni 2003. Fremmet av Justis- og politidepartementet.</dd><dt class="refid">RefID</dt><dd class="refid">lov/2003-07-04-78</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i straffeloven mv. (lovtiltak mot organisert kriminalitet og menneskehandel, gjengangerstraff mv.).<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li><li>VII</li></ul></li></ul></dd></dl></header><main class="documentBody" data-lovdata-URL="LTI/lov/2003-07-04-78" id="dokument"><h1>Lov om endringer i straffeloven mv. (lovtiltak mot organisert kriminalitet og menneskehandel, gjengangerstraff mv.).</h1><article class="defaultP" data-text-size="small">Endringer i følgende andre lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov av 13. juni 1975 nr. 39 om utlevering av lovbrytere mv. (utleveringsloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov av 22. mai 1981 nr. 25 om rettergangsmåten i straffesaker (straffeprosessloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov av 24. juni 1988 nr. 64 om utlendingers adgang til riket og deres opphold her (utlendingsloven).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov av 4. august 1995 nr. 53 om politiet (politiloven).</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov av 15. juni 2001 nr. 75 om veterinærer og annet dyrehelsepersonell.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2003-07-04-78/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 22. mai 1902 nr. 10 Almindelig borgelig Straffelov (straffeloven) gjøres følgende endringer:</article> <article class="defaultP" margin-top="true">I § 12 første ledd nr. 3 bokstav a tilføyes § 162 c i opplistingen.</article> <article class="defaultP" margin-top="true">I § 12 første ledd nr. 4 bokstav a tilføyes § 162 c i opplistingen.</article> <article class="defaultP" margin-top="true">§ 17 første ledd bokstav a skal lyde:<ul class="defaultList"><li data-li-identifier="(a)" data-name="(a)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">fra 14 dager inntil 15 år eller i de i §§ 60 a, 61 og 62 omhandlede tilfelle inntil 20 år;</article></article></li></ul></article> <article class="defaultP" margin-top="true">§ 53 nr. 1 annet ledd skal lyde:</article><article class="legalP" id="kapittel-1-ledd-2">Prøvetiden fastsettes av retten og skal i alminnelighet være to år. Når vilkårene for straffskjerpelse ved gjentakelse er oppfylt og i andre særlige tilfeller, kan det settes en lengre prøvetid, men ikke over fem år. Prøvetiden regnes fra den dag endelig dom er avsagt.</article> <article class="defaultP" margin-top="true">Ny § 60 a skal lyde:</article><article class="legalP" id="kapittel-1-ledd-3">Dersom en straffbar handling er utøvet som ledd i virksomheten til en organisert kriminell gruppe, forhøyes maksimumsstraffen i straffebudet til det dobbelte, likevel ikke med mer enn 5 års fengsel.</article><article class="legalP" id="kapittel-1-ledd-4">Med organisert kriminell gruppe menes en organisert gruppe på tre eller flere personer som har som et hovedformål å begå en handling som kan straffes med fengsel i minst 3 år, eller hvor en vesentlig del av virksomheten består i å begå slike handlinger.</article><article class="legalP" id="kapittel-1-ledd-5">Forhøyelse av maksimumsstraffen etter bestemmelsen her får anvendelse i forhold til lovbestemmelser som tillegger strafferammen rettslig virkning, hvis ikke annet er bestemt.</article> <article class="defaultP" margin-top="true">§ 61 skal lyde:</article><article class="legalP" id="kapittel-1-ledd-6">Begår en tidligere domfelt person på ny en straffbar handling av samme art som han tidligere er dømt for, forhøyes maksimumsstraffen i straffebudet til det dobbelte, hvis ikke straffebudet selv bestemmer noe annet. Forhøyelse av maksimumsstraffen etter bestemmelsen her får bare anvendelse i forhold til lovbestemmelser som tillegger strafferammen rettslig virkning hvis det er bestemt i loven.</article><article class="legalP" id="kapittel-1-ledd-7">Første ledd gjelder bare når den domfelte hadde fylt 18 år på tidspunktet for den tidligere straffbare handlingen og har begått den nye handlingen etter at straffen for den tidligere handlingen helt eller delvis er fullbyrdet. Er den nye straffbare handlingen en forbrytelse, gjelder første ledd ikke hvis den nye handlingen er begått senere enn 6 år etter at fullbyrdelsen av den tidligere straffen er avsluttet, med mindre annet er bestemt. Er den nye straffbare handlingen en forseelse, kan det ikke ha gått mer enn 2 år fra fullbyrdelsen er avsluttet. Reglene i dette ledd gjelder også når skjerpet straff for gjentakelse er bestemt i straffebudet.</article><article class="legalP" id="kapittel-1-ledd-8">Retten kan la tidligere straffer som er idømt i utlandet, begrunne skjerpet straff på samme måte som straffer som er idømt her i landet.</article> <article class="defaultP" margin-top="true">§ 127 første ledd skal lyde:</article><article class="legalP" id="kapittel-1-ledd-9">Den, som ved Vold søger at formaa en offentlig Tjenestemand til at foretage eller undlade en Tjenestehandling eller at hindre ham under en saadan, eller som medvirker hertil, straffes med Fængsel indtil 3 Aar, men indtil 5 Aar, naar han udfører Forbrydelsen i Forening med nogen anden.</article> <article class="defaultP" margin-top="true">§ 132 a fjerde ledd skal lyde:</article><article class="legalP" id="kapittel-1-ledd-10">Motarbeiding av rettsvesenet straffes med fengsel inntil 5 år. Er handlingen utført under særdeles skjerpende omstendigheter, kan fengsel inntil 10 år anvendes. Ved avgjørelsen av om det foreligger særdeles skjerpende omstendigheter, skal det særlig legges vekt på om overtredelsen har voldt fare for noens liv eller helbred, er begått ved flere anledninger eller av flere i fellesskap eller har et systematisk eller organisert preg.</article> <article class="defaultP" margin-top="true">Ny § 162 c skal lyde:</article><article class="legalP" id="kapittel-1-ledd-11">Den som inngår forbund med noen om å begå en handling som kan straffes med fengsel i minst 3 år, og som skal begås som ledd i virksomheten til en organisert kriminell gruppe, straffes med fengsel inntil 3 år, med mindre forholdet går inn under en strengere straffebestemmelse. Forhøyelse av maksimumsstraffen ved gjentakelse eller sammenstøt av forbrytelser kommer ikke i betraktning.</article><article class="legalP" id="kapittel-1-ledd-12">Med organisert kriminell gruppe menes en organisert gruppe på tre eller flere personer som har som et hovedformål å begå en handling som kan straffes med fengsel i minst 3 år, eller hvor en vesentlig del av virksomheten består i å begå slike handlinger.</article> <article class="defaultP" margin-top="true">§ 200 tredje ledd skal lyde:</article><article class="legalP" id="kapittel-1-ledd-13">I tilfelle som nevnt i annet ledd, kan fengsel inntil 6 år idømmes dersom handlingen er begått under særdeles skjerpende omstendigheter. Ved avgjørelsen av om særdeles skjerpende omstendigheter foreligger, skal det særlig legges vekt på hvor lang tid forholdet har pågått, om handlingen er misbruk av slektskapsforhold, omsorgsforhold, stilling, avhengighetsforhold eller nært tillitsforhold og om handlingen er begått på en særlig smertefull eller krenkende måte.</article> <article class="defaultP" margin-top="true">§ 202 første ledd skal lyde:</article><article class="legalP" id="kapittel-1-ledd-14">Den som<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-14-punkt-1"><article class="legalP" id="kapittel-1-ledd-14-punkt-1-ledd-1">fremmer andres prostitusjon eller</article></article></li><li data-li-identifier="b)" data-name="b)"><article class="listArticle" id="kapittel-1-ledd-14-punkt-2"><article class="legalP" id="kapittel-1-ledd-14-punkt-2-ledd-1">leier ut lokaler og forstår at lokalene skal brukes til prostitusjon eller utviser grov uaktsomhet i så måte,</article></article></li></ul><p class="leddfortsettelse">straffes med bøter eller fengsel inntil 5 år.</p></article> <article class="defaultP" margin-top="true">§ 204 første ledd skal lyde:</article><article class="legalP" id="kapittel-1-ledd-15">Den som<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-15-punkt-1"><article class="legalP" id="kapittel-1-ledd-15-punkt-1-ledd-1">utgir, selger eller på annen måte søker å utbre pornografi,</article></article></li><li data-li-identifier="b)" data-name="b)"><article class="listArticle" id="kapittel-1-ledd-15-punkt-2"><article class="legalP" id="kapittel-1-ledd-15-punkt-2-ledd-1">innfører pornografi med sikte på utbredelse,</article></article></li><li data-li-identifier="c)" data-name="c)"><article class="listArticle" id="kapittel-1-ledd-15-punkt-3"><article class="legalP" id="kapittel-1-ledd-15-punkt-3-ledd-1">overlater pornografi til personer under 18 år,</article></article></li><li data-li-identifier="d)" data-name="d)"><article class="listArticle" id="kapittel-1-ledd-15-punkt-4"><article class="legalP" id="kapittel-1-ledd-15-punkt-4-ledd-1">produserer, innfører, besitter, overlater til en annen eller mot vederlag gjør seg kjent med barnepornografi,</article></article></li><li data-li-identifier="e)" data-name="e)"><article class="listArticle" id="kapittel-1-ledd-15-punkt-5"><article class="legalP" id="kapittel-1-ledd-15-punkt-5-ledd-1">holder offentlig foredrag eller istandbringer offentlig forestilling eller utstilling med pornografisk innhold, eller</article></article></li><li data-li-identifier="f)" data-name="f)"><article class="listArticle" id="kapittel-1-ledd-15-punkt-6"><article class="legalP" id="kapittel-1-ledd-15-punkt-6-ledd-1">forleder noen under 18 år til å la seg avbilde som ledd i kommersiell fremstilling av rørlige og urørlige bilder med seksuelt innhold, eller produserer slike fremstillinger hvor noen under 18 år er avbildet,</article></article></li></ul><p class="leddfortsettelse">straffes med bøter eller med fengsel inntil 3 år.</p></article> <article class="defaultP" margin-top="true">§ 224 skal lyde:</article><article class="legalP" id="kapittel-1-ledd-16">Den som ved vold, trusler, misbruk av sårbar situasjon eller annen utilbørlig atferd utnytter en person til<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-16-punkt-1"><article class="legalP" id="kapittel-1-ledd-16-punkt-1-ledd-1">prostitusjon eller andre seksuelle formål,</article></article></li><li data-li-identifier="b)" data-name="b)"><article class="listArticle" id="kapittel-1-ledd-16-punkt-2"><article class="legalP" id="kapittel-1-ledd-16-punkt-2-ledd-1">tvangsarbeid,</article></article></li><li data-li-identifier="c)" data-name="c)"><article class="listArticle" id="kapittel-1-ledd-16-punkt-3"><article class="legalP" id="kapittel-1-ledd-16-punkt-3-ledd-1">krigstjeneste i fremmed land eller</article></article></li><li data-li-identifier="d)" data-name="d)"><article class="listArticle" id="kapittel-1-ledd-16-punkt-4"><article class="legalP" id="kapittel-1-ledd-16-punkt-4-ledd-1">fjerning av vedkommendes organer,</article></article></li></ul><p class="leddfortsettelse">eller som forleder en person til å la seg bruke til slike formål, straffes for menneskehandel med fengsel inntil 5 år.</p></article><article class="legalP" id="kapittel-1-ledd-17">På samme måte straffes den som<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-17-punkt-1"><article class="legalP" id="kapittel-1-ledd-17-punkt-1-ledd-1">legger forholdene til rette for slik utnyttelse eller forledelse som nevnt i første ledd ved å anskaffe, transportere eller motta personen,</article></article></li><li data-li-identifier="b)" data-name="b)"><article class="listArticle" id="kapittel-1-ledd-17-punkt-2"><article class="legalP" id="kapittel-1-ledd-17-punkt-2-ledd-1">på annen måte medvirker til utnyttelsen eller forledelsen, eller</article></article></li><li data-li-identifier="c)" data-name="c)"><article class="listArticle" id="kapittel-1-ledd-17-punkt-3"><article class="legalP" id="kapittel-1-ledd-17-punkt-3-ledd-1">gir betaling eller annen fordel for å få samtykke til utnyttelsen fra en person som har myndighet over den fornærmede, eller som mottar slik betaling eller annen fordel.</article></article></li></ul></article><article class="legalP" id="kapittel-1-ledd-18">Den som begår en handling som nevnt i første eller annet ledd mot en person som er under 18 år, straffes uavhengig av om vold, trusler, misbruk av sårbar situasjon eller annen utilbørlig atferd er anvendt.</article><article class="legalP" id="kapittel-1-ledd-19">Grov menneskehandel straffes med fengsel inntil 10 år. Ved avgjørelsen av om overtredelsen er grov, skal det særlig legges vekt på om den som ble utsatt for handlingen, var under 18 år, om det ble brukt grov vold eller tvang eller om handlingen ga betydelig utbytte.</article> <article class="defaultP" margin-top="true">§ 230 oppheves.</article> <article class="defaultP" margin-top="true">§ 234 annet ledd skal lyde:</article><article class="legalP" id="kapittel-1-ledd-20">Under særdeles skjærpende Omstændigheder kan Fengsel indtil 12 Aar anvendes.</article> <article class="defaultP" margin-top="true">§ 245 første ledd skal lyde:</article><article class="legalP" id="kapittel-1-ledd-21">Den som avbryter svangerskap eller medvirker hertil uten at de lovlige indikasjoner for et slikt inngrep er til stede, eller uten at vedtak om avbrudd er truffet av noen som har myndighet til det, straffes for fosterfordrivelse med fengsel inntil 3 år. Hvis handlingen er utført i vinnings hensikt eller under særdeles skjerpende omstendigheter for øvrig, er straffen fengsel inntil 6 år. Har gjerningsmannen handlet uten kvinnens samtykke, anvendes fengsel inntil 15 år, men inntil 21 år såfremt hun omkommer som følge av forbrytelsen.</article> <article class="defaultP" margin-top="true">§ 260 fjerde ledd skal lyde:</article><article class="legalP" id="kapittel-1-ledd-22">Fengsel inntil 5 år kan anvendes dersom bruken har hatt til følge betydelig skade på person eller formue.</article> <article class="defaultP" margin-top="true">§ 263 oppheves.</article> <article class="defaultP" margin-top="true">§ 266 tredje ledd fjerde punktum oppheves.</article> <article class="defaultP" margin-top="true">§ 279 oppheves.</article> <article class="defaultP" margin-top="true">§ 296 annet ledd skal lyde:</article><article class="legalP" id="kapittel-1-ledd-23">Når handlingen er begått sedvanemessig eller det ellers foreligger særdeles skjerpende omstendigheter, kan det idømmes fengsel inntil 5 år og i forbindelse med fengselsstraffen bøter.</article> <article class="defaultP" margin-top="true">§ 391 første ledd skal lyde:</article><article class="legalP" id="kapittel-1-ledd-24">Den som øver eller medvirker til skadeverk som nevnt i § 291, straffes med bøter eller med fengsel inntil 3 måneder såfremt den voldte skade er liten.</article> <article class="defaultP" margin-top="true">§ 391 a tredje ledd oppheves.</article> <article class="defaultP" margin-top="true">Gjeldende fjerde ledd blir nytt tredje ledd.</article> <article class="defaultP" margin-top="true">§ 399 annet ledd skal lyde:</article><article class="legalP" id="kapittel-1-ledd-25">Hvor gjenstandens verdi er mere betydelig, kan fengsel inntil 6 måneder anvendes.</article> <article class="defaultP" margin-top="true">§ 402 tredje ledd oppheves.</article> <article class="defaultP" margin-top="true">Gjeldende fjerde ledd blir nytt tredje ledd.</article> <article class="defaultP" margin-top="true">§ 431 annet ledd skal lyde:</article><article class="legalP" id="kapittel-1-ledd-26">Når det foreligger særdeles skjerpende omstendigheter, kan fengsel inntil 6 måneder anvendes. Det kan dog ikke ilegges strengere straff enn etter den lovbestemmelse som ville ha vært anvendelig om redaktøren hadde kjent innholdet.</article> <article class="defaultP" margin-top="true">§ 432 annet ledd skal lyde:</article><article class="legalP" id="kapittel-1-ledd-27">Når det foreligger særdeles skjerpende omstendigheter, kan fengsel inntil 6 måneder anvendes.</article></section><section class="section" data-name="kapII" id="kapittel-2" data-lovdata-URL="LTI/lov/2003-07-04-78/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 13. juni 1975 nr. 39 om utlevering av lovbrytere mv. (utleveringsloven) gjøres følgende endringer:</article> <article class="defaultP" margin-top="true">§ 25 nr. 1 og nr. 4 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-2-ledd-1-punkt-1"><article class="legalP" id="kapittel-2-ledd-1-punkt-1-ledd-1">Til bruk for straffesak i fremmed stat kan det på begjæring bestemmes at person som her i riket er fengslet eller etter dom berøvet friheten på grunn av straffbar handling, skal sendes til fremmed stat for å avhøres som vitne eller framstilles til konfrontasjon. Overføring som nevnt i første punktum, kan også skje med vedkommendes samtykke for å bistå ved andre etterforskningsskritt.<br />[...]</article></article></li><li data-li-identifier="4." data-name="4."><article class="listArticle" id="kapittel-2-ledd-1-punkt-2"><article class="legalP" id="kapittel-2-ledd-1-punkt-2-ledd-1">Dersom vedkommende ikke samtykker i overføring etter nr. 1 første punktum, avgjør retten ved kjennelse om det er lovlig adgang til overføring. Er vedkommende under strafforfølgning her i riket, hører saken inn under den domstol som behandler straffesaken. Reglene i § 17 tredje ledd og § 18 første ledd gjelder tilsvarende. I samband med overenskomst som nevnt i annet ledd, kan det dog bestemmes at saken skal avgjøres av annen myndighet enn departementet. Før retten, eller i tilfelle departementet, treffer sin avgjørelse, skal det innhentes uttalelse fra fengsels- eller anstaltmyndigheten såframt vedkommende soner straff eller er anbrakt i anstalt.</article></article></li></ul></article></section><section class="section" data-name="kapIII" id="kapittel-3" data-lovdata-URL="LTI/lov/2003-07-04-78/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 22. mai 1981 nr. 25 om rettergangsmåten i straffesaker (straffeprosessloven) gjøres følgende endringer:</article> <article class="defaultP" margin-top="true">§ 172 nytt annet punktum skal lyde:</article><article class="legalP" id="kapittel-3-ledd-2">Ved vurderingen skal det særlig legges vekt på om det er egnet til å støte allmennhetens rettsfølelse eller skape utrygghet dersom den mistenkte er på frifot.</article> <article class="defaultP" margin-top="true">Gjeldende annet punktum blir nytt tredje punktum.</article> <article class="defaultP" margin-top="true">§ 202 b første ledd første punktum skal lyde:</article><article class="legalP" id="kapittel-3-ledd-3">Når noen med skjellig grunn mistenkes for en handling eller forsøk på en handling som etter loven kan medføre straff av fengsel i 5 år eller mer, eller som rammes av straffeloven § 162 c, kan påtalemyndigheten beslutte at teknisk peileutstyr plasseres på kjøretøy, gods eller andre gjenstander for å klarlegge hvor den mistenkte eller gjenstandene befinner seg (teknisk sporing).</article> <article class="defaultP" margin-top="true">§ 216 b første ledd første punktum skal lyde:</article><article class="legalP" id="kapittel-3-ledd-4">Retten kan ved kjennelse gi politiet tillatelse til å foreta annen kontroll av kommunikasjonsanlegg når noen med skjellig grunn mistenkes for en handling eller forsøk på en handling<ul class="defaultList"><li data-li-identifier="a)" data-name="a)"><article class="listArticle" id="kapittel-3-ledd-4-punkt-1"><article class="legalP" id="kapittel-3-ledd-4-punkt-1-ledd-1">som etter loven kan medføre straff av fengsel i 5 år eller mer, eller</article></article></li><li data-li-identifier="b)" data-name="b)"><article class="listArticle" id="kapittel-3-ledd-4-punkt-2"><article class="legalP" id="kapittel-3-ledd-4-punkt-2-ledd-1">som rammes av straffeloven kapittel 8 eller 9, eller av §§ 145 annet ledd, 162, 162 c, 204 første ledd bokstav d, 317, jf. §§ 162 eller 390 a.</article></article></li></ul></article> <article class="defaultP" margin-top="true">§ 352 tredje ledd skal lyde:</article><article class="legalP" id="kapittel-3-ledd-5">Forhøyelse av maksimumsstraffen på grunn av gjentakelse, sammenstøt av forbrytelser eller anvendelsen av straffeloven § 60 a eller § 232 kommer ikke i betraktning.</article> <article class="defaultP" margin-top="true">§ 434 første og annet ledd skal lyde:</article><article class="legalP" id="kapittel-3-ledd-6">Ved anke i straffesaken kan partene kreve ny behandling også av de borgerlige krav dersom vilkårene i §§ 427 til 433 er oppfylt og anken gjelder<ul class="defaultList"><li data-li-identifier="a)" data-name="a)"><article class="listArticle" id="kapittel-3-ledd-6-punkt-1"><article class="legalP" id="kapittel-3-ledd-6-punkt-1-ledd-1">bevisbedømmelsen under skyldspørsmålet,</article></article></li><li data-li-identifier="b)" data-name="b)"><article class="listArticle" id="kapittel-3-ledd-6-punkt-2"><article class="legalP" id="kapittel-3-ledd-6-punkt-2-ledd-1">avgjørelsen om straff eller rettsfølge som nevnt i § 2 første ledd nr. 1, og det ikke er til vesentlig ulempe å behandle kravet under ankeforhandlingen, eller</article></article></li><li data-li-identifier="c)" data-name="c)"><article class="listArticle" id="kapittel-3-ledd-6-punkt-3"><article class="legalP" id="kapittel-3-ledd-6-punkt-3-ledd-1">andre ankegrunner, og ankedomstolen samtykker i samlet behandling.</article></article></li></ul></article><article class="legalP" id="kapittel-3-ledd-7">I sak for Høyesterett gjelder § 323 tilsvarende.</article><article class="legalP" id="kapittel-3-ledd-8">Ved gjenopptakelse av straffesak kan en part på samme vilkår som nevnt i første ledd kreve ny behandling av de borgerlige krav dersom fristen i tvistemålsloven § 408 ikke er utløpt.</article></section><section class="section" data-name="kapIV" id="kapittel-4" data-lovdata-URL="LTI/lov/2003-07-04-78/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 24. juni 1988 nr. 64 om utlendingers adgang til riket og deres opphold her (utlendingsloven) gjøres følgende endringer:</article> <article class="defaultP" margin-top="true">§ 47 fjerde ledd skal lyde:</article><article class="legalP" id="kapittel-4-ledd-2">Med bøter eller med fengsel inntil seks år straffes den som i vinnings hensikt driver organisert ulovlig virksomhet med sikte på å hjelpe utlendinger til å reise inn i riket eller til annen stat.</article></section><section class="section" data-name="kapV" id="kapittel-5" data-lovdata-URL="LTI/lov/2003-07-04-78/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I lov 4. august 1995 nr. 53 om politiet (politiloven) gjøres følgende endring:</article> <article class="defaultP" margin-top="true">§ 20 a første ledd nytt annet punktum skal lyde:</article><article class="legalP" id="kapittel-5-ledd-2">Dersom det er nødvendig av hensyn til etterforskningen, kan det også foretas observasjon og forfølgelse av andre personer når det er skjellig grunn til å tro at dette vil bidra til å identifisere eller oppspore den mistenkte.</article> <article class="defaultP" margin-top="true">Gjeldende annet punktum blir nytt tredje punktum.</article></section><section class="section" data-name="kapVI" id="kapittel-6" data-lovdata-URL="LTI/lov/2003-07-04-78/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">I lov 15. juni 2001 nr. 75 om veterinærer og annet dyrehelsepersonell gjøres følgende endring:</article> <article class="defaultP" margin-top="true">§ 37 skal lyde:</article><article class="legalP" id="kapittel-6-ledd-2">Den som forsettlig eller uaktsomt overtrer denne loven eller bestemmelser gitt i medhold av den, straffes med bøter eller fengsel i inntil 3 måneder. Medvirkning straffes på samme måte. Når det gjelder overtredelse av § 18 eller bestemmelser gitt i medhold av § 18, kan straffen under særdeles skjerpende omstendigheter forhøyes til inntil 6 måneders fengsel.</article></section><section class="section" data-name="kapVII" id="kapittel-7" data-lovdata-URL="LTI/lov/2003-07-04-78/KAPITTEL_7"><h2 data-text-align="center">VII</h2><article class="legalP" id="kapittel-7-ledd-1">Endringen i politiloven trer i kraft fra den tid Kongen bestemmer. For øvrig trer loven her i kraft straks.</article></section></main></body></html>