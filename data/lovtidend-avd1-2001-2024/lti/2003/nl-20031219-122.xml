<!DOCTYPE html><html lang="no"><head><title>Lov om endringer i lov 17. juli 1998 nr. 56 om årsregnskap m.v. (regnskapsloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2003-12-19-122</dd><dt class="dokid">DokumentID</dt><dd class="dokid">LTI/lov/2003-12-19-122</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 17 s 2687</dd><dt class="dateInForce">I kraft fra</dt><dd class="dateInForce">2004-01-01</dd><dt class="changesToDocuments">Endrer</dt><dd class="changesToDocuments"><ul><li>lov/1998-07-17-56</li></ul></dd><dt class="dateOfPublication">Kunngjort</dt><dd class="dateOfPublication">2003-12-19</dd><dt class="journalNumber">Journalnummer</dt><dd class="journalNumber">2003-1404</dd><dt class="titleShort">Korttittel</dt><dd class="titleShort">Endringslov til regnskapsloven</dd><dt class="title">Tittel</dt><dd class="title">Lov om endringer i lov 17. juli 1998 nr. 56 om årsregnskap m.v. (regnskapsloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.15 (2003–2004), Innst.O.nr.45 (2003–2004) og Besl.O.nr.46 (2003–2004). Odels- og lagtingsvedtak hhv. 15. og 18. desember 2003. Fremmet av Finansdepartementet.</dd><dt class="refid">RefID</dt><dd class="refid">lov/2003-12-19-122</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 17. juli 1998 nr. 56 om årsregnskap m.v. (regnskapsloven).<ul class="tocSubUl"><li>I<ul class="tocSubUl"><li>§ 7-17. Virkelig verdi av finansielle instrumenter</li><li>§ 7-37. Virkelig verdi av finansielle instrumenter</li><li>§ 7-37a. Finansielle derivater</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2003-12-19-122" id="dokument"><h1>Lov om endringer i lov 17. juli 1998 nr. 56 om årsregnskap m.v. (regnskapsloven).</h1><section class="section" data-name="kapI" id="kapittel-1" data-lovdata-URL="LTI/lov/2003-12-19-122/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 17. juli 1998 nr. 56 om årsregnskap m.v. (regnskapsloven) gjøres følgende endringer:</article> <article class="defaultP" margin-top="true">§ 3-3 nytt åttende ledd skal lyde:</article><article class="legalP" id="kapittel-1-ledd-2">Det skal gis opplysninger om finansiell risiko som er av betydning for å bedømme foretakets eiendeler, gjeld, finansiell stilling og resultat. Opplysningene skal omfatte mål og strategier som er fastsatt for styring av finansiell risiko, herunder strategien for sikring av hver hovedtype av planlagte transaksjoner der sikringsvurdering er benyttet. Det skal gjøres rede for foretakets eksponering mot markedsrisiko, kredittrisiko og likviditetsrisiko.</article> <article class="defaultP" margin-top="true">Nåværende åttende og niende ledd blir nye niende og tiende ledd, der tiende ledd skal lyde:</article><article class="legalP" id="kapittel-1-ledd-3">Små foretak kan unnlate å gi opplysninger som nevnt i sjette, syvende, åttende og niende ledd.</article> <article class="defaultP" margin-top="true">I § 5-8 skal tittelen lyde:</article><article class="defaultP">Finansielle instrumenter og varederivater</article> <article class="defaultP" margin-top="true">§ 5-8 nye tredje til femte ledd skal lyde:</article><article class="legalP" id="kapittel-1-ledd-4">I konsernregnskapet kan også andre finansielle instrumenter enn nevnt i første ledd samt varederivater vurderes til virkelig verdi når virkelig verdi kan måles pålitelig.</article><article class="legalP" id="kapittel-1-ledd-5">Fond for verdiendringer skal være lik balanseførte verdiendringer på finansielle instrumenter som i henhold til § 4-3 annet ledd ikke er resultatført.</article><article class="legalP" id="kapittel-1-ledd-6">Departementet kan i forskrift gi nærmere bestemmelser om regnskapsføring av finansielle instrumenter og varederivater, herunder om hvilke finansielle instrumenter og varederivater som ikke kan vurderes til virkelig verdi.</article> <article class="defaultP" margin-top="true">§ 6-2 første ledd ny post C II 2 skal lyde:</article><article class="defaultP">Fond for verdiendringer</article> <article class="defaultP" margin-top="true">Nåværende post C II 2 blir ny post C II 3.</article> <article class="defaultP" margin-top="true">§ 7-5 nytt første ledd skal lyde:</article><article class="legalP" id="kapittel-1-ledd-7">Det skal gis opplysninger om egenskaper ved og omfang av finansielle derivater fordelt på klasser av derivater. Opplysningene skal omfatte vesentlige betingelser og forhold som kan påvirke beløpsstørrelse, tidfesting og usikkerhet ved fremtidige kontantstrømmer.</article> <article class="defaultP" margin-top="true">Nåværende første ledd blir nytt annet ledd som skal lyde:</article><article class="legalP" id="kapittel-1-ledd-8">Store foretak skal gi opplysninger om finansiell markedsrisiko fordelt på arter av risiko.</article> <article class="defaultP" margin-top="true">§ 7-17 skal lyde:</article><article class="futureLegalArticle" data-name="§7-17" id="kapittel-1-foreslåttparagraf-1"><span class="futureLegalArticleHeader">§ 7-17. <span class="legalArticleTitle">Virkelig verdi av finansielle instrumenter</span></span><article class="legalP" id="kapittel-1-foreslåttparagraf-1-ledd-1">For hver kategori av finansielle instrumenter og varederivater som er vurdert etter § 5-8, skal det opplyses om anskaffelseskost, virkelig verdi, periodens resultatførte verdiendring, samt periodens verdiendring ført direkte mot egenkapitalen. Det skal i tillegg gis opplysninger om vesentlige forutsetninger som ligger til grunn for vurderingen. Det skal settes opp en tabell som viser endringer i fond for verdiendringer i løpet av regnskapsåret.</article><article class="legalP" id="kapittel-1-foreslåttparagraf-1-ledd-2">For finansielle derivater som ikke er vurdert til virkelig verdi etter § 5-8, skal det opplyses om virkelig verdi såfremt virkelig verdi kan fastsettes etter en markedsverdi eller en rimelig tilnærming til markedsverdien. Opplysningene skal gis separat for hver klasse av finansielle derivater.</article><article class="legalP" id="kapittel-1-foreslåttparagraf-1-ledd-3">For finansielle anleggsmidler vurdert etter § 5-3 der balanseført verdi er høyere enn virkelig verdi, skal det opplyses om balanseført verdi og virkelig verdi av den enkelte eiendelen eller en hensiktsmessig gruppering av eiendelene. Det skal gis en begrunnelse for hvorfor nedskrivning ikke er foretatt. Begrunnelsen skal inkludere holdepunktene for at verdifallet ikke er forbigående.</article></article> <article class="defaultP" margin-top="true">§ 7-37 skal lyde:</article><article class="futureLegalArticle" data-name="§7-37" id="kapittel-1-foreslåttparagraf-2"><span class="futureLegalArticleHeader">§ 7-37. <span class="legalArticleTitle">Virkelig verdi av finansielle instrumenter</span></span><article class="legalP" id="kapittel-1-foreslåttparagraf-2-ledd-1">For hver kategori av finansielle instrumenter og varederivater som er vurdert etter § 5-8, skal det opplyses om anskaffelseskost, virkelig verdi, periodens resultatførte verdiendring, samt periodens verdiendring ført direkte mot egenkapitalen. Det skal i tillegg gis opplysninger om vesentlige forutsetninger som ligger til grunn for vurderingen. Det skal settes opp en tabell som viser endringer i fond for verdiendringer i løpet av regnskapsåret.</article><article class="legalP" id="kapittel-1-foreslåttparagraf-2-ledd-2">For finansielle anleggsmidler vurdert etter § 5-3 der balanseført verdi er høyere enn virkelig verdi skal det opplyses om balanseført verdi og virkelig verdi av den enkelte eiendelen eller en hensiktsmessig gruppering av eiendelene. Det skal gis en begrunnelse for hvorfor nedskrivning ikke er foretatt. Begrunnelsen skal inkludere holdepunktene for at verdifallet ikke er forbigående.</article></article> <article class="defaultP" margin-top="true">Ny § 7-37a skal lyde:</article><article class="futureLegalArticle" data-name="§7-37a" id="kapittel-1-foreslåttparagraf-3"><span class="futureLegalArticleHeader">§ 7-37a. <span class="legalArticleTitle">Finansielle derivater</span></span><article class="legalP" id="kapittel-1-foreslåttparagraf-3-ledd-1">Det skal gis opplysninger om egenskaper ved og omfang av finansielle derivater som er vurdert til virkelig verdi etter § 5-8 første eller tredje ledd, fordelt på klasser av derivater. Opplysningene skal omfatte vesentlige betingelser og forhold som kan påvirke beløpsstørrelse, tidfesting og usikkerhet ved framtidige kontantstrømmer.</article></article> <article class="defaultP" margin-top="true">§ 8-1 nytt annet ledd skal lyde:</article><article class="legalP" id="kapittel-1-ledd-9">Årsregnskap, årsberetning og revisjonsberetning utarbeidet på grunnlag av regnskapsplikt etter § 1-2 første ledd nr. 12 (filialregnskap) er ikke offentlige. Dette gjelder også for regnskapspliktig etter § 1-2 første ledd nr. 12 som i tillegg er regnskapspliktig på annet grunnlag. Regnskapsregisteret kan ikke gjøre innholdet i dokumentene kjent for andre enn kontrollmyndigheter og myndigheter som utarbeider offisiell statistikk. Første til tredje punktum gjelder ikke dersom den regnskapspliktige ikke har fastsatt et årsregnskap som er utarbeidet, revidert og offentliggjort i samsvar med lovgivningen i hjemstaten. Første til tredje punktum gjelder heller ikke dersom dette årsregnskapet ikke er utarbeidet i samsvar med reglene i direktiv 78/660/EØF og 83/349/EØF eller på tilsvarende måte. Det samme gjelder dersom den regnskapspliktige ikke har oppfylt innsendingsplikten etter § 8-2 annet ledd.</article> <article class="defaultP" margin-top="true">Nåværende annet ledd blir nytt tredje ledd.</article> <article class="defaultP" margin-top="true">§ 8-2 nytt annet ledd skal lyde:</article><article class="legalP" id="kapittel-1-ledd-10">Regnskapspliktig som nevnt i § 1-2 første ledd nr. 12 skal sende inn et eksemplar av årsregnskapet, årsberetningen og revisjonsberetningen for det foretaket filialen er en del av slik disse regnskapsdokumentene er utarbeidet, revidert og offentliggjort i henhold til lovgivningen i hjemstaten senest samtidig med at dette årsregnskapet skal offentliggjøres etter lovgivningen i hjemstaten. Det skal opplyses når årsregnskapet er fastsatt og når det skal offentliggjøres etter lovgivningen i hjemstaten. Regnskapsdokumentene skal være utarbeidet på eller oversatt til norsk, dansk, svensk eller engelsk.</article> <article class="defaultP" margin-top="true">Nåværende annet og tredje ledd blir nye tredje og fjerde ledd.</article> <article class="defaultP" margin-top="true">§ 8-3 første ledd nytt annet punktum skal lyde:</article><article class="legalP" id="kapittel-1-ledd-11">Forsinkelsesgebyr ved innsendingsplikt etter § 8-2 annet ledd påløper ikke før tidligst en måned etter at det utenlandske foretaket skal offentliggjøre årsregnskapet i henhold til reglene for dette i hjemstaten.</article> <article class="defaultP" margin-top="true">§ 10-3 sjette ledd skal lyde:</article><article class="legalP" id="kapittel-1-ledd-12">Investering i datterselskap som konsolideres og tilknyttet selskap kan vurderes etter egenkapitalmetoden eller generelle vurderingsregler i selskapsregnskapet. Investering i tilknyttet selskap skal vurderes etter egenkapitalmetoden i konsernregnskapet. Deltagelse i felles kontrollert virksomhet kan vurderes etter bruttometoden, egenkapitalmetoden eller generelle vurderingsregler i selskapsregnskapet. Deltagelse i felles kontrollert virksomhet skal vurderes etter bruttometoden eller egenkapitalmetoden i konsernregnskapet.</article></section><section class="section" data-name="kapII" id="kapittel-2" data-lovdata-URL="LTI/lov/2003-12-19-122/KAPITTEL_2"><h2 data-text-align="center">II</h2><article class="centeredP" data-text-align="center"><i>Ikrafttredelse </i></article><article class="legalP" id="kapittel-2-ledd-1">Denne loven trer i kraft 1. januar 2004.</article></section></main></body></html>