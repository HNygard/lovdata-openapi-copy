<!DOCTYPE html><html lang="no"><head><title>Lov om endringer i lov 13. desember 1991 nr. 81 om sosiale tjenester m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2003-11-28-99</dd><dt class="dokid">DokumentID</dt><dd class="dokid">LTI/lov/2003-11-28-99</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 16 s 2515</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1991-12-13-81</li><li>lov/1999-07-02-61</li></ul></dd><dt class="dateOfPublication">Kunngjort</dt><dd class="dateOfPublication">2003-11-28</dd><dt class="journalNumber">Journalnummer</dt><dd class="journalNumber">2003-1141</dd><dt class="titleShort">Korttittel</dt><dd class="titleShort">Endringslov til sosialtjenesteloven</dd><dt class="title">Tittel</dt><dd class="title">Lov om endringer i lov 13. desember 1991 nr. 81 om sosiale tjenester m.v.</dd><dt class="miscInformation">Annet om dokumentet</dt><dd class="miscInformation">Ot.prp.nr.54 (2002–2003), Innst.O.nr.4 (2003–2004) og Besl.O.nr.5 (2003–2004). Odels- og lagtingsvedtak hhv. 11. og 20. november 2003. Fremmet av Sosialdepartementet.</dd><dt class="refid">RefID</dt><dd class="refid">lov/2003-11-28-99</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 13. desember 1991 nr. 81 om sosiale tjenester m.v.<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2003-11-28-99" id="dokument"><h1>Lov om endringer i lov 13. desember 1991 nr. 81 om sosiale tjenester m.v.</h1><article class="defaultP" data-text-size="small">Endring i følgende annen lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov av 2. juli 1999 nr. 61 om spesialisthelsetjenesten m.m.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2003-11-28-99/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 13. desember 1991 nr. 81 om sosiale tjenester m.v. gjøres følgende endringer:</article> <article class="defaultP" margin-top="true">Lovens tittel skal lyde:</article><article class="defaultP">Lov 13. desember 1991 nr. 81 om sosiale tjenester m.v. (sosialtjenesteloven)</article> <article class="defaultP" margin-top="true">§ 2-1 første og annet ledd skal lyde:</article><article class="legalP" id="kapittel-1-ledd-2">Kommunen er ansvarlig for å utføre de oppgaver etter loven som ikke er lagt til et statlig organ.</article><article class="legalP" id="kapittel-1-ledd-3">Kommunen skal føre internkontroll for å sikre at virksomhet og tjenester etter kapitlene 4, 6, 6A og 7 er i samsvar med krav fastsatt i eller i medhold av lov eller forskrift. Kommunen må kunne gjøre rede for hvordan den oppfyller denne plikten.</article> <article class="defaultP" margin-top="true">§ 2-4 skal lyde:</article><article class="defaultP">Det regionale helseforetakets ansvar</article><article class="legalP" id="kapittel-1-ledd-4">Regionalt helseforetak er ansvarlig for at de oppgaver som statens spesialisthelsetjeneste er pålagt etter kapittel 6A, blir utført.</article> <article class="defaultP" margin-top="true">§ 2-5 annet ledd første punktum skal lyde:</article><article class="legalP" id="kapittel-1-ledd-5">Departementet kan kreve at kommunale organer som hører under denne loven, samt regionale helseforetak og helseforetak som utfører tjenester som hører under denne loven, uten hinder av taushetsplikten gir de opplysninger og meldinger som er nødvendige for at departementet kan utføre sine oppgaver etter første ledd.</article> <article class="defaultP" margin-top="true">§ 2-6 skal lyde:</article><article class="defaultP">Fylkesmannens tilsynsvirksomhet</article><article class="legalP" id="kapittel-1-ledd-6">Fylkesmannen plikter å føre tilsyn med kommunens virksomhet etter kapitlene 4, 6, 6A og 7 og skal påse at virksomheten drives i samsvar med loven og forskriftene til loven.</article><article class="legalP" id="kapittel-1-ledd-7">Kongen kan gi forskrifter med nærmere bestemmelser om tilsynet.</article><article class="legalP" id="kapittel-1-ledd-8">Fylkesmannen kan uten hinder av taushetsplikt kreve innsyn i de opplysninger som er nødvendige for at fylkesmannen kan utføre sine oppgaver etter første ledd. I forbindelse med tiltak etter kapittel 6A kan tilsynet gjennomføre tilsynsbesøk uten beboerens samtykke.</article><article class="legalP" id="kapittel-1-ledd-9">Hvis virksomhet etter kapitlene 4, 6, 6A eller 7 drives på en måte som kan ha skadelige følger for tjenestemottaker eller på annen måte er uheldig eller uforsvarlig, kan fylkesmannen gi pålegg om å rette opp forholdet.</article> <article class="defaultP" margin-top="true">Ny § 4-3a skal lyde:</article><article class="defaultP">Rett til individuell plan</article><article class="legalP" id="kapittel-1-ledd-10">Den som har behov for langvarige og koordinerte tjenester, har rett til å få utarbeidet individuell plan. Planen skal utformes i samarbeid med brukeren, jf. § 8-4.</article><article class="legalP" id="kapittel-1-ledd-11">Sosialtjenesten i kommunen skal samarbeide med andre tjenesteytere om planen for å bidra til et helhetlig tilbud for den det gjelder.</article><article class="legalP" id="kapittel-1-ledd-12">Departementet kan i forskrift gi nærmere bestemmelser om hvem rettigheten gjelder for, og om planens innhold.</article> <article class="defaultP" margin-top="true">§ 6-1 annet og tredje ledd skal lyde:</article><article class="legalP" id="kapittel-1-ledd-13">Når det er behov for det og klienten ønsker det, skal sosialtjenesten bistå med å etablere et behandlingsopplegg. Dette opplegget kan blant annet omfatte oppnevning av støttekontakt, etablering av støtteopplegg på arbeidsplassen, andre tjenester etter denne loven og kontakt med primærhelsetjeneste og spesialisthelsetjeneste.</article><article class="legalP" id="kapittel-1-ledd-14">Kan behovet for egnet institusjonsplass ikke dekkes, skal sosialtjenesten om nødvendig sørge for midlertidige tiltak.</article> <article class="defaultP" margin-top="true">§ 6-2 første ledd skal lyde:</article><article class="legalP" id="kapittel-1-ledd-15">Dersom noen utsetter sin fysiske eller psykiske helse for fare ved omfattende og vedvarende misbruk, og dersom hjelpetiltak etter § 6-1 ikke er tilstrekkelig, kan det vedtas at vedkommende uten eget samtykke kan tas inn i en institusjon utpekt av regionalt helseforetak, jf. lov 2. juli 1999 nr. 61 om spesialisthelsetjenesten m.m. § 2-1a annet ledd, for undersøkelse og tilrettelegging av behandling, og holdes tilbake der i opptil tre måneder.</article> <article class="defaultP" margin-top="true">§ 6-2 sjette ledd oppheves.</article> <article class="defaultP" margin-top="true">§ 6-2a første ledd første punktum skal lyde:</article><article class="legalP" id="kapittel-1-ledd-16">Det kan vedtas at en gravid rusmiddelmisbruker uten eget samtykke skal tas inn på institusjon utpekt av regionalt helseforetak, jf. lov 2. juli 1999 nr. 61 om spesialisthelsetjenesten m.m. § 2-1a annet ledd, og holdes tilbake der i hele svangerskapet dersom misbruket er av en slik art at det er overveiende sannsynlig at barnet vil bli født med skade, og dersom hjelpetiltak etter § 6-1 ikke er tilstrekkelig.</article> <article class="defaultP" margin-top="true">§ 6-2a syvende ledd oppheves.</article> <article class="defaultP" margin-top="true">§ 6-3 første ledd skal lyde:</article><article class="legalP" id="kapittel-1-ledd-17">Når en rusmiddelmisbruker på grunnlag av eget samtykke blir tatt inn i en institusjon utpekt av regionalt helseforetak, jf. lov 2. juli 1999 nr. 61 om spesialisthelsetjenesten m.m. § 2-1a annet ledd, kan institusjonen sette som vilkår at misbrukeren kan holdes tilbake i opptil tre uker regnet fra inntaket.</article> <article class="defaultP" margin-top="true">§ 6-3 tredje ledd fjerde punktum oppheves.</article> <article class="defaultP" margin-top="true">§ 6-4 oppheves.</article> <article class="defaultP" margin-top="true">§ 7-1 oppheves.</article> <article class="defaultP" margin-top="true">§ 7-1a oppheves.</article> <article class="defaultP" margin-top="true">§ 7-2 oppheves.</article> <article class="defaultP" margin-top="true">§ 7-3 oppheves.</article> <article class="defaultP" margin-top="true">§ 7-4 oppheves.</article> <article class="defaultP" margin-top="true">§ 7-5 skal lyde:</article><article class="defaultP">Kommunens ansvar for boliger med heldøgns omsorgstjenester</article><article class="legalP" id="kapittel-1-ledd-18">Kommunen har ansvaret for planlegging, etablering og drift av boliger med heldøgns omsorgstjenester for dem som på grunn av alder, funksjonshemming eller av andre årsaker har behov for det.</article><article class="legalP" id="kapittel-1-ledd-19">Flere kommuner kan samarbeide om disse oppgavene. Departementet kan påby slikt samarbeid hvis det er påkrevd for å sikre tjenesten.</article><article class="legalP" id="kapittel-1-ledd-20">Kommunen kan inngå avtale med private eiere av boliger med heldøgns omsorgstjenester om at kommunen skal disponere plasser i disse.</article><article class="legalP" id="kapittel-1-ledd-21">Blir det inngått avtale som nevnt i tredje ledd, skal kommunen dekke driftsutgiftene etter et godkjent budsjett. Boligen med heldøgns omsorgstjenester skal følge de regler for budsjett, regnskap og revisjon som gjelder for kommunens egne boliger med heldøgns omsorgstjenester. Kongen kan gi forskrifter om hva som skal regnes som driftsutgifter.</article><article class="legalP" id="kapittel-1-ledd-22">En avtale som nevnt i tredje ledd, skal inneholde en bestemmelse om hvor lang tid den skal gjelde for. Innebærer avtalen at kommunen skal bidra til nedbetaling av gjeld, eller den på annen måte ved tilskudd vil bidra til øking av egenkapitalen, skal avtalen inneholde en bestemmelse om sikkerhet for kommunen for kapitalopplegget.</article><article class="legalP" id="kapittel-1-ledd-23">Første til femte ledd gjelder ikke boliger med heldøgns omsorgstjenester som hører under en annen lov.</article> <article class="defaultP" margin-top="true">§ 7-6 skal lyde:</article><article class="defaultP">Inntak i og utskriving fra bolig som nevnt i § 7-5</article><article class="legalP" id="kapittel-1-ledd-24">Kommunen skal gi regler for hvordan inntak og utskriving fra bolig som nevnt i § 7-5 skal besluttes. Kongen kan gi forskrifter om hva reglene skal inneholde.</article><article class="legalP" id="kapittel-1-ledd-25">Er det vedtatt etter regler gitt i medhold av første ledd at en person skal ha plass i en bolig med heldøgns omsorgstjenester, kan boligen ikke nekte å ta imot vedkommende. Beboeren kan ikke utskrives mot sin vilje før den fastsatte eller forutsatte tid for oppholdet er ute, så fremt vedkommendes forhold ikke gir en saklig grunn for utskriving. Når utskrivingen bør medføre tiltak fra sosialtjenestens side, skal utskrivingen varsles i god tid på forhånd.</article><article class="legalP" id="kapittel-1-ledd-26">Uenighet om inntak eller utskriving kan kreves avgjort av fylkesmannen.</article> <article class="defaultP" margin-top="true">§ 7-6a skal lyde:</article><article class="defaultP">Utskriving fra spesialisthelsetjeneste</article><article class="legalP" id="kapittel-1-ledd-27">Når sosialtjenesten varsles om utskriving fra tjeneste som nevnt i lov 2. juli 1999 nr. 61 om spesialisthelsetjenesten m.m. § 2-1a første ledd nr. 5, jf. § 3-15, skal den i samarbeid med spesialisthelsetjenesten planlegge og forberede utskrivingen.</article> <article class="defaultP" margin-top="true">§ 7-7 oppheves.</article> <article class="defaultP" margin-top="true">§ 7-8 skal lyde:</article><article class="defaultP">Generelle krav til boliger med heldøgns omsorgstjenester</article><article class="legalP" id="kapittel-1-ledd-28">For å sikre en forsvarlig standard på de boliger med heldøgns omsorgstjenester som er tatt inn i kommunens plan, kan departementet gi veiledende retningslinjer om bygninger og utstyr, om bemanning og de ansattes utdanning m.m.</article> <article class="defaultP" margin-top="true">§ 7-9 oppheves.</article> <article class="defaultP" margin-top="true">§ 7-10 skal lyde:</article><article class="defaultP">Private institusjoner og boliger med heldøgns omsorgstjenester som ikke er tatt inn i kommunens plan</article><article class="legalP" id="kapittel-1-ledd-29">Kongen kan gi forskrifter om bygninger og utstyr, om bemanning og de ansattes utdanning m.m. for institusjoner og boliger som ikke er innpasset i kommunens plan, om at slike institusjoner og boliger skal stå under tilsyn, jf. § 2-6, og om at slike institusjoner og boliger skal omfattes av plikt til internkontroll, jf. §§ 2-1 og 2-4. Kongen kan også gi forskrifter om regnskapsføring og om innsyn for offentlig myndighet i regnskapene.</article><article class="legalP" id="kapittel-1-ledd-30">Finner fylkesmannen at en institusjon eller bolig som står under tilsyn, drives uforsvarlig, kan han gi pålegg om å rette på forholdet eller å nedlegge driften.</article><article class="legalP" id="kapittel-1-ledd-31">Vil sosialtjenesten gi økonomisk støtte til et tiltak som ikke er innpasset i kommunens plan, eller bruke tiltaket som en del av sitt tjenestetilbud, må den undersøke og følge med i at det drives i samsvar med denne loven og de forskrifter som gjelder for den, og at det ellers drives på en forsvarlig måte.</article> <article class="defaultP" margin-top="true">§ 7-11 annet ledd skal lyde:</article><article class="legalP" id="kapittel-1-ledd-32">Beboerne skal ha rett til å bevege seg både i og utenfor institusjonen/boligen med de begrensninger som institusjonen/boligen fastsetter av hensyn til behovet for trygghet og trivsel.</article> <article class="defaultP" margin-top="true">§ 7-11 tredje ledd oppheves.</article> <article class="defaultP" margin-top="true">§ 7-11 fjerde og femte ledd blir tredje og fjerde ledd.</article> <article class="defaultP" margin-top="true">§ 7-12 skal lyde:</article><article class="defaultP">Forskrifter om hva som skal regnes som institusjon/bolig med heldøgns omsorgstjenester</article><article class="legalP" id="kapittel-1-ledd-33">Kongen kan gi forskrifter om hva som skal regnes som institusjon/bolig etter dette kapitlet, og om rett for fylkesmannen til å avgjøre tvilstilfeller.</article> <article class="defaultP" margin-top="true">§ 7-13 oppheves.</article> <article class="defaultP" margin-top="true">§ 7-14 skal lyde:</article><article class="defaultP">Kvalitetskrav i behandlings- og rehabiliteringstiltak</article><article class="legalP" id="kapittel-1-ledd-34">Kongen kan gi forskrifter med bestemmelser om krav til kvalitet i behandlings- og rehabiliteringstiltak.</article> <article class="defaultP" margin-top="true">§ 8-2 skal lyde:</article><article class="defaultP">Anvendelse av forvaltningsloven på private boliger med heldøgns omsorgstjenester</article><article class="legalP" id="kapittel-1-ledd-35">For private boliger med heldøgns omsorgstjenester som er tatt inn i kommunens plan etter § 7-5, gjelder forvaltningsloven for klientsaker, med de særregler som er fastsatt i loven her, jf. § 8-1.</article> <article class="defaultP" margin-top="true">§ 10-2 oppheves.</article> <article class="defaultP" margin-top="true">§ 10-2a oppheves.</article> <article class="defaultP" margin-top="true">§ 10-3 første punktum skal lyde:</article><article class="legalP" id="kapittel-1-ledd-36">Oppstår det tvist mellom kommuner om anvendelsen av § 10-1, kan kommunene kreve at fylkesmannen avgjør tvisten.</article> <article class="defaultP" margin-top="true">§ 10-4 annet ledd første punktum skal lyde:</article><article class="legalP" id="kapittel-1-ledd-37">Sosialtjenesten i den kommune som har reist saken, har ansvaret for iverksetting av vedtaket.</article> <article class="defaultP" margin-top="true">§ 11-3 oppheves.</article> <article class="defaultP" margin-top="true">§ 11-4 oppheves.</article> <article class="defaultP" margin-top="true">§ 11-5 oppheves.</article> <article class="defaultP" margin-top="true">§ 11-5a oppheves.</article> <article class="defaultP" margin-top="true">§ 11-6 skal lyde:</article><article class="defaultP">Tilskudd fra staten</article><article class="legalP" id="kapittel-1-ledd-38">Staten yter årlig rammetilskudd til delvis dekning av kommunenes utgifter. Tilskuddene fordeles gjennom inntektssystemet for kommunene etter regler gitt av Kongen.</article></section><section class="section" data-name="kapII" id="kapittel-2" data-lovdata-URL="LTI/lov/2003-11-28-99/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 2. juli 1999 nr. 61 om spesialisthelsetjenesten m.m. gjøres følgende endringer:</article> <article class="defaultP" margin-top="true">§ 2-1a første ledd skal lyde:</article><article class="legalP" id="kapittel-2-ledd-2">De regionale helseforetakene skal sørge for at personer med fast bopel eller oppholdssted innen helseregionen tilbys spesialisthelsetjeneste i og utenfor institusjon, herunder<ul class="defaultList"><li data-li-identifier="1." data-name="1."><article class="listArticle" id="kapittel-2-ledd-2-punkt-1"><article class="legalP" id="kapittel-2-ledd-2-punkt-1-ledd-1">sykehustjenester,</article></article></li><li data-li-identifier="2." data-name="2."><article class="listArticle" id="kapittel-2-ledd-2-punkt-2"><article class="legalP" id="kapittel-2-ledd-2-punkt-2-ledd-1">medisinske laboratorietjenester og radiologiske tjenester,</article></article></li><li data-li-identifier="3." data-name="3."><article class="listArticle" id="kapittel-2-ledd-2-punkt-3"><article class="legalP" id="kapittel-2-ledd-2-punkt-3-ledd-1">akuttmedisinsk beredskap,</article></article></li><li data-li-identifier="4." data-name="4."><article class="listArticle" id="kapittel-2-ledd-2-punkt-4"><article class="legalP" id="kapittel-2-ledd-2-punkt-4-ledd-1">medisinsk nødmeldetjeneste, luftambulansetjeneste og ambulansetjeneste med bil og eventuelt med båt og</article></article></li><li data-li-identifier="5." data-name="5."><article class="listArticle" id="kapittel-2-ledd-2-punkt-5"><article class="legalP" id="kapittel-2-ledd-2-punkt-5-ledd-1">tverrfaglig spesialisert behandling for rusmiddelmisbruk, herunder institusjonsplasser som kan ta imot rusmiddelmisbrukere med hjemmel i sosialtjenesteloven §§ 6-2 til 6-3.</article></article></li></ul></article> <article class="defaultP" margin-top="true">§ 2-1a nytt annet ledd skal lyde:</article><article class="legalP" id="kapittel-2-ledd-3">De regionale helseforetakene skal peke ut institusjoner i det enkelte helseforetak som kan ta imot rusmiddelmisbrukere med hjemmel i sosialtjenesteloven §§ 6-2 til 6-3.</article> <article class="defaultP" margin-top="true">§ 2-1a annet, tredje og fjerde ledd blir tredje, fjerde og femte ledd.</article> <article class="defaultP" margin-top="true">Ny § 3-1a skal lyde:</article><article class="defaultP">Forskrifter om plikt til å opprette plasser for akutt behandling av rusmiddelmisbruk</article><article class="legalP" id="kapittel-2-ledd-4">Kongen kan gi forskrifter om at de regionale helseforetakene skal ha plasser for akutt behandling av rusmiddelmisbruk.</article> <article class="defaultP" margin-top="true">Ny § 3-12 skal lyde:</article><article class="defaultP">Henvisning fra sosialtjenesten</article><article class="legalP" id="kapittel-2-ledd-5">Helseinstitusjon som omfattes av denne loven skal vurdere henvisning fra sosialtjenesten om behandling som nevnt i § 2-1a første ledd nr. 5.</article><article class="legalP" id="kapittel-2-ledd-6">Kongen kan fastsette nærmere forskrifter om sosialtjenestens adgang til å henvise til behandling som nevnt i § 2-1a første ledd nr. 5.</article> <article class="defaultP" margin-top="true">Ny § 3-13 skal lyde:</article><article class="defaultP">Varsel til tilsynsmyndigheten</article><article class="legalP" id="kapittel-2-ledd-7">Helseinstitusjon som omfattes av denne loven skal uten ugrunnet opphold varsle Helsetilsynet i fylket ved innleggelser med hjemmel i sosialtjenesteloven §§ 6-2 og 6-2a. Varsel skal også gis ved innleggelse med hjemmel i sosialtjenesteloven § 6-3 dersom samtykket er gitt ved direkte overgang fra opphold med hjemmel i sosialtjenesteloven §§ 6-2 eller 6-2a.</article> <article class="defaultP" margin-top="true">Ny § 3-14 skal lyde:</article><article class="defaultP">Adgang til tilbakeføring ved rømming fra behandling for rusmiddelmisbruk m.m.</article><article class="legalP" id="kapittel-2-ledd-8">Er en person plassert i en institusjon med hjemmel i sosialtjenesteloven §§ 6-2, 6-2a eller 6-3, kan institusjonen begrense adgangen til å forlate institusjonen i den utstrekning det er nødvendig etter vedtakets formål.</article><article class="legalP" id="kapittel-2-ledd-9">Bestemmelsene i sosialtjenesteloven § 7-11 og bestemmelser gitt i medhold av disse, gjelder tilsvarende for tjenester som nevnt i § 2-1a første ledd nr. 5.</article><article class="legalP" id="kapittel-2-ledd-10">Kongen kan gi forskrifter med nærmere bestemmelser om tilbakeføring ved rømming fra institusjon etter plassering med hjemmel i sosialtjenesteloven §§ 6-2, 6-2a eller 6-3, herunder regler om ansvar for innbringing, praktisk gjennomføring og saksbehandling.</article> <article class="defaultP" margin-top="true">Ny § 3-15 skal lyde:</article><article class="defaultP">Varsel til sosialtjenesten ved utskrivning</article><article class="legalP" id="kapittel-2-ledd-11">Når utskrivning fra tjeneste som nevnt i § 2-1a første ledd nr. 5 bør medføre tiltak fra sosialtjenestens side, og pasienten ønsker det, skal sosialtjenesten varsles om utskrivningen i god tid på forhånd. Utskrivning skal planlegges og forberedes i samarbeid mellom berørte parter. Ved utskrivning etter innleggelse med hjemmel i sosialtjenesteloven §§ 6-2 og 6-2a, skal sosialtjenesten alltid varsles.</article> <article class="defaultP" margin-top="true">Ny § 6-4 skal lyde:</article><article class="defaultP">Bistand fra politiet</article><article class="legalP" id="kapittel-2-ledd-12">Helsepersonell kan uten hinder av taushetsplikt gi ut taushetsbelagte opplysninger når dette er nødvendig for å innhente bistand fra politiet til fullbyrdelse av tvangsvedtak overfor rusmiddelmisbrukere etter sosialtjenesteloven §§ 6-2 og 6-2a eller vilkår etter sosialtjenesteloven § 6-3. Politiet har plikt til å yte slik bistand.</article></section><section class="section" data-name="kapIII" id="kapittel-3" data-lovdata-URL="LTI/lov/2003-11-28-99/KAPITTEL_3"><h2 data-text-align="center">III</h2><article class="centeredP" data-text-align="center">Ikraftsettings- og overgangsbestemmelser</article><ul class="defaultList"><li data-li-identifier="1." data-name="1."><article class="listArticle" id="kapittel-3-punkt-1"><article class="legalP" id="kapittel-3-punkt-1-ledd-1">Loven trer i kraft fra den tid Kongen bestemmer. Kongen kan sette i kraft de enkelte bestemmelser til forskjellig tid.</article></article></li><li data-li-identifier="2." data-name="2."><article class="listArticle" id="kapittel-3-punkt-2"><article class="legalP" id="kapittel-3-punkt-2-ledd-1">Fra og med ikraftsetting av denne loven gjelder overgangsbestemmelsene i nr. 2 til nr. 11 i III i lov 28. februar 2003 nr. 14 om endringer i lov 13. desember 1991 nr. 81 om sosiale tjenester m.v. og i enkelte andre lover tilsvarende for de fylkeskommunale formuesposisjoner som er knyttet til virksomheter som yter spesialiserte sosiale tjenester og omsorg for rusmiddelmisbrukere.</article></article></li></ul></section></main></body></html>