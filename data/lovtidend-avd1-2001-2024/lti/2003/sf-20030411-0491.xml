<!DOCTYPE html><html lang="no"><head><title>Forskrift om dykkesystemer på flyttbare innretninger.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-04-11-491</dd><dt class="dokid">DokumentID</dt><dd class="dokid">LTI/forskrift/2003-04-11-491</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 6 s 953</dd><dt class="dateInForce">I kraft fra</dt><dd class="dateInForce">2003-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1984-04-10-940</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7/§1</li><li>lov/1903-06-09-7/§41</li><li>lov/1903-06-09-7/§41a</li><li>lov/1903-06-09-7/§42</li><li>lov/1903-06-09-7/§46</li><li>lov/1903-06-09-7/§47</li><li>lov/1903-06-09-7/§48</li><li>lov/1903-06-09-7/§54a</li><li>forskrift/1962-10-12-5</li><li>forskrift/1963-04-05-9</li><li>forskrift/1978-12-01-1</li><li>forskrift/1979-01-15-1</li></ul></dd><dt class="dateOfPublication">Kunngjort</dt><dd class="dateOfPublication">2003-04-30</dd><dt class="lastupdated">Rettet</dt><dd class="lastupdated">2003-05-08 (§ 15 annet ledd)</dd><dt class="journalNumber">Journalnummer</dt><dd class="journalNumber">2003-0398</dd><dt class="titleShort">Korttittel</dt><dd class="titleShort">Forskr om dykkesystemer, flyttbare innretninger</dd><dt class="title">Tittel</dt><dd class="title">Forskrift om dykkesystemer på flyttbare innretninger.</dd><dt class="miscInformation">Annet om dokumentet</dt><dd class="miscInformation">Fastsatt av Sjøfartsdirektoratet 11. april 2003 med hjemmel i lov av 9. juni 1903 nr. 7 om Statskontrol med Skibes Sjødygtighed m.v. § 1 tredje ledd nr. 2, § 41, § 41a, § 42, § 46, § 47, § 48 og § 54a, jf. delegeringsvedtak av 12. oktober 1962 nr. 5, delegeringsvedtak av 5. april 1963 nr. 9, delegeringsvedtak av 1. desember 1978 nr. 1 og delegeringsvedtak av 15. januar 1979 nr. 1. Jf. EØS-avtalen vedlegg II kap. XIX nr. 1 (direktiv 98/34/EF).</dd><dt class="refid">RefID</dt><dd class="refid">forskrift/2003-04-11-491</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om dykkesystemer på flyttbare innretninger.<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Rederens og plattformsjefens plikter</li><li>§ 4. Gjensidig aksept</li><li>§ 5. Fravik</li><li>§ 6. Anmeldelse og dokumentasjon</li><li>§ 7. Besiktelser</li><li>§ 8. Sertifisering</li><li>§ 9. Konstruksjon</li><li>§ 10. Operasjonsmanual/-instruks</li><li>§ 11. Spesielle bestemmelser om plassering av dykkesystem</li><li>§ 12. Nødkraft</li><li>§ 13. Evakueringssystemer</li><li>§ 14. Straff</li><li>§ 15. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2003-04-11-491" id="dokument"><h1>Forskrift om dykkesystemer på flyttbare innretninger.</h1><article class="legalArticle" data-lovdata-URL="LTI/forskrift/2003-04-11-491/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="numberedLegalP" data-numerator="1" id="paragraf-1-nummer-1">(1) Denne forskrift gjelder for dykkesystemer m.m. plassert om bord i flyttbare innretninger som er registrert eller skal registreres i norsk skipsregister.</article><article class="numberedLegalP" data-numerator="2" id="paragraf-1-nummer-2">(2) Flyttbare innretninger som er registrert i norsk skipsregister kan, frem til neste sertifikatutstedelse, følge de krav som gjaldt ved siste sertifikatutstedelse.</article></article><article class="legalArticle" data-lovdata-URL="LTI/forskrift/2003-04-11-491/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="numberedLegalP" data-numerator="1" id="paragraf-2-nummer-1">(1) I denne forskrift betyr:<ul class="defaultList"><li data-li-identifier="a)" data-name="a)"><article class="listArticle" id="paragraf-2-nummer-1-punkt-1"><article class="legalP" id="paragraf-2-nummer-1-punkt-1-ledd-1"><i>Anerkjent klasseinstitusjon:</i> Klasseinstitusjon som departementet har inngått overenskomst med i medhold av sjødyktighetsloven § 9: <ul class="defaultList"><li data-li-identifier="-" data-name="-"><article class="listArticle" id="paragraf-2-nummer-1-punkt-1-ledd-1-punkt-1"><article class="legalP" id="paragraf-2-nummer-1-punkt-1-ledd-1-punkt-1-ledd-1">Det Norske Veritas (DNV)</article></article></li><li data-li-identifier="-" data-name="-"><article class="listArticle" id="paragraf-2-nummer-1-punkt-1-ledd-1-punkt-2"><article class="legalP" id="paragraf-2-nummer-1-punkt-1-ledd-1-punkt-2-ledd-1">Lloyd's Register of Shipping (LRS)</article></article></li><li data-li-identifier="-" data-name="-"><article class="listArticle" id="paragraf-2-nummer-1-punkt-1-ledd-1-punkt-3"><article class="legalP" id="paragraf-2-nummer-1-punkt-1-ledd-1-punkt-3-ledd-1">Bureau Veritas (BV)</article></article></li><li data-li-identifier="-" data-name="-"><article class="listArticle" id="paragraf-2-nummer-1-punkt-1-ledd-1-punkt-4"><article class="legalP" id="paragraf-2-nummer-1-punkt-1-ledd-1-punkt-4-ledd-1">Germanischer Lloyd (GL)</article></article></li><li data-li-identifier="-" data-name="-"><article class="listArticle" id="paragraf-2-nummer-1-punkt-1-ledd-1-punkt-5"><article class="legalP" id="paragraf-2-nummer-1-punkt-1-ledd-1-punkt-5-ledd-1">American Bureau of Shipping (ABS).</article></article></li></ul></article></article></li><li data-li-identifier="b)" data-name="b)"><article class="listArticle" id="paragraf-2-nummer-1-punkt-2"><article class="legalP" id="paragraf-2-nummer-1-punkt-2-ledd-1"><i>Anerkjent standard:</i> Standard som er utgitt av NS/BS/ISO/API/CEN/IEC eller andre standarder, ev. regelverk, som for et bestemt anvendelsesområde er nasjonalt eller internasjonalt anerkjent. Sjøfartsdirektoratet vil i hvert enkelt tilfelle kunne bestemme hvilken standard som kan anerkjennes.</article></article></li><li data-li-identifier="c)" data-name="c)"><article class="listArticle" id="paragraf-2-nummer-1-punkt-3"><article class="legalP" id="paragraf-2-nummer-1-punkt-3-ledd-1"><i>Dykkesystem:</i> Det anlegg og utstyr som er nødvendig for å utføre dykkeoperasjoner der dykkeklokke benyttes til å transportere dykker under trykk mellom arbeidssted og overflatetrykkammer.</article></article></li><li data-li-identifier="d)" data-name="d)"><article class="listArticle" id="paragraf-2-nummer-1-punkt-4"><article class="legalP" id="paragraf-2-nummer-1-punkt-4-ledd-1"><i>Flyttbar innretning:</i> Flyttbar plattform, herunder boreskip, som har utstyr for boring etter undersjøiske petroleumsforekomster, og flyttbar plattform til annet bruk enn boring etter undersjøiske petroleumsforekomster.</article></article></li><li data-li-identifier="e)" data-name="e)"><article class="listArticle" id="paragraf-2-nummer-1-punkt-5"><article class="legalP" id="paragraf-2-nummer-1-punkt-5-ledd-1"><i>MOU-klasseinstitusjon:</i> Anerkjent klasseinstitusjon som det er inngått tilleggsoverenskomst med om å utføre kontroll og besiktigelse mv. av flyttbare innretninger. Disse institusjoner er: <ul class="defaultList"><li data-li-identifier="-" data-name="-"><article class="listArticle" id="paragraf-2-nummer-1-punkt-5-ledd-1-punkt-1"><article class="legalP" id="paragraf-2-nummer-1-punkt-5-ledd-1-punkt-1-ledd-1">Det Norske Veritas (DNV)</article></article></li><li data-li-identifier="-" data-name="-"><article class="listArticle" id="paragraf-2-nummer-1-punkt-5-ledd-1-punkt-2"><article class="legalP" id="paragraf-2-nummer-1-punkt-5-ledd-1-punkt-2-ledd-1">Lloyd's Register of Shipping (LRS).</article></article></li></ul></article><article class="defaultP">Etter anmodning kan Sjøfartsdirektoratet i hvert enkelt tilfelle benytte andre anerkjente klasseinstitusjoner til å utføre kontrolloppgaver på flyttbare innretninger.</article></article></li></ul></article></article><article class="legalArticle" data-lovdata-URL="LTI/forskrift/2003-04-11-491/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Rederens og plattformsjefens plikter</span></h2><article class="legalP" id="paragraf-3-ledd-1">Reder og plattformsjef skal sørge for at bestemmelsene i denne forskrift blir fulgt.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Se også forskrift av 2. mars 1999 nr. 394 om sikkerhetsstyringssystem for flyttbare innretninger.</article></footer></article><article class="legalArticle" data-lovdata-URL="LTI/forskrift/2003-04-11-491/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Gjensidig aksept</span></h2><article class="numberedLegalP" data-numerator="1" id="paragraf-4-nummer-1">(1) Når denne forskriften stiller krav om at en bestemt utrustning, materiale, utstyr eller innretning, eller om type utstyr o.l., skal anskaffes eller forefinnes i et fartøy, eller at det skal treffes en bestemt foranstaltning, eller det stilles bestemte krav til bygning eller design, skal Sjøfartsdirektoratet tillate at det anbringes eller forefinnes annet tilbehør, materialer, anordninger eller apparater, eller typer av disse, eller at det treffes en annen foranstaltning i fartøyet, eller at fartøyet er bygget eller designet på annen måte.</article><article class="numberedLegalP" data-numerator="2" id="paragraf-4-nummer-2">(2) Forutsetningen for at Sjøfartsdirektoratet skal akseptere dette er følgende: Det må være dokumentert gjennom testing eller på annen måte, at tilbehøret, materiellet, utstyret eller innretningen, eller type av slik, eller arrangement, bygning eller konstruksjon, er minst like effektiv som det som kreves i forskriftene.</article><article class="numberedLegalP" data-numerator="3" id="paragraf-4-nummer-3">(3) Sjøfartsdirektoratet skal akseptere resultater av tester som er utført ved anerkjente testinstitusjoner, inkludert testinstitusjoner i øvrige EØS-land. Forutsetningen er at testene gir passende og tilfredsstillende garanti av teknisk, fagmessig og uavhengig art.</article></article><article class="legalArticle" data-lovdata-URL="LTI/forskrift/2003-04-11-491/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fravik</span></h2><article class="legalP" id="paragraf-5-ledd-1">I enkelttilfeller kan Sjøfartsdirektoratet etter skriftlig søknad fravike forskriftens krav. Spesielle grunner må gjøre fraviket nødvendig og fraviket må være sikkerhetsmessig forsvarlig. Dersom kyststatens krav og de krav som er fastsatt i denne forskrift er uforenlige, kan Sjøfartsdirektoratet fravike kravene i den utstrekning det er forsvarlig. Fravik må ikke være i strid med internasjonal overenskomst Norge har sluttet seg til.</article></article><article class="legalArticle" data-lovdata-URL="LTI/forskrift/2003-04-11-491/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Anmeldelse og dokumentasjon</span></h2><article class="numberedLegalP" data-numerator="1" id="paragraf-6-nummer-1">(1) Før et dykkesystem installeres om bord eller vesentlige reparasjoner og forandringer blir utført, skal rederen i god tid, og senest 1 måned før arbeidet igangsettes, sende melding til Sjøfartsdirektoratet.</article><article class="numberedLegalP" data-numerator="2" id="paragraf-6-nummer-2">(2) Reder skal kunne dokumentere at forskriftens krav er oppfylt. På forespørsel skal dokumentasjon sendes Sjøfartsdirektoratet. Dokumentasjonsinnholdet, omfanget, typen og tidspunktet for oversendelse fastsettes av Sjøfartsdirektoratet.</article></article><article class="legalArticle" data-lovdata-URL="LTI/forskrift/2003-04-11-491/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Besiktelser</span></h2><article class="numberedLegalP" data-numerator="1" id="paragraf-7-nummer-1">(1) Dykkesystemet og dykketeknisk del av evakueringssystemet besiktes av MOU-klasseinstitusjon. Evakueringsfunksjonen besiktes av Sjøfartsdirektoratet eller den det bemyndiger.</article><article class="numberedLegalP" data-numerator="2" id="paragraf-7-nummer-2">(2) Dykkesystem skal besiktes under bygging og før det tas i bruk. Besiktelsen skal omfatte kontroll av dykkesystemet med tilhørende komponenter og utstyr m.m.</article><article class="numberedLegalP" data-numerator="3" id="paragraf-7-nummer-3">(3) Dykkesystemet skal gjennomgå en årlig besiktelse for å sikre at dykkesystemet med tilhørende komponenter og utstyr holdes i forsvarlig stand. Tidspunkt for avholdt besiktelse skal påtegnes sertifikatet.</article><article class="numberedLegalP" data-numerator="4" id="paragraf-7-nummer-4">(4) Dykkesystem skal gjennomgå en periodisk besiktelse minst hvert 5. år for fornyelse av sertifikat. Besiktelsen skal omfatte kontroll av dykkesystemet med tilhørende komponenter og utstyr.</article></article><article class="legalArticle" data-lovdata-URL="LTI/forskrift/2003-04-11-491/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Sertifisering</span></h2><article class="numberedLegalP" data-numerator="1" id="paragraf-8-nummer-1">(1) Dykkesystem som tilfredsstiller kravene i denne forskrift fullt ut, vil få utstedt et IMO Diving Systems Safety Certificate.</article><article class="numberedLegalP" data-numerator="2" id="paragraf-8-nummer-2">(2) Sertifikatet utstedes for en periode av inntil 5 år. Sertifikatet kan gis forlenget gyldighet for en periode av inntil 5 måneder.</article><article class="numberedLegalP" data-numerator="3" id="paragraf-8-nummer-3">(3) Gyldigheten av sertifikatet opphører dersom dykkesystemet er gjenstand for vesentlige forandringer eller ombygginger.</article></article><article class="legalArticle" data-lovdata-URL="LTI/forskrift/2003-04-11-491/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Konstruksjon</span></h2><article class="legalP" id="paragraf-9-ledd-1">Dykkesystemet skal konstrueres til en standard som oppfyller IMOs «Code of Safety for Diving Systems»,<sup class="footnotereference" data-footnotereferencevalue="1" data-unique-footnote-counter="1">1</sup> Chapter 2 Design and Construction.</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Res A.831(19).</article></footer></article><article class="legalArticle" data-lovdata-URL="LTI/forskrift/2003-04-11-491/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Operasjonsmanual/-instruks</span></h2><article class="legalP" id="paragraf-10-ledd-1">Det skal finnes en standard operasjonsmanual eller -instruks om bord i hver norsk flyttbar innretning hvorfra det foretas ervervsmessig dykking. Manualen skal beskrive alle aktiviteter og prosedyrer som er nødvendige for å operere og vedlikeholde dykkesystemet med tilhørende installasjoner i henhold til denne forskrift.</article></article><article class="legalArticle" data-lovdata-URL="LTI/forskrift/2003-04-11-491/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Spesielle bestemmelser om plassering av dykkesystem</span></h2><article class="numberedLegalP" data-numerator="1" id="paragraf-11-nummer-1">(1) Dykkesystemet med tilhørende gassflasker skal ikke installeres i maskinrom eller i eksplosjonsfarlige områder.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="numberedLegalP" data-numerator="2" id="paragraf-11-nummer-2">(2) Hvor dykkesystemet er plassert på fritt dekk, skal systemet være tilfredsstillende beskyttet mot sjø, is samt skade som kan påføres fra andre aktiviteter om bord.</article><article class="numberedLegalP" data-numerator="3" id="paragraf-11-nummer-3">(3) Dykkesystemet med tilhørende utstyr skal være forsvarlig festet til innretningens struktur. Tilbørlig hensyn skal tas til de relative bevegelsene mellom komponentene. Innfestingen av dykkesystemet skal tåle belastning som følge av største og ugunstigste krengning og trim som innretningen får etter skade i henhold til stabilitetsforskriften<sup class="footnotereference" data-footnotereferencevalue="2" data-unique-footnote-counter="4">2</sup> § 21.</article><article class="numberedLegalP" data-numerator="4" id="paragraf-11-nummer-4">(4) Oksygenflasker skal installeres i godt ventilerte rom, eller på fritt dekk. Oksygenflasker skal ikke plasseres nær brennbart materiale.</article><footer class="footnotes"><article class="footnote" data-name="1" data-unique-footnote-counter="3"><span class="footnoteLabel">1</span> Jf. forskrift av 31. januar 1984 nr. 227 om sikringstiltak mot brann og eksplosjon på flyttbare innretninger.</article><article class="footnote" data-name="2" data-unique-footnote-counter="4"><span class="footnoteLabel">2</span> Jf. forskrift av 20. desember 1991 nr. 878 om stabilitet, vanntett oppdeling og vanntette/værtette lukningsmidler på flyttbare innretninger.</article></footer></article><article class="legalArticle" data-lovdata-URL="LTI/forskrift/2003-04-11-491/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Nødkraft</span></h2><article class="legalP" id="paragraf-12-ledd-1">Dersom innretningens ordinære nødkraftkilde også skal gi nødkraft til dykkesystemet, skal nødkraftkilden være dimensjonert for denne tilleggsbelastning.</article></article><article class="legalArticle" data-lovdata-URL="LTI/forskrift/2003-04-11-491/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Evakueringssystemer</span></h2><article class="numberedLegalP" data-numerator="1" id="paragraf-13-nummer-1">(1) Det skal på innretningen være anordnet et evakueringssystem<sup class="footnotereference" data-footnotereferencevalue="1" data-unique-footnote-counter="1">1</sup> som er egnet til forsvarlig evakuering av alle dykkere under trykk til en posisjon hvor innretningen ikke representerer noen fare for dykkerne.</article><article class="numberedLegalP" data-numerator="2" id="paragraf-13-nummer-2">(2) Evakueringssystemet skal omfatte en hyperbarisk livbåt eller en evakueringsenhet som gir tilsvarende sikkerhet.</article><article class="numberedLegalP" data-numerator="3" id="paragraf-13-nummer-3">(3) Benyttes hyperbarisk livbåt, skal denne konstrueres, bygges og utrustes i samsvar med de til enhver tid gjeldende krav til livbåter på flyttbare innretninger,<sup class="footnotereference" data-footnotereferencevalue="2" data-unique-footnote-counter="4">2</sup> så langt dette er praktisk mulig ut ifra livbåtens spesielle funksjon som evakueringsenhet for dykkere under trykk.</article><article class="numberedLegalP" data-numerator="4" id="paragraf-13-nummer-4">(4) Utsettingsarrangementet skal så langt det er praktisk mulig, være i samsvar med de til enhver tid gjeldende krav til utsettingsarrangement mv. på flyttbare innretninger.<sup class="footnotereference" data-footnotereferencevalue="2" data-unique-footnote-counter="4">2</sup></article><article class="numberedLegalP" data-numerator="5" id="paragraf-13-nummer-5">(5) Tiden fra siste dykker går inn i evakueringsenheten og til denne er 100 m fra innretningen skal ikke overstige 15 min.</article><article class="numberedLegalP" data-numerator="6" id="paragraf-13-nummer-6">(6) Evakueringsenheten skal ha et forråd som kan opprettholde livsviktige funksjoner til dykkerne er brakt i sikkerhet, og være utstyrt slik at atmosfæren kan overvåkes og reguleres.</article><article class="numberedLegalP" data-numerator="7" id="paragraf-13-nummer-7">(7) Evakueringsenheten skal ha medisinsluse og være utstyrt slik at dykkerene kan puste uavhengig av atmosfæren.</article><footer class="footnotes"><article class="footnote" data-name="1" data-unique-footnote-counter="5"><span class="footnoteLabel">1</span> Se også IMO Res. A.692(17) av 6. november 1991.</article><article class="footnote" data-name="2" data-unique-footnote-counter="6"><span class="footnoteLabel">2</span> Forskrift av 11. april 2003 nr. 492 om redningsredskaper og evakuering på flyttbare innretninger.</article></footer></article><article class="legalArticle" data-lovdata-URL="LTI/forskrift/2003-04-11-491/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Straff</span></h2><article class="legalP" id="paragraf-14-ledd-1">Forsettlig eller uaktsom overtredelse av denne forskrift straffes med bøter i henhold til Almindelig borgerlig Straffelov av 22. mai 1902 nr. 10 § 339 nr. 2, jf. § 48a og § 48b, hvis ikke strengere straff kommer til anvendelse i henhold til annen lovbestemmelse.</article></article><article class="legalArticle" data-lovdata-URL="LTI/forskrift/2003-04-11-491/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Ikrafttredelse</span></h2><article class="numberedLegalP" data-numerator="1" id="paragraf-15-nummer-1">(1) Denne forskrift trer i kraft 1. juli 2003 for alle flyttbare innretninger som er eller skal registreres i norsk skipsregister.</article><article class="numberedLegalP" data-numerator="2" id="paragraf-15-nummer-2">(2) Fra samme tid opphører forskrift av 10. april 1984 nr. 940 om kontroll av dykkesystemer m.m. på norske innretninger i sjøen å gjelde for flyttbare plattformer, og følgende endringer utføres:</article> <article class="defaultP" margin-top="true">Begrepet «innretning» endres til «skip» følgende steder:<ul class="defaultList"><li data-li-identifier="-" data-name="-"><article class="listArticle" id="paragraf-15-nummer-2-punkt-1"><article class="legalP" id="paragraf-15-nummer-2-punkt-1-ledd-1">forskriftens tittel</article></article></li><li data-li-identifier="-" data-name="-"><article class="listArticle" id="paragraf-15-nummer-2-punkt-2"><article class="legalP" id="paragraf-15-nummer-2-punkt-2-ledd-1">§ 1 nr. 5</article></article></li><li data-li-identifier="-" data-name="-"><article class="listArticle" id="paragraf-15-nummer-2-punkt-3"><article class="legalP" id="paragraf-15-nummer-2-punkt-3-ledd-1">§ 2 nr. 1</article></article></li><li data-li-identifier="-" data-name="-"><article class="listArticle" id="paragraf-15-nummer-2-punkt-4"><article class="legalP" id="paragraf-15-nummer-2-punkt-4-ledd-1">§ 4 nr. 3.1.1</article></article></li><li data-li-identifier="-" data-name="-"><article class="listArticle" id="paragraf-15-nummer-2-punkt-5"><article class="legalP" id="paragraf-15-nummer-2-punkt-5-ledd-1">§ 4 nr. 3.2.1</article></article></li><li data-li-identifier="-" data-name="-"><article class="listArticle" id="paragraf-15-nummer-2-punkt-6"><article class="legalP" id="paragraf-15-nummer-2-punkt-6-ledd-1">§ 10 nr. 3 første punktum</article></article></li><li data-li-identifier="-" data-name="-"><article class="listArticle" id="paragraf-15-nummer-2-punkt-7"><article class="legalP" id="paragraf-15-nummer-2-punkt-7-ledd-1">§ 11</article></article></li><li data-li-identifier="-" data-name="-"><article class="listArticle" id="paragraf-15-nummer-2-punkt-8"><article class="legalP" id="paragraf-15-nummer-2-punkt-8-ledd-1">§ 12 nr. 1</article></article></li><li data-li-identifier="-" data-name="-"><article class="listArticle" id="paragraf-15-nummer-2-punkt-9"><article class="legalP" id="paragraf-15-nummer-2-punkt-9-ledd-1">§ 12 nr. 6</article></article></li><li data-li-identifier="-" data-name="-"><article class="listArticle" id="paragraf-15-nummer-2-punkt-10"><article class="legalP" id="paragraf-15-nummer-2-punkt-10-ledd-1">§ 13 nr. 1</article></article></li></ul></article> <article class="defaultP" margin-top="true">§ 1 nr. 2 oppheves.</article> <article class="defaultP" margin-top="true">§ 3 nr. 2.5 teksten «og av farts- og driftssertifikater for flyttbare plattformer» oppheves.</article> <article class="defaultP" margin-top="true">§ 12 nr. 5 annet punktum oppheves.</article></article></main></body></html>