<!DOCTYPE html><html lang="no"><head><title>Forskrift om endring i forskrift om ankring-/posisjoneringssystemer på flyttbare innretninger.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-04-11-506</dd><dt class="dokid">DokumentID</dt><dd class="dokid">LTI/forskrift/2003-04-11-506</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 6 s 996</dd><dt class="dateInForce">I kraft fra</dt><dd class="dateInForce">2003-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1987-09-04-857</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7/§1</li><li>lov/1903-06-09-7/§9</li><li>lov/1903-06-09-7/§41</li><li>lov/1903-06-09-7/§41a</li><li>forskrift/1962-10-12-5</li><li>forskrift/1963-04-05-9</li><li>forskrift/1978-12-01-1</li><li>forskrift/1984-05-25-1156</li><li>forskrift/1979-01-15-1</li><li>forskrift/1984-06-06-4278</li></ul></dd><dt class="dateOfPublication">Kunngjort</dt><dd class="dateOfPublication">2003-05-06</dd><dt class="journalNumber">Journalnummer</dt><dd class="journalNumber">2003-0410</dd><dt class="titleShort">Korttittel</dt><dd class="titleShort">Endr. i forskr om ankring-/posisjoneringsystem</dd><dt class="title">Tittel</dt><dd class="title">Forskrift om endring i forskrift om ankring-/posisjoneringssystemer på flyttbare innretninger.</dd><dt class="miscInformation">Annet om dokumentet</dt><dd class="miscInformation">Fastsatt av Sjøfartsdirektoratet 11. april 2003 med hjemmel i lov av 9. juni 1903 nr. 7 om Statskontrol med Skibes Sjødygtighed m.v. § 1, § 9a, § 41 første ledd og § 41a, jf. delegeringsvedtak av 12. oktober 1962 nr. 5, delegeringsvedtak av 5. april 1963 nr. 9, delegeringsvedtak av 1. desember 1978 nr. 1, delegeringsvedtak av 25. mai 1984 nr. 1156, delegeringsvedtak av 15. januar 1979 nr. 1 og delegeringsvedtak av 6. juni 1984 nr. 4278. Jf. EØS-avtalen vedlegg II kap. XIX nr. 1 (direktiv 98/34/EF).</dd><dt class="refid">RefID</dt><dd class="refid">forskrift/2003-04-11-506</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om ankring-/posisjoneringssystemer på flyttbare innretninger.<ul class="tocSubUl"><li>I<ul class="tocSubUl"><li>§ 2. Virkeområde</li><li>§ 3. Rederens og plattformsjefens plikter</li><li>§ 4. Dokumentasjon</li><li>§ 9. Fravik</li><li>§ 10. Straff</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-04-11-506" id="dokument"><h1>Forskrift om endring i forskrift om ankring-/posisjoneringssystemer på flyttbare innretninger.</h1><section class="section" data-name="kapI" id="kapittel-1" data-lovdata-URL="LTI/forskrift/2003-04-11-506/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 4. september 1987 nr. 857 om ankring-/posisjoneringssystemer på flyttbare innretninger gjøres følgende endringer:</article> <article class="defaultP" margin-top="true">§ 1 nr. 2 oppheves. § 1 nr. 3 og 4 blir nye nr. 2 og nr. 3.</article> <article class="defaultP" margin-top="true">§ 1 nr. 5 – 9 oppheves.</article> <article class="defaultP" margin-top="true">§ 1 nye nr. 4, 5 og 6 skal lyde:</article><article class="marginIdArticle" id="kapittel-1-punkt-1"><span class="data-marginOriginalId">4.</span><article class="legalP" id="kapittel-1-punkt-1-ledd-1"><i>Anerkjent klasseinstitusjon:</i> Klasseinstitusjon som departementet har inngått overenskomst med i medhold av sjødyktighetsloven § 9. Følgende institusjoner er godkjent:<ul class="defaultList"><li data-li-identifier="-" data-name="-"><article class="listArticle" id="kapittel-1-punkt-1-ledd-1-punkt-1"><article class="legalP" id="kapittel-1-punkt-1-ledd-1-punkt-1-ledd-1">Det Norske Veritas (DNV)</article></article></li><li data-li-identifier="-" data-name="-"><article class="listArticle" id="kapittel-1-punkt-1-ledd-1-punkt-2"><article class="legalP" id="kapittel-1-punkt-1-ledd-1-punkt-2-ledd-1">Lloyd's Register of Shipping (LRS)</article></article></li><li data-li-identifier="-" data-name="-"><article class="listArticle" id="kapittel-1-punkt-1-ledd-1-punkt-3"><article class="legalP" id="kapittel-1-punkt-1-ledd-1-punkt-3-ledd-1">Bureau Veritas (BV)</article></article></li><li data-li-identifier="-" data-name="-"><article class="listArticle" id="kapittel-1-punkt-1-ledd-1-punkt-4"><article class="legalP" id="kapittel-1-punkt-1-ledd-1-punkt-4-ledd-1">Germanischer Lloyd (GL)</article></article></li><li data-li-identifier="-" data-name="-"><article class="listArticle" id="kapittel-1-punkt-1-ledd-1-punkt-5"><article class="legalP" id="kapittel-1-punkt-1-ledd-1-punkt-5-ledd-1">American Bureau of Shipping (ABS).</article></article></li></ul></article></article><article class="marginIdArticle" id="kapittel-1-punkt-2"><span class="data-marginOriginalId">5.</span><article class="legalP" id="kapittel-1-punkt-2-ledd-1"><i>MOU-klasseinstitusjon:</i> Anerkjent klasseinstitusjon som det er inngått tilleggsoverenskomst med om å utføre kontroll og besiktigelse mv. av flyttbare innretninger. Disse institusjoner er:<ul class="defaultList"><li data-li-identifier="-" data-name="-"><article class="listArticle" id="kapittel-1-punkt-2-ledd-1-punkt-1"><article class="legalP" id="kapittel-1-punkt-2-ledd-1-punkt-1-ledd-1">Det Norske Veritas (DNV)</article></article></li><li data-li-identifier="-" data-name="-"><article class="listArticle" id="kapittel-1-punkt-2-ledd-1-punkt-2"><article class="legalP" id="kapittel-1-punkt-2-ledd-1-punkt-2-ledd-1">Lloyd's register of Shipping (LRS).</article></article></li></ul></article><article class="defaultP">Etter anmodning kan Sjøfartsdirektoratet i hvert enkelt tilfelle benytte andre anerkjente klasseinstitusjoner til å utføre kontrolloppgaver på flyttbare innretninger.</article></article><article class="marginIdArticle" id="kapittel-1-punkt-3"><span class="data-marginOriginalId">6.</span><span class="miscHeadline"><i>Sertifisert:</i></span><ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-3-punkt-1"><article class="legalP" id="kapittel-1-punkt-3-punkt-1-ledd-1">Vedrørende utstyr og materialer: Utstyr som tilfredsstiller angitte krav, eller materialer som er i henhold til anerkjent standard, og som er sertifisert, godkjent eller typegodkjent av: <ul class="defaultList"><li data-li-identifier="-" data-name="-"><article class="listArticle" id="kapittel-1-punkt-3-punkt-1-ledd-1-punkt-1"><article class="legalP" id="kapittel-1-punkt-3-punkt-1-ledd-1-punkt-1-ledd-1">teknisk kontrollorgan</article></article></li><li data-li-identifier="-" data-name="-"><article class="listArticle" id="kapittel-1-punkt-3-punkt-1-ledd-1-punkt-2"><article class="legalP" id="kapittel-1-punkt-3-punkt-1-ledd-1-punkt-2-ledd-1">akkreditert sertifiseringsorgan</article></article></li><li data-li-identifier="-" data-name="-"><article class="listArticle" id="kapittel-1-punkt-3-punkt-1-ledd-1-punkt-3"><article class="legalP" id="kapittel-1-punkt-3-punkt-1-ledd-1-punkt-3-ledd-1">anerkjent klasseinstitusjon</article></article></li><li data-li-identifier="-" data-name="-"><article class="listArticle" id="kapittel-1-punkt-3-punkt-1-ledd-1-punkt-4"><article class="legalP" id="kapittel-1-punkt-3-punkt-1-ledd-1-punkt-4-ledd-1">annen offentlig eller privat institusjon som anerkjennes av Sjøfartsdirektoratet, eller</article></article></li><li data-li-identifier="-" data-name="-"><article class="listArticle" id="kapittel-1-punkt-3-punkt-1-ledd-1-punkt-5"><article class="legalP" id="kapittel-1-punkt-3-punkt-1-ledd-1-punkt-5-ledd-1">administrasjonen i et land som har ratifisert Sjøsikkerhetskonvensjonen (SOLAS).</article></article></li></ul></article></article></li><li data-li-identifier="b)" data-name="b)"><article class="listArticle" id="kapittel-1-punkt-3-punkt-2"><article class="legalP" id="kapittel-1-punkt-3-punkt-2-ledd-1">Vedrørende arbeidsutførelse: Personell som i henhold til regelkrav skal ha spesielle kvalifikasjoner for å utføre bestemte arbeidsoppgaver, og som er sertifisert av: <ul class="defaultList"><li data-li-identifier="-" data-name="-"><article class="listArticle" id="kapittel-1-punkt-3-punkt-2-ledd-1-punkt-1"><article class="legalP" id="kapittel-1-punkt-3-punkt-2-ledd-1-punkt-1-ledd-1">anerkjent klasseinstitusjon</article></article></li><li data-li-identifier="-" data-name="-"><article class="listArticle" id="kapittel-1-punkt-3-punkt-2-ledd-1-punkt-2"><article class="legalP" id="kapittel-1-punkt-3-punkt-2-ledd-1-punkt-2-ledd-1">akkreditert sertifiseringsorgan, eller</article></article></li><li data-li-identifier="-" data-name="-"><article class="listArticle" id="kapittel-1-punkt-3-punkt-2-ledd-1-punkt-3"><article class="legalP" id="kapittel-1-punkt-3-punkt-2-ledd-1-punkt-3-ledd-1">annen offentlig eller privat institusjon som anerkjennes av Sjøfartsdirektoratet.</article></article></li></ul></article></article></li></ul></article> <article class="defaultP" margin-top="true">§ 2, 3 og 4 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></span><article class="marginIdArticle" id="kapittel-1-foreslåttparagraf-1-punkt-1"><span class="data-marginOriginalId">1.</span><article class="legalP" id="kapittel-1-foreslåttparagraf-1-punkt-1-ledd-1">Denne forskrift gjelder for innretninger som er registrert eller skal registreres i norsk skipsregister.</article></article><article class="marginIdArticle" id="kapittel-1-foreslåttparagraf-1-punkt-2"><span class="data-marginOriginalId">2.</span><article class="legalP" id="kapittel-1-foreslåttparagraf-1-punkt-2-ledd-1">Innretninger som er registrert i norsk skipsregister, kan, frem til neste sertifikatutstedelse, følge de krav som gjaldt ved siste sertifikatutstedelse.</article></article></article><article class="futureLegalArticle" data-name="§3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Rederens og plattformsjefens plikter</span></span><article class="legalP" id="kapittel-1-foreslåttparagraf-2-ledd-1">Reder og plattformsjef skal sørge for at bestemmelsene i denne forskrift blir fulgt.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Se også forskrift av 2. mars 1999 nr. 394 om sikkerhetsstyringssystem for flyttbare innretninger.</article></footer></article><article class="futureLegalArticle" data-name="§4" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Dokumentasjon</span></span><article class="legalP" id="kapittel-1-foreslåttparagraf-3-ledd-1">Reder skal kunne dokumentere at forskriftens krav er oppfylt. På forespørsel skal dokumentasjon sendes Sjøfartsdirektoratet. Dokumentasjonsinnholdet, omfanget, typen og tidspunktet for oversendelse fastsettes av Sjøfartsdirektoratet.</article></article> <article class="defaultP" margin-top="true">§ 5 oppheves.</article> <article class="defaultP" margin-top="true">§ 6 nr. 2.1 skal lyde:</article><article class="marginIdArticle" id="kapittel-1-punkt-4"><span class="data-marginOriginalId">2.1.</span><article class="legalP" id="kapittel-1-punkt-4-ledd-1">Ankervinsjen skal konstrueres slik at det ved en statisk belastning lik ankerkjettingens/ståltauets bruddstykke ikke oppstår en nominell spenning i konstruksjonen som overskrider 90% av materialets flytegrense.</article></article> <article class="defaultP" margin-top="true">§ 6 nr. 2.2 sjette punktum skal lyde:</article><article class="legalP" id="kapittel-1-ledd-2">Nominell spenning i bremsesystemene (dvs. i alle komponenter som blir belastet under oppbremsing) skal ved disse belastninger ikke overskride 85% av materialets minste spesifiserte flytegrense, dog maksimum 80% av materialets bruddstykke.</article> <article class="defaultP" margin-top="true">§ 6 nr. 2.6 skal lyde:</article><article class="marginIdArticle" id="kapittel-1-punkt-5"><span class="data-marginOriginalId">2.6.</span><article class="legalP" id="kapittel-1-punkt-5-ledd-1">Ankervinsjen med tilhørende komponenter skal være slik konstruert at man skal kunne slippe ut all kjetting/ståltau på en forsvarlig måte ved den ugunstigste krengevinkel som innretningen får etter skade i henhold til stabilitetsforskriften § 21.<sup class="footnotereference" data-footnotereferencevalue="1" data-unique-footnote-counter="1">1</sup></article></article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Forskrift av 20. desember 1991 nr. 878 om stabilitet, vanntett oppdeling og vanntette/værtette lukningsmidler på flyttbare innretninger.</article></footer> <article class="defaultP" margin-top="true">§ 6 nr. 2.9 og 2.10 skal lyde:</article><article class="marginIdArticle" id="kapittel-1-punkt-6"><span class="data-marginOriginalId">2.9.</span><article class="legalP" id="kapittel-1-punkt-6-ledd-1">Ankervinsjen skal minst ha en trekkraft som gjør det mulig etter oppankring å prøve ankersystemets holdekraft statisk opp til den maksimale belastning som kan forventes i henhold til beregninger eller som erfaringsmessig er nødvendig for å sikre ankerholdekraft under ekstreme værforhold, dog minimum 35-40% av ankerkjettingens/ståltauets bruddlast.</article></article><article class="marginIdArticle" id="kapittel-1-punkt-7"><span class="data-marginOriginalId">2.10.</span><article class="legalP" id="kapittel-1-punkt-7-ledd-1">Ankervinsjer skal være sertifisert av MOU-klasseinstitusjon. Hver vinsj skal leveres med sertifikat som gir opplysninger om:<ul class="defaultList"><li data-li-identifier="-" data-name="-"><article class="listArticle" id="kapittel-1-punkt-7-ledd-1-punkt-1"><article class="legalP" id="kapittel-1-punkt-7-ledd-1-punkt-1-ledd-1">Ankerkjetting og/eller wiredimensjon og lengde som vinsjen er konstruert for.</article></article></li><li data-li-identifier="-" data-name="-"><article class="listArticle" id="kapittel-1-punkt-7-ledd-1-punkt-2"><article class="legalP" id="kapittel-1-punkt-7-ledd-1-punkt-2-ledd-1">Statisk bremseholdekrefter (første ståltaulag).</article></article></li><li data-li-identifier="-" data-name="-"><article class="listArticle" id="kapittel-1-punkt-7-ledd-1-punkt-3"><article class="legalP" id="kapittel-1-punkt-7-ledd-1-punkt-3-ledd-1">Bremsekapasitet under utkjøring som er spesifisert i nr. 2.3 ovenfor. Maksimum utkjøringshastighet(er) som funksjon av strekk i ankerlinjen (bør gis i tabell eller kurveform).</article></article></li><li data-li-identifier="-" data-name="-"><article class="listArticle" id="kapittel-1-punkt-7-ledd-1-punkt-4"><article class="legalP" id="kapittel-1-punkt-7-ledd-1-punkt-4-ledd-1">Restbremsekraft (etter svikt i krafttilførselen).</article></article></li><li data-li-identifier="-" data-name="-"><article class="listArticle" id="kapittel-1-punkt-7-ledd-1-punkt-5"><article class="legalP" id="kapittel-1-punkt-7-ledd-1-punkt-5-ledd-1">Ankervinsjens maksimale trekkraft (steilekraft).</article></article></li><li data-li-identifier="-" data-name="-"><article class="listArticle" id="kapittel-1-punkt-7-ledd-1-punkt-6"><article class="legalP" id="kapittel-1-punkt-7-ledd-1-punkt-6-ledd-1">Innkjøringskapasitet. Maksimum innkjøringshastighet(er) som funksjon av strekk i ankerlinjen (bør gis i tabell eller kurveform).</article></article></li></ul></article></article> <article class="defaultP" margin-top="true">§ 6 nr. 3.3 første punktum skal lyde:</article><article class="legalP" id="kapittel-1-ledd-3">Kjetting-/ståltaustoppere skal være sertifisert av MOU-klasseinstitusjon.</article> <article class="defaultP" margin-top="true">§ 6 nr. 4.1 skal lyde:</article><article class="marginIdArticle" id="kapittel-1-punkt-8"><span class="data-marginOriginalId">4.1.</span><article class="legalP" id="kapittel-1-punkt-8-ledd-1">Den nominelle spenning i ledeskiven samt ledeskivens feste til skrog skal ikke overskride 80% av materialets minste spesifiserte flytespenning med ankerkjetting og/eller ståltau i ugunstigste retning belastes opp til bruddgrensen. Med ugunstigste retning menes ugunstigste innfallsvinkler i henhold til operasjonsmanualen +/– 10° i horisontal retning. Innfesting av ledeskiven skal være slik konstruert og dimensjonert at det ved eventuell overbelastning av ledeskiven ikke oppstår skrogskader.</article></article> <article class="defaultP" margin-top="true">§ 6 nr. 5.2 første punktum skal lyde:</article><article class="legalP" id="kapittel-1-ledd-4">For det valgte ankersystem skal det ved hjelp av standard beregninger kunne dokumenteres at dette vil gi en forsvarlig og sikker oppankring i de områder som innretningen skal operere i.</article> <article class="defaultP" margin-top="true">§ 6 nr 5.2 fotnoten oppheves.</article> <article class="defaultP" margin-top="true">§ 6 nr. 5.4 skal lyde:</article><article class="marginIdArticle" id="kapittel-1-punkt-9"><span class="data-marginOriginalId">5.4.</span><article class="legalP" id="kapittel-1-punkt-9-ledd-1">De beregningsmetoder og miljølaster som blir benyttet, samt resultatet av beregningene, skal fremgå i en forankringsanalyse.</article></article> <article class="defaultP" margin-top="true">§ 6 nr. 5.5 siste ledd skal lyde:</article><article class="legalP" id="kapittel-1-ledd-5">Disse sikkerhetsfaktorer er basert på en kvasistatisk beregningsmetode. For andre beregningsmetoder kan andres sikkerhetsfaktorer benyttes dersom det kan dokumenteres at de vil gi en likeverdig sikkerhet.</article> <article class="defaultP" margin-top="true">§ 6 nr. 5.5 fotnoten oppheves.</article> <article class="defaultP" margin-top="true">§ 6 nr. 5.6 skal lyde:</article><article class="marginIdArticle" id="kapittel-1-punkt-10"><span class="data-marginOriginalId">5.6.</span><article class="legalP" id="kapittel-1-punkt-10-ledd-1">Thrusterassistert forankring og dynamisk posisjonering;</article></article><article class="marginIdArticle" id="kapittel-1-punkt-11"><span class="data-marginOriginalId">5.6.1.</span><article class="legalP" id="kapittel-1-punkt-11-ledd-1">Thrusterassistert forankring</article><article class="legalP" id="kapittel-1-punkt-11-ledd-2">Thrustere kan benyttes som hjelpemiddel til å redusere ankerlinjekreftene under ekstreme værforhold og da i henhold til følgende: 70% av netto thrusterkapasitet godskrives for innretninger med et enkelt manuelt fjernstyringssystem for thrusterne. For innretninger som i tillegg har et automatisk styrt thrustersystem for optimal bruk av thrusterne og som automatisk også kompenserer for eventuelle linebrudd, godskrives 100% av netto thrusterkapasitet. Manuelt fjernstyrt thrust godskrives ikke for innretninger som er stasjonert nær faste installasjoner.</article></article><article class="marginIdArticle" id="kapittel-1-punkt-12"><span class="data-marginOriginalId">5.6.2.</span><article class="legalP" id="kapittel-1-punkt-12-ledd-1">Dynamisk posisjonering</article><article class="legalP" id="kapittel-1-punkt-12-ledd-2">Dersom innretningen skal holde posisjon kun ved å anvende thrustere, skal det dynamiske posisjoneringssystemet tilfredsstille MSC/Circ 645 «Guidelines for dynamic positioning» av juni 1994 eller tilsvarende standard. Valg av utstyrsklasse baseres på hvilke konsekvenser tap av posisjon vil gi de operasjoner innretningene skal utføre.</article></article> <article class="defaultP" margin-top="true">§ 6 nr. 5.8 siste punktum skal lyde:</article><article class="legalP" id="kapittel-1-ledd-6">Dette skal kunne dokumenteres ved beregninger.</article> <article class="defaultP" margin-top="true">§ 6 nr. 5.11 skal lyde:</article><article class="marginIdArticle" id="kapittel-1-punkt-13"><span class="data-marginOriginalId">5.11.</span><article class="legalP" id="kapittel-1-punkt-13-ledd-1">Ankerkjetting/ståltau skal være sertifisert av MOU-klasseinstitusjon. Minimum akseptkriterier kan fastsettes av Sjøfartsdirektoratet. Tilleggskrav kan stilles for spesielt utmatningspåkjente ankerlinjer og bruk av mer høyfaste materialer og lignende hvor klasseinstitusjonens krav ikke ansees fullt ut dekkende.</article></article> <article class="defaultP" margin-top="true">§ 6 nr. 5.12 siste punktum skal lyde:</article><article class="legalP" id="kapittel-1-ledd-7">Lavere korrosjonsbeskyttelse kan også benyttes i forbindelse med spesielle inspeksjonsprosedyrer om bord.</article> <article class="defaultP" margin-top="true">§ 6 nr. 6.2 oppheves.</article> <article class="defaultP" margin-top="true">§ 6 nr. 6.3 blir ny nr. 6.2. Første punktum skal lyde:</article><article class="legalP" id="kapittel-1-ledd-8">Ankrene skal styrkemessig prøves av MOU-klasseinstitusjon som for skipsankere, dog minst med en belastning tilsvarende 50% av bruddlasten til tilhørende ankerkjetting/ståltau.</article> <article class="defaultP" margin-top="true">§ 6 nr. 7.3 siste punktum skal lyde:</article><article class="legalP" id="kapittel-1-ledd-9">Sjøfartsdirektoratet kan i tillegg forlange at innretningen har utstyr for registrering av ankerlinebelastningen.</article> <article class="defaultP" margin-top="true">§ 7 skal lyde:</article><article class="marginIdArticle" id="kapittel-1-punkt-14"><span class="data-marginOriginalId">1.</span><article class="legalP" id="kapittel-1-punkt-14-ledd-1">Når ankersystemet er nytt, skal det foretas en ankerprøve. Ved denne prøven skal følgende utføres:</article></article><article class="marginIdArticle" id="kapittel-1-punkt-15"><span class="data-marginOriginalId">1.1.</span><article class="legalP" id="kapittel-1-punkt-15-ledd-1">Funksjonsprøver uten belastning av alle ankerspill, kjetting-/ståltaustoppere og lignende</article></article><article class="marginIdArticle" id="kapittel-1-punkt-16"><span class="data-marginOriginalId">1.2.</span><article class="legalP" id="kapittel-1-punkt-16-ledd-1">Kalibrering av instrumenter. Trykkprøving av hydrauliske systemer.</article></article><article class="marginIdArticle" id="kapittel-1-punkt-17"><span class="data-marginOriginalId">1.3.</span><article class="legalP" id="kapittel-1-punkt-17-ledd-1">Utlegging av alle ankere under høyeste hastighet og strekk i ankerliner for prøving av vinsjens dynamiske og statiske bremsekapasitet (jf. § 6 nr. 2.3).</article></article><article class="marginIdArticle" id="kapittel-1-punkt-18"><span class="data-marginOriginalId">1.4.</span><article class="legalP" id="kapittel-1-punkt-18-ledd-1">Prøving av nødutløsning av alle kjetting-/ståltaustoppere og bremser under belastning (jf. § 6 nr. 3.1).</article></article><article class="marginIdArticle" id="kapittel-1-punkt-19"><span class="data-marginOriginalId">1.5.</span><article class="legalP" id="kapittel-1-punkt-19-ledd-1">Kontrollert utfiring, stopping og utfiring av ankerkjetting/ståltau ved hjelp av lagret energi (jf. § 6 nr. 2.5).</article></article><article class="marginIdArticle" id="kapittel-1-punkt-20"><span class="data-marginOriginalId">1.6.</span><article class="legalP" id="kapittel-1-punkt-20-ledd-1">Kontroll av ankervinsjens maksimale trekkraft.</article></article><article class="marginIdArticle" id="kapittel-1-punkt-21"><span class="data-marginOriginalId">1.7.</span><article class="legalP" id="kapittel-1-punkt-21-ledd-1">Kontroll av restbremsekraft etter svikt i krafttilførselen (jf. § 6 nr. 2.4).</article></article><article class="marginIdArticle" id="kapittel-1-punkt-22"><span class="data-marginOriginalId">1.8.</span><article class="legalP" id="kapittel-1-punkt-22-ledd-1">Spenningsmålinger på ankerkjettingen hvor denne løper over kabelar og ledeskiver kan forlanges (jf. § 6 nr. 5.7).</article></article><article class="marginIdArticle" id="kapittel-1-punkt-23"><span class="data-marginOriginalId">1.9.</span><article class="legalP" id="kapittel-1-punkt-23-ledd-1">Funksjons- og redundansprøving av eventuelt thrusterassistert system og dynamisk posisjoneringssystem.</article></article><article class="marginIdArticle" id="kapittel-1-punkt-24"><span class="data-marginOriginalId">2.</span><article class="legalP" id="kapittel-1-punkt-24-ledd-1">Ankerkjetting og ståltau med kabelar og ledeskiver skal i driftsfasen kontrolleres i samsvar med MOU-klasseinstitusjonens regler.</article></article><article class="marginIdArticle" id="kapittel-1-punkt-25"><span class="data-marginOriginalId">3.</span><article class="legalP" id="kapittel-1-punkt-25-ledd-1">Hvert år skal ankervinsjene og ankerkjetting-/ståltaustopperne, thrustere, instrumenter mv. kontrolleres, kalibreres og funksjonsprøves.</article></article><article class="marginIdArticle" id="kapittel-1-punkt-26"><span class="data-marginOriginalId">4.</span><article class="legalP" id="kapittel-1-punkt-26-ledd-1">Ved ankerlinebrudd eller andre forhold som tilsier skjerpet kontroll kan Sjøfartsdirektoratet kreve at det skal utføres et bestemt inspeksjons- og prøveprogram.</article></article> <article class="defaultP" margin-top="true">§ 8 nr. 3 siste punktum skal lyde:</article><article class="legalP" id="kapittel-1-ledd-10">Det skal videre være et system for dokumentasjon av at driften skjer i samsvar med de forutsetninger som er lagt i denne forskrift og forankringsberegninger og posisjoneringsberegninger.</article> <article class="defaultP" margin-top="true">§ 8 nr. 6 første og annet punktum skal lyde:</article><article class="legalP" id="kapittel-1-ledd-11">I forbindelse med hver ankerhåndtering skal ankervinsj, kjetting-/ståltaustopper, ledeskiver, instrumentering o.l. kontrolleres og hele kjettingen/ståltauet visuelt inspiseres av ansvarshavende ved hver ankervinsj. Videre skal det sørges for en visuell inspeksjon av ankerbøyene eller chasernes fortøyingslinjer, sjakler og lignende.</article> <article class="defaultP" margin-top="true">§ 8 nr. 7 oppheves.</article> <article class="defaultP" margin-top="true">§ 8 nåværende nr. 8 – 11 blir nr. 7 – 10.</article> <article class="defaultP" margin-top="true">§ 8 nr. 11 fotnoten oppheves.</article> <article class="defaultP" margin-top="true">§ 9 og 10 skal lyde:</article><article class="futureLegalArticle" data-name="§9" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Fravik</span></span><article class="legalP" id="kapittel-1-foreslåttparagraf-4-ledd-1">I enkelttilfeller kan Sjøfartsdirektoratet etter skriftlig søknad fravike forskriftens krav. Spesielle grunner må gjøre fraviket nødvendig og fraviket må være sikkerhetsmessig forsvarlig. Dersom kyststatens krav og de krav som er fastsatt i denne forskrift er uforenelige, kan Sjøfartsdirektoratet fravike kravene i den utstrekning det er forsvarlig. Fravik må ikke være i strid med internasjonal overenskomst Norge har sluttet seg til.</article></article><article class="futureLegalArticle" data-name="§10" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Straff</span></span><article class="legalP" id="kapittel-1-foreslåttparagraf-5-ledd-1">Forsettlig eller uaktsom overtredelse av denne forskrift straffes med bøter i henhold til Almindelig borgerlig Straffelov (Straffeloven) av 22. mai. 1902 nr. 10 § 339 nr. 2, jf. § 48a og § 48b, hvis ikke strengere straff kommer til anvendelse i henhold til annen lovbestemmelse.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2003-04-11-506/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juli 2003.</article></section></main></body></html>