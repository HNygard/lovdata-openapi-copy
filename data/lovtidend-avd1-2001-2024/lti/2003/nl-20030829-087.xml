<!DOCTYPE html><html lang="no"><head><title>Lov om endringar i forskjellige lover som følgje av integrering av fylkeslegeembeta i fylkesmannsembeta.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2003-08-29-87</dd><dt class="dokid">DokumentID</dt><dd class="dokid">LTI/lov/2003-08-29-87</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 13 s 2056</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1984-03-30-15</li><li>lov/1965-06-18-4</li><li>lov/1973-02-09-6</li><li>lov/1975-06-13-50</li><li>lov/1977-06-03-57</li><li>lov/1982-11-19-66</li><li>lov/1983-06-03-54</li><li>lov/1994-08-05-55</li><li>lov/1999-07-02-61</li><li>lov/1999-07-02-62</li><li>lov/1999-07-02-63</li><li>lov/1999-07-02-64</li><li>lov/2000-05-12-36</li><li>lov/2001-05-18-24</li></ul></dd><dt class="dateOfPublication">Kunngjort</dt><dd class="dateOfPublication">2003-08-29</dd><dt class="journalNumber">Journalnummer</dt><dd class="journalNumber">2003-0619</dd><dt class="titleShort">Korttittel</dt><dd class="titleShort">Endringslov til div. helselover mv.</dd><dt class="title">Tittel</dt><dd class="title">Lov om endringar i forskjellige lover som følgje av integrering av fylkeslegeembeta i fylkesmannsembeta.</dd><dt class="miscInformation">Annet om dokumentet</dt><dd class="miscInformation">Ot.prp.nr.69 (2002–2003), Innst.O.nr.111 (2002–2003) og Besl.O.nr.117 (2002–2003). Odels- og lagtingsvedtak hhv. 10. og 17. juni 2003. Fremja av Helsedepartementet.</dd><dt class="refid">RefID</dt><dd class="refid">lov/2003-08-29-87</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i forskjellige lover som følgje av integrering av fylkeslegeembeta i fylkesmannsembeta.<ul class="tocSubUl"><li>I<ul class="tocSubUl"><li>§ 2. Helsetilsynet i fylket og Statens helsetilsyns oppgaver</li></ul></li><li>II</li><li>III</li><li>IV</li><li>V<ul class="tocSubUl"><li>§ 10. (hvor inngrep skal foretas).</li></ul></li><li>VI</li><li>VII</li><li>VIII<ul class="tocSubUl"><li>§ 7-4. Helsetilsynet i fylket og fylkesmannens oppgaver</li><li>§ 8-3. Klage over vedtak</li></ul></li><li>IX<ul class="tocSubUl"><li>§ 3-3. Meldeplikt til Helsetilsynet i fylket</li><li>§ 6-2. Opplysningsplikt til Statens helsetilsyn og Helsetilsynet i fylket</li></ul></li><li>X</li><li>XI<ul class="tocSubUl"><li>§ 7-3. Klagens form og innhold</li><li>§ 7-6. Forvaltningslovens anvendelse</li></ul></li><li>XII<ul class="tocSubUl"><li>§ 30. Opplysninger til Statens helsetilsyn og Helsetilsynet i fylket</li><li>§ 55. Anmodning om vurdering av mulig pliktbrudd</li><li>§ 61. Frivillig avkall på autorisasjon, lisens eller spesialistgodkjenning</li></ul></li><li>XIII</li><li>XIV</li><li>XV</li></ul></li></ul></dd></dl></header><main class="documentBody" data-lovdata-URL="LTI/lov/2003-08-29-87" id="dokument"><h1>Lov om endringar i forskjellige lover som følgje av integrering av fylkeslegeembeta i fylkesmannsembeta.</h1><article class="defaultP" data-text-size="small">Endringar i følgjande lovar:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov av 30. mars 1984 nr. 15 om statlig tilsyn med helsetjenesten.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Vegtrafikklov av 18. juni 1965 nr. 4.</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov av 9. februar 1973 nr. 6 om transplantasjon, sykehusobduksjon og avgivelse av lik m.m.</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov av 13. juni 1975 nr. 50 om svangerskapsavbrudd.</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov av 3. juni 1977 nr. 57 om sterilisering.</article></article></li><li data-li-identifier="6" data-name="6"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov av 19. november 1982 nr. 66 om helsetjenesten i kommunene.</article></article></li><li data-li-identifier="7" data-name="7"><article class="listArticle" data-text-size="small" id="punkt-7"><article class="legalP" id="punkt-7-ledd-1">Lov av 3. juni 1983 nr. 54 om tannhelsetjenesten.</article></article></li><li data-li-identifier="8" data-name="8"><article class="listArticle" data-text-size="small" id="punkt-8"><article class="legalP" id="punkt-8-ledd-1">Lov av 5. august 1994 nr. 55 om vern mot smittsomme sykdommer.</article></article></li><li data-li-identifier="9" data-name="9"><article class="listArticle" data-text-size="small" id="punkt-9"><article class="legalP" id="punkt-9-ledd-1">Lov av 2. juli 1999 nr. 61 om spesialisthelsetjenesten m.m.</article></article></li><li data-li-identifier="10" data-name="10"><article class="listArticle" data-text-size="small" id="punkt-10"><article class="legalP" id="punkt-10-ledd-1">Lov av 2. juli 1999 nr. 62 om etablering og gjennomføring av psykisk helsevern.</article></article></li><li data-li-identifier="11" data-name="11"><article class="listArticle" data-text-size="small" id="punkt-11"><article class="legalP" id="punkt-11-ledd-1">Lov av 2. juli 1999 nr. 63 om pasientrettigheter.</article></article></li><li data-li-identifier="12" data-name="12"><article class="listArticle" data-text-size="small" id="punkt-12"><article class="legalP" id="punkt-12-ledd-1">Lov av 2. juli 1999 nr. 64 om helsepersonell m.v.</article></article></li><li data-li-identifier="13" data-name="13"><article class="listArticle" data-text-size="small" id="punkt-13"><article class="legalP" id="punkt-13-ledd-1">Lov av 12. mai 2000 nr. 36 om strålevern og bruk av stråling.</article></article></li><li data-li-identifier="14" data-name="14"><article class="listArticle" data-text-size="small" id="punkt-14"><article class="legalP" id="punkt-14-ledd-1">Lov av 18. mai 2001 nr. 24 om helseregistre og behandling av helseopplysninger.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2003-08-29-87/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 30. mars 1984 nr. 15 om statlig tilsyn med helsetjenesten gjer ein desse endringane:</article> <article class="defaultP" margin-top="true">§ 1 tredje ledd skal lyde:</article><article class="legalP" id="kapittel-1-ledd-2">I hvert fylke skal det være en fylkeslege. Fylkeslegen er tillagt myndighet som «Helsetilsynet i fylket» i lover og forskrifter og er da direkte underlagt Statens helsetilsyn. Forøvrig er fylkeslegen underlagt fylkesmannen. Fylkeslegen utnevnes av Kongen.</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Helsetilsynet i fylket og Statens helsetilsyns oppgaver</span></span><article class="legalP" id="kapittel-1-foreslåttparagraf-1-ledd-1">Helsetilsynet i fylket skal føre tilsyn med alt helsevesen og alt helsepersonell i fylket og i tilknytning til tilsynet gi råd, veiledning og opplysninger som medvirker til at befolkningens behov for helsetjenester blir dekket.</article><article class="legalP" id="kapittel-1-foreslåttparagraf-1-ledd-2">Helsetilsynet i fylket skal holde Statens helsetilsyn orientert om helseforholdene i fylket og om forhold som innvirker på disse.</article><article class="legalP" id="kapittel-1-foreslåttparagraf-1-ledd-3">Helsetilsynet i fylket skal informere Statens helsetilsyn om forhold som tilsier advarsel eller tilbakekall, frivillig avkall, eller suspensjon av autorisasjon, lisens, spesialistgodkjenning eller rekvireringsrett eller begrensning av autorisasjon etter lov om helsepersonell kapittel 11.</article><article class="legalP" id="kapittel-1-foreslåttparagraf-1-ledd-4">Statens helsetilsyn gir administrative reaksjoner til helsepersonell etter reglene i lov om helsepersonell kapittel 11.</article><article class="legalP" id="kapittel-1-foreslåttparagraf-1-ledd-5">Helsetilsynet i fylket og Statens helsetilsyn skal registrere advarsel og tilbakekall, frivillig avkall, eller suspensjon av autorisasjon, lisens, spesialistgodkjenning eller rekvireringsrett eller begrensning av autorisasjon etter lov om helsepersonell kapittel 11.</article><article class="legalP" id="kapittel-1-foreslåttparagraf-1-ledd-6">Helsetilsynet i fylket og Statens helsetilsyn skal informere helsepersonellets arbeidsgiver om advarsel, tilbakekall, frivillig avkall, eller suspensjon av autorisasjon, lisens, spesialistgodkjenning eller rekvireringsrett og begrensning av autorisasjon etter lov om helsepersonell kapittel 11.</article></article> <article class="defaultP" margin-top="true">§ 3 andre ledd skal lyde:</article><article class="legalP" id="kapittel-1-ledd-3">Helsetilsynet i fylket skal påse at alle som yter helsetjenester har etablert internkontrollsystem og fører kontroll med sin egen virksomhet på en slik måte at det kan forebygge svikt i helsetjenesten.</article> <article class="defaultP" margin-top="true">§ 4 blir oppheva.</article></section><section class="section" data-name="kapII" id="kapittel-2" data-lovdata-URL="LTI/lov/2003-08-29-87/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I vegtrafikklov 18. juni 1965 nr. 4 gjer ein denne endringa:</article> <article class="defaultP" margin-top="true">§ 24 sjuande ledd skal lyde:</article><article class="legalP" id="kapittel-2-ledd-2">Dersom innehaver av førerkort ikke lenger fyller de krav som er fastsatt til syn, helse og førlighet etter sjette ledd, plikter han å gi melding om det til fylkesmannen som må gi melding til politiet, jfr. § 34.</article></section><section class="section" data-name="kapIII" id="kapittel-3" data-lovdata-URL="LTI/lov/2003-08-29-87/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 9 februar 1973 nr. 6 om transplantasjon, sykehusobduksjon og avgivelse av lik m.m. gjer ein denne endringa:</article> <article class="defaultP" margin-top="true">§ 1 fjerde ledd skal lyde:</article><article class="legalP" id="kapittel-3-ledd-2">Inngrep på personer under 18 år og på personer som ikke kan gi eget samtykke, skal godkjennes av fylkesmannen.</article></section><section class="section" data-name="kapIV" id="kapittel-4" data-lovdata-URL="LTI/lov/2003-08-29-87/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 13 juni 1975 nr. 50 om svangerskapsavbrudd gjer ein desse endringane:</article> <article class="defaultP" margin-top="true">§ 3 første ledd skal lyde:</article><article class="legalP" id="kapittel-4-ledd-2">Inngrep etter utgangen av tolvte svangerskapsuke kan bare utføres i sykehus. Inngrep som utføres før utgangen av tolvte svangerskapsuke, kan også utføres i annen institusjon som fylkesmannen har godkjent.</article> <article class="defaultP" margin-top="true">§ 6 andre ledd skal lyde:</article><article class="legalP" id="kapittel-4-ledd-3">Avslår overlegen eller dennes stedfortreder å utføre inngrepet fordi tungtveiende medisinske grunner taler mot det, skal saken straks sendes fylkesmannen med en skriftlig begrunnelse. Fylkesmannen skal henvise kvinnen til et annet sykehus eller godkjent institusjon hvor inngrepet eventuelt kan bli utført.</article> <article class="defaultP" margin-top="true">§ 8 andre ledd skal lyde:</article><article class="legalP" id="kapittel-4-ledd-4">Dersom begjæringen avslås, skal nemnda underrette kvinnen, eller den som handler på hennes vegne, om at vedtaket vil bli prøvet av en annen nemnd, med mindre hun trekker begjæringen tilbake innen tre dager etter at hun er blitt underrettet om avslaget. Samtidig skal nemnda sende sakens dokumenter til fylkesmannen. Fylkesmannen skal i samråd med kvinnen legge saken frem for en annen nemnd til fornyet behandling, med mindre kvinnen har trukket begjæringen tilbake innen frist som nevnt. Ved behandlingen av saker etter denne paragraf skal nemnda i tillegg bestå av et tredje medlem som ikke er lege, utpekt av fylkesmannen. Nemndas avgjørelser treffes med enkelt flertall.</article> <article class="defaultP" margin-top="true">§ 9 skal lyde:</article><article class="legalP" id="kapittel-4-ledd-5">Avbrytelse av svangerskap kan bare foretas med samtykke av fylkesmannen<ul class="defaultList"><li data-li-identifier="a)" data-name="a)"><article class="listArticle" id="kapittel-4-ledd-5-punkt-1"><article class="legalP" id="kapittel-4-ledd-5-punkt-1-ledd-1">når kvinnen er under 16 år, og den eller de som har foreldreansvaret eller vergen har uttalt seg mot at svangerskapet blir avbrutt,</article></article></li><li data-li-identifier="b)" data-name="b)"><article class="listArticle" id="kapittel-4-ledd-5-punkt-2"><article class="legalP" id="kapittel-4-ledd-5-punkt-2-ledd-1">når kvinnen er psykisk utviklingshemmet og vergen har uttalt seg mot at svangerskapet blir avbrutt, eller</article></article></li><li data-li-identifier="c)" data-name="c)"><article class="listArticle" id="kapittel-4-ledd-5-punkt-3"><article class="legalP" id="kapittel-4-ledd-5-punkt-3-ledd-1">når kvinnens samtykke ikke er innhentet etter § 4 annet ledd annet punktum.</article></article></li></ul></article></section><section class="section" data-name="kapV" id="kapittel-5" data-lovdata-URL="LTI/lov/2003-08-29-87/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I lov 3. juni 1977 nr. 57 om sterilisering gjer ein desse endringane:</article> <article class="defaultP" margin-top="true">§ 6 andre ledd skal lyde:</article><article class="legalP" id="kapittel-5-ledd-2">I hvert fylke skal det være en sakkyndig nemnd, steriliseringsnemnda, som skal bestå av fylkesmannen – eller den fylkesmannen bemyndiger – som formann, og to andre medlemmer som oppnevnes av Kongen. Blant medlemmene skal det være minst en kvinne. For medlemmene kan det oppnevnes personlige varamenn. Nemnda er vedtaksfør når 2 eller flere medlemmer deltar ved avgjørelsen, forutsatt at 2 medlemmer er enige om hva vedtaket skal gå ut på.</article> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" id="kapittel-5-foreslåttparagraf-1"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">(hvor inngrep skal foretas).</span></span><article class="legalP" id="kapittel-5-foreslåttparagraf-1-ledd-1">Inngrep etter bestemmelsen i denne lov skal foretas i offentlig sykehus, eller i privat sykehus som er godkjent til det av fylkesmannen. Fylkesmannen kan også godkjenne at sterilisering foretas i kirurgiske poliklinikker eller i annen ambulant spesialistpraksis utenfor sykehus hvor det anses forsvarlig.</article></article></section><section class="section" data-name="kapVI" id="kapittel-6" data-lovdata-URL="LTI/lov/2003-08-29-87/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">I lov 19. november 1982 nr. 66 om helsetjenesten i kommunene gjer ein desse endringane:</article> <article class="defaultP" margin-top="true">§ 1-3 sjette ledd skal lyde:</article><article class="legalP" id="kapittel-6-ledd-2">Fylkesmannen kan for en bestemt periode suspendere plikten til å ha fastlegeordning, jf. annet ledd nr. 1, dersom tungtveiende grunner tilsier det.</article> <article class="defaultP" margin-top="true">§ 2-4 andre ledd skal lyde:</article><article class="legalP" id="kapittel-6-ledd-3">Går avgjørelsen klager imot eller avvises klagen, kan det klages til Helsetilsynet i fylket.</article> <article class="defaultP" margin-top="true">§ 4a-12 andre punktum blir oppheva.</article> <article class="defaultP" margin-top="true">§ 6-3 første ledd andre punktum blir oppheva.</article></section><section class="section" data-name="kapVII" id="kapittel-7" data-lovdata-URL="LTI/lov/2003-08-29-87/KAPITTEL_7"><h2 data-text-align="center">VII</h2><article class="legalP" id="kapittel-7-ledd-1">I lov 3. juni 1983 nr. 54 om tannhelsetjenesten gjer ein denne endringa:</article> <article class="defaultP" margin-top="true">§ 2-3 første ledd skal lyde:</article><article class="legalP" id="kapittel-7-ledd-2">Den som ikke får den hjelp som er bestemt i denne lov og godkjent plan, kan klage til det organ fylkeskommunen bestemmer. Går avgjørelsen klageren imot eller avvises klagen, kan avgjørelsen klages til Helsetilsynet i fylket.</article></section><section class="section" data-name="kapVIII" id="kapittel-8" data-lovdata-URL="LTI/lov/2003-08-29-87/KAPITTEL_8"><h2 data-text-align="center">VIII</h2><article class="legalP" id="kapittel-8-ledd-1">I lov 5. august 1994 nr. 55 om vern mot smittsomme sykdommer gjer ein desse endringane:</article> <article class="defaultP" margin-top="true">§ 2-2 fjerde ledd skal lyde:</article><article class="legalP" id="kapittel-8-ledd-2">Er legen i tvil om opplysninger bør gis etter andre ledd, kan legen forelegge spørsmålet for kommunelegen til uttalelse. Nekter legen å gi opplysninger, kan den som ønsker opplysninger etter andre ledd, eller kommunelegen forelegge spørsmålet for fylkesmannen, som kan bestemme at opplysningene skal gis.</article> <article class="defaultP" margin-top="true">§ 2-2 åttande ledd skal lyde:</article><article class="legalP" id="kapittel-8-ledd-3">Når det er nødvendig for iverksetting av tiltak eller for oversikt og kontroll i forbindelse med smittsomme sykdommer, kan kommunelegen, fylkesmannen, Helsetilsynet i fylket, Sosial- og helsedirektoratet og Statens helsetilsyn kreve opplysninger fra offentlige kilder eller privat helsetjeneste uten hinder av lovbestemt taushetsplikt.</article> <article class="defaultP" margin-top="true">§ 3-3 fjerde ledd skal lyde:</article><article class="legalP" id="kapittel-8-ledd-4">Vedtak om forhåndsundersøkelse kan påklages til fylkesmannen.</article> <article class="defaultP" margin-top="true">§ 4-2 tredje ledd skal lyde:</article><article class="legalP" id="kapittel-8-ledd-5">Fylkesmannen avgjør klage over vedtak. Når legene som skal gjøre vedtak etter andre ledd er uenige, skal fylkesmannen delta i avgjørelsen. Sosial- og helsedirektoratet avgjør klagen når fylkesmannen har vært med i første instans. En klage har ikke utsettende virkning på iverksetting av vedtak etter denne paragrafen.</article> <article class="defaultP" margin-top="true">§ 4-10 andre, tredje og fjerde ledd skal lyde:</article><article class="legalP" id="kapittel-8-ledd-6">Tjenestemenn etter første ledd skal uten hinder av lovbestemt taushetsplikt underrette kommunelegen når de har en sterk mistanke om en allmennfarlig smittsom sykdom eller oppdager et tilfelle av en slik sykdom. Det samme gjelder når de blir oppmerksom på forhold som kan medføre en nærliggende fare for overføring av en slik sykdom og det åpenbart er nødvendig med hjelp eller tiltak fra helsetjenesten. Hvis kommunelegen ikke er til stede, skal tjenestemennene underrette fylkesmannen.</article><article class="legalP" id="kapittel-8-ledd-7">Veterinærer og veterinærmyndighetene skal straks underrette kommunelegen eller fylkesmannen ved mistanke om eller tilfelle av smittsom dyresykdom som kan utgjøre en fare for mennesker.</article><article class="legalP" id="kapittel-8-ledd-8">Næringsmiddelkontrollen skal straks underrette kommunelegen eller fylkesmannen ved mistanke om smittsom sykdom som formidles til mennesker via næringsmidler.</article> <article class="defaultP" margin-top="true">§ 5-5 andre ledd skal lyde:</article><article class="legalP" id="kapittel-8-ledd-9">Forslaget skal forelegges fylkesmannen, som omgående skal sende det til smittevernnemnda.</article> <article class="defaultP" margin-top="true">§ 6-1 tredje ledd skal lyde:</article><article class="legalP" id="kapittel-8-ledd-10">Den som søker smittevernhjelp kan påklage avgjørelsen til Helsetilsynet i fylket hvor han/hun mener feil er begått. Slik klagerett har også pårørende.</article> <article class="defaultP" margin-top="true">§ 7-4 skal lyde:</article><article class="futureLegalArticle" data-name="§7-4" id="kapittel-8-foreslåttparagraf-1"><span class="futureLegalArticleHeader"><span class="legalArticleValue">§ 7-4</span>. <span class="legalArticleTitle">Helsetilsynet i fylket og fylkesmannens oppgaver</span></span><article class="legalP" id="kapittel-8-foreslåttparagraf-1-ledd-1">Helsetilsynet i fylket og fylkesmannen skal ha særlig oppmerksomhet rettet mot allmennfarlige smittsomme sykdommer, og skal holde Statens helsetilsyn og Sosial- og helsedirektoratet orientert om forholdene i fylket. Jf. lov av 30. mars 1984 nr. 15 om statlig tilsyn med helsetjenesten.</article></article> <article class="defaultP" margin-top="true">§ 7-6 andre ledd skal lyde:</article><article class="legalP" id="kapittel-8-ledd-11">Før det blir oppnevnt utvalg, jfr. første ledd, skal det innhentes forslag fra fylkesmannen og fylkeskommunen.</article> <article class="defaultP" margin-top="true">§ 8-3 skal lyde:</article><article class="futureLegalArticle" data-name="§8-3" id="kapittel-8-foreslåttparagraf-2"><span class="futureLegalArticleHeader"><span class="legalArticleValue">§ 8-3</span>. <span class="legalArticleTitle">Klage over vedtak</span></span><article class="legalP" id="kapittel-8-foreslåttparagraf-2-ledd-1">Fylkesmannen avgjør klage over kommunalt vedtak såfremt ikke noe annet er bestemt i loven.</article></article></section><section class="section" data-name="kapIX" id="kapittel-9" data-lovdata-URL="LTI/lov/2003-08-29-87/KAPITTEL_9"><h2 data-text-align="center">IX</h2><article class="legalP" id="kapittel-9-ledd-1">I lov 2. juli 1999 nr. 61 om spesialisthelsetjenesten m.m. gjer ein desse endringane:</article> <article class="defaultP" margin-top="true">§ 3-3 Overskrift og første ledd skal lyde:</article><article class="futureLegalArticle" data-name="§3-3" id="kapittel-9-foreslåttparagraf-1"><span class="futureLegalArticleHeader"><span class="legalArticleValue">§ 3-3</span>. <span class="legalArticleTitle">Meldeplikt til Helsetilsynet i fylket</span></span><article class="legalP" id="kapittel-9-foreslåttparagraf-1-ledd-1">Helseinstitusjon som omfattes av denne loven, skal snarest mulig gi skriftlig melding til Helsetilsynet i fylket om betydelig personskade som voldes på pasient som følge av ytelse av helsetjeneste eller ved at en pasient skader en annen. Det skal også meldes fra om hendelser som kunne ha ført til betydelig personskade.</article></article> <article class="defaultP" margin-top="true">§ 6-2 skal lyde:</article><article class="futureLegalArticle" data-name="§6-2" id="kapittel-9-foreslåttparagraf-2"><span class="futureLegalArticleHeader"><span class="legalArticleValue">§ 6-2</span>. <span class="legalArticleTitle">Opplysningsplikt til Statens helsetilsyn og Helsetilsynet i fylket</span></span><article class="legalP" id="kapittel-9-foreslåttparagraf-2-ledd-1">Enhver som utfører tjeneste eller arbeid som angår helsetjenester som omfattes av denne loven, skal på anmodning gi Statens helsetilsyn eller Helsetilsynet i fylket opplysninger som tilsynsorganet finner nødvendige for å kunne utføre sine oppgaver i medhold av lov, forskrift eller instruks. Den som skal gi opplysning etter første punktum, skal også gi Statens helsetilsyn og Helsetilsynet i fylket adgang til virksomheten.</article><article class="legalP" id="kapittel-9-foreslåttparagraf-2-ledd-2">Den som skal gi opplysninger etter første ledd, eller som ønsker å gi opplysninger til Statens helsetilsyn eller Helsetilsynet i fylket av eget tiltak, kan gjøre det uten hinder av taushetsplikt, dersom det antas å være nødvendig for å fremme tilsynsorganets oppgaver etter lov, forskrift eller instruks.</article><article class="legalP" id="kapittel-9-foreslåttparagraf-2-ledd-3">Opplysninger som er gitt Statens helsetilsyn eller Helsetilsynet i fylket i henhold til denne bestemmelsen, kan uten hinder av taushetsplikten forelegges sakkyndige til uttalelse eller departementet til orientering.</article></article></section><section class="section" data-name="kapX" id="kapittel-10" data-lovdata-URL="LTI/lov/2003-08-29-87/KAPITTEL_10"><h2 data-text-align="center">X</h2><article class="legalP" id="kapittel-10-ledd-1">I lov 2. juli 1999 nr. 62 om etablering og gjennomføring av psykisk helsevern gjer ein desse endringane:</article> <article class="defaultP" margin-top="true">§ 1-7 første ledd skal lyde:</article><article class="legalP" id="kapittel-10-ledd-2">Ved klage til kontrollkommisjonen eller fylkesmannen over vedtak etter loven her, har pasienten rett til å la seg bistå av advokat eller annen fullmektig. Om fullmektig og fullmakt gjelder forvaltningsloven § 12 annet og fjerde ledd tilsvarende.</article> <article class="defaultP" margin-top="true">§ 3-5 andre ledd skal lyde:</article><article class="legalP" id="kapittel-10-ledd-3">Kommunelegens vedtak om tvungen undersøkelse skal straks nedtegnes skriftlig. Vedtaket kan påklages til fylkesmannen uten oppsettende virkning.</article> <article class="defaultP" margin-top="true">§ 4-1 femte ledd skal lyde:</article><article class="legalP" id="kapittel-10-ledd-4">Dersom det ikke er utarbeidet en individuell plan innen rimelig tid, kan Helsetilsynet i fylket pålegge institusjonen å utarbeide en slik plan.</article> <article class="defaultP" margin-top="true">§ 4-4 sjuande ledd skal lyde:</article><article class="legalP" id="kapittel-10-ledd-5">Vedtak etter paragrafen her kan påklages til fylkesmannen av pasienten og hans eller hennes nærmeste.</article> <article class="defaultP" margin-top="true">§ 4-5 tredje ledd skal lyde:</article><article class="legalP" id="kapittel-10-ledd-6">Utover det som følger av rimelige begrensninger i husordensreglement, kan det ikke vedtas restriksjoner i retten til å kommunisere med kontrollkommisjonen, departementet, Statens helsetilsyn, Helsetilsynet i fylket, fylkesmannen, Stortingets ombudsmann for forvaltningen, Pasientombud, prest eller tilsvarende sjelesørger, juridisk rådgiver eller den som opptrer på pasientens vegne i en klagesak.</article> <article class="defaultP" margin-top="true">§ 6-1 andre ledd skal lyde:</article><article class="legalP" id="kapittel-10-ledd-7">I den utstrekning det er mulig, skal kontrollkommisjonen også føre den kontroll den finner nødvendig for pasientenes velferd. Den kan ta opp saker etter eget initiativ eller etter henvendelse fra pasienten, pasientens nærmeste eller personalet. Finner den forhold den vil påpeke, skal den ta saken opp med den faglig ansvarlige og eventuelt Helsetilsynet i fylket.</article></section><section class="section" data-name="kapXI" id="kapittel-11" data-lovdata-URL="LTI/lov/2003-08-29-87/KAPITTEL_11"><h2 data-text-align="center">XI</h2><article class="legalP" id="kapittel-11-ledd-1">I lov 2. juli 1999 nr. 63 om pasientrettigheter gjer ein desse endringane:</article> <article class="defaultP" margin-top="true">§ 7-2 første ledd skal lyde:</article><article class="legalP" id="kapittel-11-ledd-2">Dersom den som yter helsehjelp, avviser anmodningen etter § 7-1 eller mener at rettighetene er oppfylt, kan det klages til Helsetilsynet i fylket. Klagen sendes til Helsetilsynet i fylket.</article> <article class="defaultP" margin-top="true">§ 7-3 skal lyde:</article><article class="futureLegalArticle" data-name="§7-3" id="kapittel-11-foreslåttparagraf-1"><span class="futureLegalArticleHeader"><span class="legalArticleValue">§ 7-3</span>. <span class="legalArticleTitle">Klagens form og innhold</span></span><article class="legalP" id="kapittel-11-foreslåttparagraf-1-ledd-1">Klage til Helsetilsynet i fylket skal være skriftlig. Klagen skal være undertegnet av pasienten eller den som representerer pasienten. Klagen bør nevne det forhold som det klages over og gi opplysninger som kan være av betydning for behandlingen av klagen. Inneholder klagen feil eller mangler, setter Helsetilsynet i fylket en kort frist for rettelse eller utfylling.</article></article> <article class="defaultP" margin-top="true">§ 7-5 andre ledd skal lyde:</article><article class="legalP" id="kapittel-11-ledd-3">Fristen for å klage til Helsetilsynet i fylket etter § 7-2 er tre uker fra vedkommende fikk eller burde ha fått kjennskap til utfallet av anmodningen.</article> <article class="defaultP" margin-top="true">§ 7-6 skal lyde:</article><article class="futureLegalArticle" data-name="§7-6" id="kapittel-11-foreslåttparagraf-2"><span class="futureLegalArticleHeader"><span class="legalArticleValue">§ 7-6</span>. <span class="legalArticleTitle">Forvaltningslovens anvendelse</span></span><article class="legalP" id="kapittel-11-foreslåttparagraf-2-ledd-1">Forvaltningslovens regler om behandling av saker om enkeltvedtak og klage gjelder så langt de passer for Helsetilsynet i fylkets behandling av klagesaker, med de særlige bestemmelser som er gitt i dette kapitlet.</article></article></section><section class="section" data-name="kapXII" id="kapittel-12" data-lovdata-URL="LTI/lov/2003-08-29-87/KAPITTEL_12"><h2 data-text-align="center">XII</h2><article class="legalP" id="kapittel-12-ledd-1">I lov 2. juli 1999 nr. 64 om helsepersonell m.v. gjer ein desse endringane:</article> <article class="defaultP" margin-top="true">§ 30 skal lyde:</article><article class="futureLegalArticle" data-name="§30" id="kapittel-12-foreslåttparagraf-1"><span class="futureLegalArticleHeader"><span class="legalArticleValue">§ 30</span>. <span class="legalArticleTitle">Opplysninger til Statens helsetilsyn og Helsetilsynet i fylket</span></span><article class="legalP" id="kapittel-12-foreslåttparagraf-1-ledd-1">Helsepersonell skal gi Statens helsetilsyn og Helsetilsynet i fylket adgang til virksomhetens lokaler, og gi alle de opplysninger som ansees påkrevd for utøvelsen av tilsyn med helsepersonells virksomhet. Helsepersonell skal uten hinder av taushetsplikten utlevere de dokumenter, lyd- og bildeopptak o.l. som kreves av Statens helsetilsyn og Helsetilsynet i fylket.</article></article> <article class="defaultP" margin-top="true">§ 38 første ledd skal lyde:</article><article class="legalP" id="kapittel-12-ledd-2">Helsepersonell med autorisasjon eller lisens skal snarest mulig gi skriftlig melding til Helsetilsynet i fylket om betydelig personskade som voldes på pasient som følge av ytelse av helsehjelp eller ved at en pasient skader en annen. Det skal også meldes fra om hendelser som kunne ha ført til betydelig personskade.</article> <article class="defaultP" margin-top="true">§ 42 tredje ledd skal lyde:</article><article class="legalP" id="kapittel-12-ledd-3">Avslag på krav om retting kan påklages til Helsetilsynet i fylket, som etter å ha innhentet uttalelse fra Datatilsynet, avgjør om retting kan foretas.</article> <article class="defaultP" margin-top="true">§ 43 tredje ledd skal lyde:</article><article class="legalP" id="kapittel-12-ledd-4">Avslag på krav om sletting kan påklages til Helsetilsynet i fylket. Det skal innhentes uttalelse fra Datatilsynet. Dersom Helsetilsynet i fylket mener at sletting kan være i strid med arkivloven §§ 9 eller 18, skal det også innhentes uttalelse fra Riksarkivaren.</article> <article class="defaultP" margin-top="true">§ 55 skal lyde:</article><article class="futureLegalArticle" data-name="§55" id="kapittel-12-foreslåttparagraf-2"><span class="futureLegalArticleHeader"><span class="legalArticleValue">§ 55</span>. <span class="legalArticleTitle">Anmodning om vurdering av mulig pliktbrudd</span></span><article class="legalP" id="kapittel-12-foreslåttparagraf-2-ledd-1">Den som mener at bestemmelser om plikter fastsatt i eller i medhold av denne lov er brutt til ulempe for seg, kan be Helsetilsynet i fylket om en vurdering av forholdet. Pasienten kan opptre ved representant. Kravet sendes Helsetilsynet i fylket.</article><article class="legalP" id="kapittel-12-foreslåttparagraf-2-ledd-2">Representant etter første ledd er den som har fullmakt til å fremsette en anmodning på andres vegne, eller som har samtykkekompetanse etter reglene i pasientrettighetsloven kapittel 4. Fullmektig som ikke er advokat, skal legge frem skriftlig fullmakt.</article><article class="legalP" id="kapittel-12-foreslåttparagraf-2-ledd-3">Helsetilsynet i fylket skal vurdere de synspunkter som er fremsatt i anmodningen, og kan også ta opp forhold som ikke er berørt i anmodningen.</article><article class="legalP" id="kapittel-12-foreslåttparagraf-2-ledd-4">Hvis Helsetilsynet i fylket mener at det bør ilegges en reaksjon etter kapittel 11, skal saken oversendes Statens helsetilsyn. Tredje ledd gjelder tilsvarende for behandlingen av saken hos Statens helsetilsyn.</article><article class="legalP" id="kapittel-12-foreslåttparagraf-2-ledd-5">Statens helsetilsyn eller Helsetilsynet i fylket skal gi den som har fremsatt en anmodning, underretning om resultatet av sin behandling av saken og en kort begrunnelse for resultatet.</article><article class="legalP" id="kapittel-12-foreslåttparagraf-2-ledd-6">Departementet kan i forskrift fastsette nærmere bestemmelser om Statens helsetilsyn og Helsetilsynet i fylkets saksbehandling, og kan herunder fastsette regler om frist for fremsettelse av anmodning etter denne paragraf.</article></article> <article class="defaultP" margin-top="true">§ 61 skal lyde:</article><article class="futureLegalArticle" data-name="§61" id="kapittel-12-foreslåttparagraf-3"><span class="futureLegalArticleHeader"><span class="legalArticleValue">§ 61</span>. <span class="legalArticleTitle">Frivillig avkall på autorisasjon, lisens eller spesialistgodkjenning</span></span><article class="legalP" id="kapittel-12-foreslåttparagraf-3-ledd-1">Helsepersonell kan selv gi avkall på autorisasjon, lisens eller spesialistgodkjenning ved skriftlig erklæring til Helsetilsynet i fylket. Autorisasjons-, lisens- eller spesialistgodkjenningsdokumentet skal så vidt mulig innleveres samtidig.</article></article> <article class="defaultP" margin-top="true">§ 63 andre ledd skal lyde:</article><article class="legalP" id="kapittel-12-ledd-5">Helsepersonell kan selv gi avkall på retten til å rekvirere legemidler som nevnt i første ledd ved skriftlig erklæring til Helsetilsynet i fylket. Et avkall er bindende i den perioden det er gitt for.</article></section><section class="section" data-name="kapXIII" id="kapittel-13" data-lovdata-URL="LTI/lov/2003-08-29-87/KAPITTEL_13"><h2 data-text-align="center">XIII</h2><article class="legalP" id="kapittel-13-ledd-1">I lov 12. mai 2000 nr. 36 om strålevern og bruk av stråling gjer ein denne endringa:</article> <article class="defaultP" margin-top="true">§ 22 tredje ledd andre punktum blir oppheva.</article></section><section class="section" data-name="kapXIV" id="kapittel-14" data-lovdata-URL="LTI/lov/2003-08-29-87/KAPITTEL_14"><h2 data-text-align="center">XIV</h2><article class="legalP" id="kapittel-14-ledd-1">I lov 18 mai 2001 nr. 24 om helseregistre og behandling av helseopplysninger gjer ein denne endringa:</article> <article class="defaultP" margin-top="true">§ 31 første ledd skal lyde:</article><article class="legalP" id="kapittel-14-ledd-2">Datatilsynet fører tilsyn med at bestemmelsene i loven blir fulgt og at feil eller mangler blir rettet, jf. personopplysningsloven § 42, med mindre tilsynsoppgaven påligger Statens helsetilsyn eller Helsetilsynet i fylket etter lov 30. mars 1984 nr. 15 om statlig tilsyn med helsetjenesten.</article></section><section class="section" data-name="kapXV" id="kapittel-15" data-lovdata-URL="LTI/lov/2003-08-29-87/KAPITTEL_15"><h2 data-text-align="center">XV</h2><article class="centeredP" data-text-align="center"><i>Ikrafttredelse</i></article><article class="legalP" id="kapittel-15-ledd-1">Loven trer i kraft fra den tid Kongen bestemmer. Kongen kan bestemme at de enkelte bestemmelser skal tre i kraft til forskjellig tid.</article></section></main></body></html>