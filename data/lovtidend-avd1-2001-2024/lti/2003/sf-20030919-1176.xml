<!DOCTYPE html><html lang="no"><head><title>Forskrift om endring i forskrift om beregning av solvensmarginkrav og solvensmarginkapital for norske livsforsikringsselskaper.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-09-19-1176</dd><dt class="dokid">DokumentID</dt><dd class="dokid">LTI/forskrift/2003-09-19-1176</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 13 s 2168</dd><dt class="dateInForce">I kraft fra</dt><dd class="dateInForce">2004-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-05-19-481</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-10-39/§7-3</li><li>lov/1956-12-07-1/§4</li></ul></dd><dt class="dateOfPublication">Kunngjort</dt><dd class="dateOfPublication">2003-09-26</dd><dt class="journalNumber">Journalnummer</dt><dd class="journalNumber">2003-0982</dd><dt class="titleShort">Korttittel</dt><dd class="titleShort">Endr. i forskrift om solvensmargin, livsfors.</dd><dt class="title">Tittel</dt><dd class="title">Forskrift om endring i forskrift om beregning av solvensmarginkrav og solvensmarginkapital for norske livsforsikringsselskaper.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 19. september 2003 med hjemmel i lov av 10. juni 1988 nr. 39 om forsikringsvirksomhet § 7-3 femte ledd og lov av 7. desember 1956 nr. 1 om tilsynet for kredittinstitusjoner, forsikringsselskaper og verdipapirhandel m.v. (kredittilsynsloven) § 4 nr. 3. Jf. EØS-avtalens vedlegg IX kap. I nr. 11 (direktiv 2002/12/EF) og direktiv 2002/83/EF.</dd><dt class="refid">RefID</dt><dd class="refid">forskrift/2003-09-19-1176</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om beregning av solvensmarginkrav og solvensmarginkapital for norske livsforsikringsselskaper.<ul class="tocSubUl"><li>I<ul class="tocSubUl"><li>§ 7a. Begrensninger</li><li>§ 9a. Krav om refinansieringsplan mv. i særlige tilfeller</li><li>§ 11. Særlige fullmakter til Kredittilsynet</li><li>§ 12. Regulering av beløp i euro</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-09-19-1176" id="dokument"><h1>Forskrift om endring i forskrift om beregning av solvensmarginkrav og solvensmarginkapital for norske livsforsikringsselskaper.</h1><section class="section" data-name="kapI" id="kapittel-1" data-lovdata-URL="LTI/forskrift/2003-09-19-1176/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 19. mai 1995 nr. 481 om beregning av solvensmarginkrav og solvensmarginkapital for norske livsforsikringsselskaper gjøres følgende endringer:</article> <article class="defaultP" margin-top="true">§ 2 definisjonen «Livsforsikring» skal lyde:</article> <article class="defaultP" margin-top="true"><i>Livsforsikring:</i> Direkte livsforsikring som definert i Europaparlamentets og Rådets direktiv av 5. november 2002 om livsforsikring (direktiv 2002/83/EF) artikkel 2, og overtatt gjenforsikring.</article> <article class="defaultP" margin-top="true">§ 3 skal lyde:</article><article class="legalP" id="kapittel-1-ledd-2">Kravet til selskapets solvensmargin er summen av beløpene i første til og med sjuende resultat i § 4, tillagt beløp beregnet i samsvar med § 4 niende ledd for selskap med tillatelse til å overta forsikringer som omfattes av klasse 1 og 2 i skadeforsikring, jf. forsikringsvirksomhetsloven § 1-2 første ledd. Solvensmarginen skal minst være 3 mill. euro.</article> <article class="defaultP" margin-top="true">§ 4 tredje og fjerde ledd skal lyde:</article><article class="legalP" id="kapittel-1-ledd-3">Tredje resultat beregnes etter reglene i forskrift av 19. mai 1995 nr. 482 om beregning av solvensmarginkrav og solvensmarginkapital for norske skadeforsikringsselskaper § 3 første ledd første punktum, § 4 og § 5.</article><article class="legalP" id="kapittel-1-ledd-4">Fjerde resultat utgjør, for kontrakter hvor selskapet påtar seg en investeringsrisiko, 4 prosent av brutto forsikringsfond med fradrag for 50 prosent av selskapets tilleggsavsetninger i forsikringsfondet, multiplisert med det høyeste tall av 0.85 og forholdet mellom forsikringsfond for egen regning og brutto forsikringsfond. For kontrakter hvor selskapet ikke påtar seg en investeringsrisiko settes prosentsatsen i første punktum til 1. For kontrakter hvor selskapet ikke påtar seg en investeringsrisiko og det beløp som skal dekke administrasjonskostnadene fastlagt i avtalen, ikke er fastsatt for et tidsrom på over fem år, utgjør solvensmarginkravet et beløp som svarer til 25 prosent av siste regnskapsårs netto administrasjonskostnader knyttet til denne virksomheten.</article> <article class="defaultP" margin-top="true">§ 4 nytt sjuende ledd skal lyde:</article><article class="legalP" id="kapittel-1-ledd-5">Sjuende resultat utgjør summen av<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">4 prosent av brutto forsikringsfond, multiplisert med det høyeste tall av 0.85 og forholdet mellom forsikringsfond for egen regning og brutto forsikringsfond, og</article></article></li><li data-li-identifier="b)" data-name="b)"><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">et beløp som beregnes etter forskrift av 19. mai 1995 nr. 482 om beregning av solvensmarginkrav og solvensmarginkapital for norske skadeforsikringsselskaper § 3 første ledd første punktum, § 4 og § 5.</article></article></li></ul></article> <article class="defaultP" margin-top="true">§ 4 nåværende sjuende ledd blir nytt åttende ledd og skal lyde:</article><article class="legalP" id="kapittel-1-ledd-6">Resultatene beregnes av selskapets virksomhet innenfor følgende klasser: <table><tbody><tr><td data-text-align="left" data-vertical-align="top">Første og annet resultat:</td><td data-text-align="left" data-vertical-align="top">Klasse I a, I b og klasse II.</td></tr><tr><td data-text-align="left" data-vertical-align="top">Tredje resultat:</td><td data-text-align="left" data-vertical-align="top">Klasse I c og I d, samt forsikringer under klasse III som nevnt i klasse I c.</td></tr><tr><td data-text-align="left" data-vertical-align="top">Fjerde og femte resultat:</td><td data-text-align="left" data-vertical-align="top">Klasse III og klasse V.</td></tr><tr><td data-text-align="left" data-vertical-align="top">Sjette resultat:</td><td data-text-align="left" data-vertical-align="top">Klasse VI.</td></tr><tr><td data-text-align="left" data-vertical-align="top">Sjuende resultat:</td><td data-text-align="left" data-vertical-align="top">Klasse IV.</td></tr></tbody></table></article> <article class="defaultP" margin-top="true">§ 4 nytt niende ledd skal lyde:</article><article class="legalP" id="kapittel-1-ledd-7">Selskap med tillatelse til å overta forsikringer som omfattes av klasse 1 og 2 i skadeforsikring, jf. forsikringsvirksomhetsloven § 1-2 første ledd, skal i tillegg beregne et solvensmarginkrav for denne delen av virksomheten. Solvensmarginkravet beregnes etter reglene i forskrift av 19. mai 1995 nr. 482 om beregning av solvensmarginkrav og solvensmarginkapital for norske skadeforsikringsselskaper § 3 første ledd første punktum, § 4 og § 5.</article> <article class="defaultP" margin-top="true">§ 7 første ledd skal lyde:</article><article class="legalP" id="kapittel-1-ledd-8">Selskapets samlede solvensmarginkapital er lik summen av selskapets ansvarlige kapital og annen solvensmarginkapital. Den ansvarlige kapitalen beregnes i samsvar med forskrift av 1. juni 1990 nr. 435 om beregning av ansvarlig kapital for finansinstitusjoner, oppgjørssentraler og verdipapirforetak. Kun tilleggskapital som tilfredsstiller vilkårene i nevnte forskrift § 4 nr. 2 og 3, kan medregnes i solvensmarginkapitalen.</article> <article class="defaultP" margin-top="true">§ 7 annet ledd nr. 3 oppheves.</article> <article class="defaultP" margin-top="true">§ 7 nytt tredje ledd skal lyde:</article><article class="legalP" id="kapittel-1-ledd-9">For selskap med tillatelse til å overta forsikringer som omfattes av klasse nr. 1 og 2 i skadeforsikring gjelder forskrift av 19. mai 1995 nr. 482 om beregning av solvensmarginkrav og solvensmarginkapital for norske skadeforsikringsselskaper § 8 annet og tredje ledd tilsvarende.</article> <article class="defaultP" margin-top="true">Ny § 7a skal lyde:</article><article class="futureLegalArticle" data-name="§7a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7a</span>. <span class="legalArticleTitle">Begrensninger</span></span><article class="legalP" id="kapittel-1-foreslåttparagraf-1-ledd-1">Bestemmelsene gitt ved forskrift av 1. juni 1990 nr. 435 om beregning av ansvarlig kapital for finansinstitusjoner, oppgjørssentraler og verdipapirforetak § 8 bokstav a og b skal være oppfylt for all tilleggskapital som medregnes i solvensmarginkapitalen.</article><article class="legalP" id="kapittel-1-foreslåttparagraf-1-ledd-2">Ansvarlig lånekapital uten fastsatt løpetid kan inngå i solvensmarginkapitalen med et beløp som svarer til inntil 50 prosent av det laveste beløp av samlet solvensmarginkapital og solvensmarginkravet.</article><article class="legalP" id="kapittel-1-foreslåttparagraf-1-ledd-3">Ansvarlig lånekapital med fastsatt løpetid kan inngå i solvensmarginkapitalen med et beløp som svarer til inntil 25 prosent av det laveste beløp av samlet solvensmarginkapital og solvensmarginkravet.</article></article> <article class="defaultP" margin-top="true">§ 9 første ledd annet punktum skal lyde:</article><article class="legalP" id="kapittel-1-ledd-10">Refinansieringsplanen skal godkjennes av Kredittilsynet.</article> <article class="defaultP" margin-top="true">§ 9 nytt annet ledd skal lyde:</article><article class="legalP" id="kapittel-1-ledd-11">Refinansieringsplanen skal minst omfatte opplysninger eller dokumentasjon som for de tre kommende regnskapsår viser:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-11-punkt-1"><article class="legalP" id="kapittel-1-ledd-11-punkt-1-ledd-1">En oversikt som gir detaljerte opplysninger vedrørende forventede inntekter og kostnader i tilknytning til direkte forsikringsvirksomhet samt mottatt og avgitt reassuranse.</article></article></li><li data-li-identifier="-" data-name="-"><article class="listArticle" id="kapittel-1-ledd-11-punkt-2"><article class="legalP" id="kapittel-1-ledd-11-punkt-2-ledd-1">En oversikt over de anslåtte administrasjonskostnader, inklusive provisjoner.</article></article></li><li data-li-identifier="-" data-name="-"><article class="listArticle" id="kapittel-1-ledd-11-punkt-3"><article class="legalP" id="kapittel-1-ledd-11-punkt-3-ledd-1">En prognose for utviklingen av balansen.</article></article></li><li data-li-identifier="-" data-name="-"><article class="listArticle" id="kapittel-1-ledd-11-punkt-4"><article class="legalP" id="kapittel-1-ledd-11-punkt-4-ledd-1">Estimater på de finansielle ressurser som er tiltenkt å dekke henholdsvis de inngåtte forsikringsforpliktelser og solvensmarginkravet.</article></article></li><li data-li-identifier="-" data-name="-"><article class="listArticle" id="kapittel-1-ledd-11-punkt-5"><article class="legalP" id="kapittel-1-ledd-11-punkt-5-ledd-1">En oversikt over den samlede reassuransepolitikk.</article></article></li></ul></article> <article class="defaultP" margin-top="true">§ 9 nåværende annet ledd blir tredje ledd der første punktum skal lyde:</article><article class="legalP" id="kapittel-1-ledd-12">Kredittilsynet kan i tilfeller som nevnt i første ledd begrense eller forby selskapets frie råderett over dets eiendeler.</article> <article class="defaultP" margin-top="true">Ny § 9a skal lyde:</article><article class="futureLegalArticle" data-name="§9a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 9a</span>. <span class="legalArticleTitle">Krav om refinansieringsplan mv. i særlige tilfeller</span></span><article class="legalP" id="kapittel-1-foreslåttparagraf-2-ledd-1">Dersom Kredittilsynet har grunn til å tro at de forhold som fremgår av lov av 6. desember 1996 nr. 75 om sikringsordninger for banker og offentlig administrasjon mv. av finansinstitusjoner § 3-1 første ledd vil inntreffe, kan Kredittilsynet kreve at selskapet fremlegger en refinansieringsplan. Etter at krav om fremleggelse av refinansieringsplan er fremsatt, skal Kredittilsynet unnlate å utstede solvenssertifikat frem til Kredittilsynet ikke lenger anser at forsikringstakernes rettigheter er i fare.</article><article class="legalP" id="kapittel-1-foreslåttparagraf-2-ledd-2">§ 9 annet ledd gjelder tilsvarende.</article><article class="legalP" id="kapittel-1-foreslåttparagraf-2-ledd-3">Dersom Kredittilsynet har grunn til å tro at forhold som nevnt i første ledd vil inntreffe som følge av at selskapets økonomiske situasjon forverres, kan Kredittilsynet pålegge selskapet et høyere solvensmarginkrav enn det som følger av kapittel 2, jf. kredittilsynsloven § 4 nr. 4. Størrelsen på det forhøyede solvensmarginkravet skal fastsettes på grunnlag av refinansieringsplanen omtalt i første og annet ledd.</article></article> <article class="defaultP" margin-top="true">Nye § 11 og § 12 skal lyde:</article><article class="futureLegalArticle" data-name="§11" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Særlige fullmakter til Kredittilsynet</span></span><article class="legalP" id="kapittel-1-foreslåttparagraf-3-ledd-1">Kredittilsynet kan pålegge selskapet å nedjustere verdien av alle elementer som kan inngå i solvensmarginkapitalen, dersom markedsverdien av disse elementer har blitt betydelig endret etter utgangen av siste regnskapsår.</article><article class="legalP" id="kapittel-1-foreslåttparagraf-3-ledd-2">Kredittilsynet kan pålegge selskapet å begrense gjenforsikringskontraktenes effekt på solvensmarginkravet utover det som følger av § 4, dersom gjenforsikringskontraktenes art eller kvalitet er blitt betraktelig endret siden siste regnskapsår eller gjenforsikringskontraktene ikke innebærer noen eller bare en ubetydelig risikooverføring.</article></article><article class="futureLegalArticle" data-name="§12" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Regulering av beløp i euro</span></span><article class="legalP" id="kapittel-1-foreslåttparagraf-4-ledd-1">Beløpet i euro fastsatt i § 3 annet punktum skal reguleres 20. september hvert år med utgangspunkt i utviklingen av den europeiske konsumprisindeksen som offentliggjøres av Eurostat. Beløpet reguleres første gang 20. september 2003.</article><article class="legalP" id="kapittel-1-foreslåttparagraf-4-ledd-2">Reguleringen gjennomføres ved at beløpet angitt i første ledd økes med den prosentvise endringen i den europeiske konsumprisindeksen i perioden fra 20. mars 2002 til datoen for regulering. Det regulerte beløp avrundes oppover til nærmeste 100.000 euro. Dersom den prosentvise endringen siden forrige regulering er mindre enn 5 prosent foretas ingen ny regulering.</article></article> <article class="defaultP" margin-top="true">Nåværende § 11 og § 12 blir nye § 13 og § 14.</article></section><section class="section" data-name="kapII" id="kapittel-2" data-lovdata-URL="LTI/forskrift/2003-09-19-1176/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2004 og skal anvendes første gang for regnskapsår som begynner i 2004.</article></section></main></body></html>