<!DOCTYPE html><html lang="no"><head><title>Forskrift om overgangsregler ved ikrafttredelse av forskrift om opplysningsplikt ved landing og omsetning av fisk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-01-28-84</dd><dt class="dokid">DokumentID</dt><dd class="dokid">LTI/forskrift/2003-01-28-84</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 2 s 280</dd><dt class="dateInForce">I kraft fra</dt><dd class="dateInForce">2003-02-01 – 2003-08-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2003-01-22-57</li><li>lov/1983-06-03-40/§4</li><li>lov/1983-06-03-40/§9</li><li>lov/1983-06-03-40/§9a</li><li>lov/1951-12-14-3/§7</li></ul></dd><dt class="dateOfPublication">Kunngjort</dt><dd class="dateOfPublication">2003-02-04</dd><dt class="journalNumber">Journalnummer</dt><dd class="journalNumber">2003-0102</dd><dt class="titleShort">Korttittel</dt><dd class="titleShort">Forskrift om overgangsregler mv., landing av fisk</dd><dt class="title">Tittel</dt><dd class="title">Forskrift om overgangsregler ved ikrafttredelse av forskrift om opplysningsplikt ved landing og omsetning av fisk.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridirektoratet 28. januar 2003 med hjemmel i forskrift av 22. januar 2003 nr. 57 om opplysningsplikt ved landing og omsetning av fisk del II.</dd><dt class="refid">RefID</dt><dd class="refid">forskrift/2003-01-28-84</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overgangsregler ved ikrafttredelse av forskrift om opplysningsplikt ved landing og omsetning av fisk.<ul class="tocSubUl"><li>§ 1. Begrunnelse</li><li>§ 2. Overgangsregler</li><li>§ 3. Ikrafttredelse/overgangsperiodens lengde</li></ul></li></ul></dd></dl></header><main class="documentBody" data-lovdata-URL="LTI/forskrift/2003-01-28-84" id="dokument"><h1>Forskrift om overgangsregler ved ikrafttredelse av forskrift om opplysningsplikt ved landing og omsetning av fisk.</h1><article class="legalArticle" data-lovdata-URL="LTI/forskrift/2003-01-28-84/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Begrunnelse</span></h2><article class="legalP" id="paragraf-1-ledd-1">Fra 1. februar 2003 trer forskrift av 22. januar 2003 nr. 57 om opplysningsplikt ved landing og omsetning av fisk i kraft. Fra samme tidspunkt oppheves forskrift av 5. september 1990 nr. 728 om sluttseddel/bryggeseddel og mottaksjournal.</article><article class="legalP" id="paragraf-1-ledd-2">Den nye forskriften innfører plikt til å gi opplysninger på landingstidspunktet, om fisk som landes, uavhengig av om denne omsettes ved landingen eller ikke. Forskriften innfører også plikt til å gi en del andre opplysninger ved omsetning av fisk enn det forskriften som nå oppheves gjorde. Etter den nye forskriften § 6 skal opplysningene gis på landingsseddel og sluttseddel som utarbeides av salgslaget og godkjennes av Fiskeridirektoratet. Nye sedler er ennå ikke utarbeidet og godkjent. Det er derfor nødvendig med overgangsregler.</article></article><article class="legalArticle" data-lovdata-URL="LTI/forskrift/2003-01-28-84/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Overgangsregler</span></h2><article class="legalP" id="paragraf-2-ledd-1">Bryggeseddel/sluttseddel utgitt av det salgslag som har enerett på omsetning av den fisk som landes, skal fortsatt benyttes ved omsetning av fisken. Alle felt på seddelen skal fylles ut. Plikten til å gi landings- og omsetningsopplysninger etter den nye forskriften § 4 og § 5 begrenses dersom aktuell seddel ikke har felt for den eller de konkrete opplysningene.</article><article class="legalP" id="paragraf-2-ledd-2">Norges Råfisklag og Sunnmøre og Romsdal Fiskesalslag har utgitt landingsseddel/nullseddel. Ved landing i disse lagenes distrikter der omsetning ikke skjer samtidig, skal sedlene benyttes til å gi de pliktige landingsopplysningene etter den nye forskriften § 4. Alle felt på seddelen skal fylles ut. Plikten til å gi landingsopplysninger etter den nye forskriften § 4 begrenses dersom aktuell seddel ikke har felt for den eller de konkrete opplysningene.</article><article class="legalP" id="paragraf-2-ledd-3">Utfylt seddel skal sendes salgslaget etter de regler for innsendelse som gjelder i hvert enkelt salgslag ved ikrafttredelsen.</article><article class="legalP" id="paragraf-2-ledd-4">Overgangsreglene medfører at de brygge-, slutt-, landings- og nullsedler som benyttes før 1. februar 2003 fortsatt skal benyttes på samme måte i overgangsperioden. Reglene gjør landings- og nullsedlene bindende på samme måte som brygge-/sluttsedlene er.</article><article class="legalP" id="paragraf-2-ledd-5">Overgangsreglene gjør ingen innskrenkninger i andre plikter etter den nye forskriften enn de overgangsreglene konkret nevner.</article></article><article class="legalArticle" data-lovdata-URL="LTI/forskrift/2003-01-28-84/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ikrafttredelse/overgangsperiodens lengde</span></h2><article class="legalP" id="paragraf-3-ledd-1">Denne forskrift trer i kraft 1. februar 2003 og gjelder frem til 1. august 2003.</article></article></main></body></html>