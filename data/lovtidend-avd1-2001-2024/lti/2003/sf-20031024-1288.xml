<!DOCTYPE html><html lang="no"><head><title>Forskrift om forbud mot innførsel av matavfall fra transportmidler som opererer internasjonalt.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-10-24-1288</dd><dt class="dokid">DokumentID</dt><dd class="dokid">LTI/forskrift/2003-10-24-1288</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 14 s 2330</dd><dt class="dateInForce">I kraft fra</dt><dd class="dateInForce">2003-10-24</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1962-06-08-4/§3</li><li>lov/1962-06-08-4/§6</li><li>lov/1962-06-08-4/§8</li><li>lov/1962-06-08-4/§10a</li></ul></dd><dt class="dateOfPublication">Kunngjort</dt><dd class="dateOfPublication">2003-11-04</dd><dt class="lastupdated">Rettet</dt><dd class="lastupdated">2003-11-13 (vedtaksdato)</dd><dt class="journalNumber">Journalnummer</dt><dd class="journalNumber">2003-1051</dd><dt class="titleShort">Korttittel</dt><dd class="titleShort">Forskrift om forbud mot innførsel av matavfall</dd><dt class="title">Tittel</dt><dd class="title">Forskrift om forbud mot innførsel av matavfall fra transportmidler som opererer internasjonalt.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 24. oktober 2003 med hjemmel i lov av 8. juni 1962 nr. 4 om dyrehelse (husdyrloven) § 3, § 6, § 8 og § 10a. Jf. EØS-avtalen vedlegg I (direktiv 2001/89/EF artikkel 24b).</dd><dt class="refid">RefID</dt><dd class="refid">forskrift/2003-10-24-1288</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forbud mot innførsel av matavfall fra transportmidler som opererer internasjonalt.<ul class="tocSubUl"><li>§ 1. Formål og virkeområde</li><li>§ 2. Definisjoner</li><li>§ 3. Forbud</li><li>§ 4. Unntak</li><li>§ 5. Registrering</li><li>§ 6. Tilsyn og vedtak</li><li>§ 7. Klage</li><li>§ 8. Straff</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2003-10-24-1288" id="dokument"><h1>Forskrift om forbud mot innførsel av matavfall fra transportmidler som opererer internasjonalt.</h1><ul class="defaultList" data-text-size="small"><li data-li-identifier="0" data-name="0"><article class="listArticle" data-text-size="small" id="punkt-1"><article class="legalP" id="punkt-1-ledd-1">Endret ved rettelse 13. november 2003, se Norsk Lovtidend 15/2003.</article></article></li></ul><article class="legalArticle" data-lovdata-URL="LTI/forskrift/2003-10-24-1288/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Formålet med denne forskriften er å forebygge sykdommer samt overføring av smitte til dyr og mennesker ved innførsel av matavfall fra transportmidler som opererer internasjonalt.</article></article><article class="legalArticle" data-lovdata-URL="LTI/forskrift/2003-10-24-1288/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskrift menes med:<p class="leddfortsettelse"><i>Matavfall:</i> Avfall fra næringsmidler som er ment for humant konsum og kommer fra restauranter, cateringvirksomhet, storkjøkken, private husholdninger og lignende.</p></article></article><article class="legalArticle" data-lovdata-URL="LTI/forskrift/2003-10-24-1288/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forbud</span></h2><article class="legalP" id="paragraf-3-ledd-1">Det er forbudt å innføre matavfall fra transportmidler som opererer internasjonalt.</article></article><article class="legalArticle" data-lovdata-URL="LTI/forskrift/2003-10-24-1288/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Unntak</span></h2><article class="legalP" id="paragraf-4-ledd-1">Det kan gjøres unntak fra forbudet i § 3 når alle følgende vilkår er oppfylt:<ul class="defaultList"><li data-li-identifier="1." data-name="1."><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">Mottakeren på ankomststedet skal disponere avfallsbeholdere som særskilt er avsatt til bruk for denne type avfall. Ved ilandføring skal avfallet snarest deponeres i beholderne.</article></article></li><li data-li-identifier="2." data-name="2."><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">Avfallsbeholderne skal være utformet slik at tilgang av skadedyr og lekkasje hindres, samt ha en påskrift om at innholdet skal destrueres.</article></article></li><li data-li-identifier="3." data-name="3."><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">Avfall skal transporteres uten unødvendig opphold i lukkede beholdere til godkjent avfallsbehandlingsanlegg, hvor det etter ankomst skal forbrennes. Beholdere som benyttes både til innsamling, herunder midlertidig oppbevaring, og transport skal rengjøres før ny utplassering.</article></article></li><li data-li-identifier="4." data-name="4."><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">Det skal føres fortegnelse over mottatte og leverte mengder avfall. Fortegnelsen skal oppbevares i 2 år og på anmodning fremlegges for tilsynsmyndigheten.</article></article></li></ul></article></article><article class="legalArticle" data-lovdata-URL="LTI/forskrift/2003-10-24-1288/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Registrering</span></h2><article class="legalP" id="paragraf-5-ledd-1">Virksomheter som mottar matavfall fra transportmidler som opererer internasjonalt skal være registrert hos Statens dyrehelsetilsyn ved fylkesveterinæren.</article></article><article class="legalArticle" data-lovdata-URL="LTI/forskrift/2003-10-24-1288/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilsyn og vedtak</span></h2><article class="legalP" id="paragraf-6-ledd-1">Statens dyrehelsetilsyn ved distriktsveterinæren fører tilsyn og fatter nødvendige vedtak for å sikre at bestemmelsene i denne forskrift blir overholdt.</article></article><article class="legalArticle" data-lovdata-URL="LTI/forskrift/2003-10-24-1288/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Klage</span></h2><article class="legalP" id="paragraf-7-ledd-1">Vedtak fattet av Statens dyrehelsetilsyn ved distriktsveterinæren kan påklages til Statens dyrehelsetilsyn ved fylkesveterinæren.</article></article><article class="legalArticle" data-lovdata-URL="LTI/forskrift/2003-10-24-1288/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straff</span></h2><article class="legalP" id="paragraf-8-ledd-1">Overtredelse av bestemmelsene i denne forskrift er straffbar, jf. husdyrloven § 19.</article></article><article class="legalArticle" data-lovdata-URL="LTI/forskrift/2003-10-24-1288/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Denne forskrift trer i kraft straks.</article></article></main></body></html>