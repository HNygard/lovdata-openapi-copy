<!DOCTYPE html><html lang="no"><head><title>Forskrift om maksimalpriser for kjøring med drosjebil.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-07-01-891</dd><dt class="dokid">DokumentID</dt><dd class="dokid">LTI/forskrift/2003-07-01-891</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 10 s 1611</dd><dt class="dateInForce">I kraft fra</dt><dd class="dateInForce">2003-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-04-26-413</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-65/§3-10</li></ul></dd><dt class="dateOfPublication">Kunngjort</dt><dd class="dateOfPublication">2003-07-08</dd><dt class="journalNumber">Journalnummer</dt><dd class="journalNumber">2003-0742</dd><dt class="titleShort">Korttittel</dt><dd class="titleShort">Forskrift om makspriser for drosjebilkjøring</dd><dt class="title">Tittel</dt><dd class="title">Forskrift om maksimalpriser for kjøring med drosjebil.</dd><dt class="miscInformation">Annet om dokumentet</dt><dd class="miscInformation">Fastsatt av Konkurransetilsynet 1. juli 2003 med hjemmel i lov av 11. juni 1993 nr. 65 om konkurranse i ervervsvirksomhet (konkurranseloven) § 3-10.</dd><dt class="refid">RefID</dt><dd class="refid">forskrift/2003-07-01-891</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om maksimalpriser for kjøring med drosjebil.<ul class="tocSubUl"><li>§ 1. Virkeområde</li><li>§ 2. Takster i soner for nærtrafikk</li><li>§ 3. Kilometertakster</li><li>§ 4. Generelle tillegg</li><li>§ 5. Bompenger mv.</li><li>§ 6. Kjøring av bagasje</li><li>§ 7. Spesialtakster</li><li>§ 8. Kvittering</li><li>§ 9. Plikt til å oppbevare prisforskriften</li><li>§ 10. Unntak fra forskriften</li><li>§ 11. Ikrafttredelse</li><li>Merknader</li></ul></li></ul></dd></dl></header><main class="documentBody" data-lovdata-URL="LTI/forskrift/2003-07-01-891" id="dokument"><h1>Forskrift om maksimalpriser for kjøring med drosjebil.</h1><article class="legalArticle" data-lovdata-URL="LTI/forskrift/2003-07-01-891/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder løyvepliktig drosjetransport med motorvogn av inntil 4 personer.</article><article class="legalP" id="paragraf-1-ledd-2">Eventuelle tilleggsytelser i forbindelse med slik transport er iberegnet takstene med mindre annet er eksplisitt nevnt i forskriften.</article><article class="legalP" id="paragraf-1-ledd-3">Forskriften gjelder ikke for:<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-3-punkt-1"><article class="legalP" id="paragraf-1-ledd-3-punkt-1-ledd-1">drosjesentraler, løyvehavere tilsluttet drosjesentraler, drosjeførere og bopelsløyvehavere som er stasjonert i følgende fylker og kommuner: Oslo, Akershus, Drammen, Lier, Nedre Eiker, Røyken, Hurum, Trondheim, Bergen, Askøy, Fjell, Sund, Stavanger, Randaberg, Sola, Sandnes, Kristiansand, Søgne, Songdalen og Vennesla.</article></article></li><li data-li-identifier="b)" data-name="b)"><article class="listArticle" id="paragraf-1-ledd-3-punkt-2"><article class="legalP" id="paragraf-1-ledd-3-punkt-2-ledd-1">drosjetransport der vilkårene for oppdraget er fastsatt i avtale inngått etter forhandling mellom oppdragsgiver og drosjesentral, eventuelt løyvehaver.</article></article></li></ul></article></article><article class="legalArticle" data-lovdata-URL="LTI/forskrift/2003-07-01-891/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Takster i soner for nærtrafikk</span></h2><article class="legalP" id="paragraf-2-ledd-1">For kjøring med drosjebil i offentlig fastsatte soner for nærtrafikk, må det ikke uten Konkurransetilsynets godkjennelse regnes høyere takster for kjøring som i sin helhet foregår innenfor sonen enn:<ul class="defaultList"><li><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">Påslag kr 30,60</article></article></li><li><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">Takst F Ytterligere for hver fullførte 136,7 meter kr 1,00</article></article></li><li><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">Takst I Ytterligere for hver fullførte 102,5 meter kr 1,00</article></article></li></ul></article><article class="legalP" id="paragraf-2-ledd-2">Takst F benyttes ved kjøring til hentestedet, takst I benyttes så lenge det er passasjerer i bilen. Takst F kan, inklusive påslag, maksimalt utgjøre kr 46,60 for en enkelt tur.</article><article class="legalP" id="paragraf-2-ledd-3">I nye soner for nærtrafikk må takstene godkjennes av Konkurransetilsynet før de settes i verk.</article></article><article class="legalArticle" data-lovdata-URL="LTI/forskrift/2003-07-01-891/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kilometertakster</span></h2><article class="legalP" id="paragraf-3-ledd-1">Foregår kjøring helt eller delvis utenfor sone for nærtrafikk, må det for hele turen ikke regnes høyere takst enn kr 7,00 pr. km. Dette gjelder for tomkjøring fra holdeplass til hentestedet, for kjøring med passasjerer i bilen og for tomkjøring fra bestemmelsesstedet tilbake til holdeplass.</article><article class="legalP" id="paragraf-3-ledd-2">Utkjørt distanse avrundes til nærmeste hele kilometer.</article></article><article class="legalArticle" data-lovdata-URL="LTI/forskrift/2003-07-01-891/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Generelle tillegg</span></h2><ul class="defaultList"><li data-li-identifier="1." data-name="1."><article class="listArticle" id="paragraf-4-punkt-1"><span class="miscHeadline"><i>Nattillegg og tillegg for kjøring på lørdager og søndager:</i></span><article class="legalP" id="paragraf-4-punkt-1-ledd-1">For nattkjøring og kjøring på lørdager og søndager kan det regnes tillegg etter tabellen nedenfor. Tilleggene kan regnes for den del av kjøringen som faller innenfor de aktuelle tidsrom. <table><thead><tr><th data-text-align="left" data-vertical-align="top"><i>Dag/tidsrom</i></th><th data-text-align="center" data-vertical-align="top"><i>06 – 15</i></th><th data-text-align="center" data-vertical-align="top"><i>15 – 18</i></th><th data-text-align="center" data-vertical-align="top"><i>18 – 24</i></th><th data-text-align="center" data-vertical-align="top"><i>00 – 06</i></th></tr></thead><tbody><tr><td data-text-align="left" data-vertical-align="top"><i>Mandag – fredag</i></td><td data-text-align="right" data-vertical-align="top">0%</td><td data-text-align="right" data-vertical-align="top">0%</td><td data-text-align="right" data-vertical-align="top">21%</td><td data-text-align="right" data-vertical-align="top">35%</td></tr><tr><td data-text-align="left" data-vertical-align="top"><i>Lørdag</i></td><td data-text-align="right" data-vertical-align="top">30%</td><td data-text-align="right" data-vertical-align="top">35%</td><td data-text-align="right" data-vertical-align="top">35%</td><td data-text-align="right" data-vertical-align="top">35%</td></tr><tr><td data-text-align="left" data-vertical-align="top"><i>Søndag</i></td><td data-text-align="right" data-vertical-align="top">35%</td><td data-text-align="right" data-vertical-align="top">35%</td><td data-text-align="right" data-vertical-align="top">35%</td><td data-text-align="right" data-vertical-align="top">35%</td></tr></tbody></table></article></article></li><li data-li-identifier="2." data-name="2."><article class="listArticle" id="paragraf-4-punkt-2"><span class="miscHeadline"><i>Tillegg for kjøring på bevegelige helligdager og offentlige høytidsdager:</i></span><article class="legalP" id="paragraf-4-punkt-2-ledd-1">For kjøring påske-, pinse-, jul- og nyttårsaften i tiden kl. 12 til kl. 06 påfølgende dag og for kjøring nyttårsdag, skjærtorsdag, langfredag, 1. og 2. påskedag, Kristi himmelfartsdag, 1. og 2. pinsedag, 1. og 17. mai og 1. og 2. juledag fra kl. 06 til kl. 06 påfølgende dag kan det regnes 45 prosent tillegg i takstene.</article></article></li><li data-li-identifier="3." data-name="3."><article class="listArticle" id="paragraf-4-punkt-3"><span class="miscHeadline"><i>Vederlag for kort kjøring:</i></span><article class="legalP" id="paragraf-4-punkt-3-ledd-1">For kort kjøring behøver vederlaget ikke settes lavere enn kr 61,30 pr. tur. Det kan regnes prosentvise tillegg etter bestemmelsene i pkt. 1 og 2.</article><article class="legalP" id="paragraf-4-punkt-3-ledd-2">For kjøring fra bopel på steder hvor det ikke er opprettet drosjesentraler, i de tidsrom det kan regnes 21, 30, 35 eller 45 prosent tillegg etter bestemmelsene i pkt. 1 og 2, behøver vederlaget ikke settes lavere enn henholdsvis kr 75,00, kr 85,80, kr 91,50 eller kr 97,90.</article></article></li><li data-li-identifier="4." data-name="4."><article class="listArticle" id="paragraf-4-punkt-4"><span class="miscHeadline"><i>Vederlag for ekstra tidsbruk:</i></span><article class="legalP" id="paragraf-4-punkt-4-ledd-1">For ventetid som skyldes bilens passasjerer eller trafikale forhold kan det regnes et vederlag på kr 280,50 pr. time. Likeledes kan det beregnes vederlag på kr 280,50 pr. time for medgått tid til klargjøring av bilen, og hjelp inn i og ut av bilen, for transport med spesialbil av passasjerer som sitter i rullestol under transporten. Det kan regnes prosentvise tillegg etter bestemmelsene i pkt. 1 og 2.</article></article></li><li data-li-identifier="5." data-name="5."><article class="listArticle" id="paragraf-4-punkt-5"><span class="miscHeadline"><i>Vederlag for forhåndsbestilling</i></span><article class="legalP" id="paragraf-4-punkt-5-ledd-1">Ved forhåndsbestilling av drosje kan det regnes et tillegg pr. tur på inntil kr 11,40.</article></article></li></ul></article><article class="legalArticle" data-lovdata-URL="LTI/forskrift/2003-07-01-891/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Bompenger mv.</span></h2><article class="legalP" id="paragraf-5-ledd-1">For bompenger der en passering med personbil ikke koster mer enn kr 15,00 og det finnes abonnementsordninger, skal det ikke regnes tillegg. Med abonnementsordning menes rabattordning som gir rett til et ubegrenset antall passeringer i en periode mot et fast vederlag.</article><article class="legalP" id="paragraf-5-ledd-2">Øvrige bompenger, fergebilletter, parkeringsavgift mv. kan det kreves at passasjerene betaler. Dersom drosjene benytter seg av rabattordninger, skal passasjerene ikke betale mer enn rabattprisen.</article></article><article class="legalArticle" data-lovdata-URL="LTI/forskrift/2003-07-01-891/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kjøring av bagasje</span></h2><article class="legalP" id="paragraf-6-ledd-1">For kjøring av bagasje skal det normalt ikke regnes tillegg i takstene.</article><article class="legalP" id="paragraf-6-ledd-2">For kjøring av spesielt plasskrevende bagasje som må anbringes på takgrind eller i bagasjerom, kan det regnes et forholdsmessig tillegg i takstene på inntil kr 7,30 pr. kolli, begrenset oppad til kr 14,60 pr. tur.</article><article class="legalP" id="paragraf-6-ledd-3">For rullestol for funksjonshemmet skal det ikke regnes tillegg.</article></article><article class="legalArticle" data-lovdata-URL="LTI/forskrift/2003-07-01-891/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Spesialtakster</span></h2><article class="legalP" id="paragraf-7-ledd-1">Når drosjen er bestilt for kjøring i bryllup, konfirmasjon, barnedåp, begravelse og annen tilsvarende kjøring, kan det regnes et tillegg på inntil kr 88,80 til det som følger av forskriften foran. Dette tillegget kan bare regnes når bilen før kjøring er rengjort ut- og innvendig og ellers satt i slik stand som kjøreoppdraget krever.</article><article class="legalP" id="paragraf-7-ledd-2">For drosjer som nyttes til kjøring av pasienter på båre eller smittefarlige pasienter som nødvendiggjør desinfeksjon av vognen, kan det regnes kr 8,50 pr. løpende km og et utrykningstillegg på kr 88,80. For nattkjøring og ventetid kan det regnes inntil samme tillegg som fastsatt i § 4.</article><article class="legalP" id="paragraf-7-ledd-3">Dersom drosjesjåføren ved sykekjøring må overnatte utenfor hjemstedet, kan det regnes vederlag for nødvendige utgifter til kost og losji.</article><article class="legalP" id="paragraf-7-ledd-4">For transport med spesialbil av passasjerer som sitter i rullestol under transporten kan det regnes et tillegg på inntil kr 24,50 pr. tur. For ekstra tidsbruk i forbindelse med transporten kan det beregnes vederlag i henhold til § 4 pkt. 4.</article></article><article class="legalArticle" data-lovdata-URL="LTI/forskrift/2003-07-01-891/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Kvittering</span></h2><article class="legalP" id="paragraf-8-ledd-1">Drosjesjåføren plikter på anmodning å gi passasjerene datert kvittering. I kvitteringen skal oppgis sjåførens navn, bilens løyvenummer, passasjerens på- og avstigningssted samt øvrige opplysninger som er nødvendig til kontroll av at vederlaget er regnet i samsvar med gjeldende prisforskrift. I drosjebil med kvitteringsskrivende taksameter, skal dette benyttes ved utskrift av kvittering.</article></article><article class="legalArticle" data-lovdata-URL="LTI/forskrift/2003-07-01-891/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Plikt til å oppbevare prisforskriften</span></h2><article class="legalP" id="paragraf-9-ledd-1">Denne forskrift skal oppbevares i bilen og forevises passasjerene dersom de forlanger det.</article></article><article class="legalArticle" data-lovdata-URL="LTI/forskrift/2003-07-01-891/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Unntak fra forskriften</span></h2><article class="legalP" id="paragraf-10-ledd-1">Konkurransetilsynet kan etter søknad godkjenne takstsystemer som for en del turer medfører høyere takster enn det som fremgår av §§ 2 og 3, eksempelvis sonetakster.</article><article class="legalP" id="paragraf-10-ledd-2">Konkurransetilsynet kan gjøre unntak fra forskriften:<ul class="defaultList"><li data-li-identifier="a)" data-name="a)"><article class="listArticle" id="paragraf-10-ledd-2-punkt-1"><article class="legalP" id="paragraf-10-ledd-2-punkt-1-ledd-1">dersom det i et område er to eller flere drosjesentraler og Konkurransetilsynet finner at forholdene for øvrig ligger til rette for tilstrekkelig konkurranse, eller</article></article></li><li data-li-identifier="b)" data-name="b)"><article class="listArticle" id="paragraf-10-ledd-2-punkt-2"><article class="legalP" id="paragraf-10-ledd-2-punkt-2-ledd-1">i spesielle tilfeller.</article></article></li></ul></article></article><article class="legalArticle" data-lovdata-URL="LTI/forskrift/2003-07-01-891/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" id="paragraf-11-ledd-1">Denne forskrift trer i kraft 1. juli 2003. Samtidig oppheves forskrift av 26. april 2002 nr. 413 om maksimalpriser for kjøring med drosjebil.</article></article><section class="section" id="kapittel-1" data-lovdata-URL="LTI/forskrift/2003-07-01-891/KAPITTEL_1"><h2>Merknader</h2><article class="defaultP"><i>Generelle merknader</i></article><article class="legalP" id="kapittel-1-ledd-1">Perioden for kveldstakst på virkedager er utvidet med en time, fra kl. 19.00-24.00 til kl. 18.00-24.00, jf. forskriftens § 4. Helgetaksten (30%) er utvidet til å gjelde hele lørdag, også perioden kl. 06.00-15.00, jf. § 4. Satsene for natt- og helgetillegg er økt fra 30% til 35%, jf. § 4 nr. 1. I tillegg er det gjort tilpasninger i § 4 nr. 3, annet ledd.</article><article class="legalP" id="kapittel-1-ledd-2">Pris er en viktig faktor i tilpasningen mellom tilbud og etterspørsel. Manglende mulighet til å øke prisene kan føre til at etterspørselen etter tjenester blir større enn tilbudet. Dersom denne differansen blir for stor, kan det på sikt bli vanskelig å opprettholde et tilfredsstillende tilbud i markedet. Konkurransetilsynet legger til grunn at de foretatte endringer, som innebærer en mulighet til å øke prisene på tidspunkter med bemanningsproblemer, vil være tilstrekkelig til å opprettholde et tilfredsstillende tilbud i forhold til etterspørselen. Det prisnivået som gir likhet mellom tilbud og etterspørsel vil variere mellom de enkelte geografiske områdene, avhengig av tilbuds- og etterspørselsforholdene. I noen deler av landet er det tenkelig at markedsforholdene tilsvarer høyere priser, mens prisene i andre deler av landet bør være lavere enn det som følger av forskriften. Aktører i disse områdene står fritt til å sette lavere priser enn maksimalprisene.</article> <article class="defaultP" margin-top="true"><i>Merknader til de enkelte paragrafer</i></article> <article class="defaultP" margin-top="true"><i>§ 1 Virkeområde</i><p class="leddfortsettelse"><i>§ 1 første ledd</i></p></article><article class="legalP" id="kapittel-1-ledd-3">Bestemmelsens tidligere ordlyd «kontantbetaling for drosjetransport av inntil 4 personer», ble endret i forskrift av 20. august 2001 nr. 927. uttrykket <i>kontantbetaling</i> ble benyttet for å avgrense forskriftens virkeområde mot kontraktskjøring. Siden kredittkort som betalingsmiddel ikke var gjennomført da forskriften ble vedtatt første gang, ble avgrensningen mot slik betaling ikke vurdert. Formålet med maksimalprisforskriften er å regulere drosjetakstene. Det vil derfor ikke være i samsvar med formålet om forskriftens virkeområde skulle avhenge av hvilket betalingsmiddel kunden benytter. Konkurransetilsynet har i sin praksis sidestilt betaling av drosjeturer med kredittkort med kontantbetaling. Maksimalprisen vil derfor komme til anvendelse ved kredittkortbetaling, og også andre betalingsformer.</article><article class="legalP" id="kapittel-1-ledd-4">Forskriften gjelder løyvepliktig drosjetransport med motorvogn registrert for høyst 9 personer. Dersom fylkeskommunen i særlige tilfeller har gitt tillatelse til å drive drosjetransport med motorvogn registrert for inntil 15 personer, omfattes transporten av bestemmelsene i denne forskrift.</article> <article class="defaultP" margin-top="true"><i>§ 1 tredje ledd bokstav a</i></article><article class="legalP" id="kapittel-1-ledd-5">Drosjesentraler, løyvehavere tilsluttet drosjesentraler, drosjesjåfører og bopelsløyvehavere i hele eller deler av løyvedistrikt, eventuelt kjøreområder, hvor det i dag er to eller flere drosjesentraler og tilsynet etter en nærmere vurdering har funnet at forholdene ligger til rette for tilstrekkelig konkurranse, er unntatt fra forskriften. Avgrensningen er rettet mot aktørene i de aktuelle områdene, og er ikke knyttet til området som sådan. Dette innebærer at drosjesentraler, løyvehavere og sjåfører som har stasjoneringssted i et område som er unntatt fra reguleringen, ikke vil være underlagt maksimalprisregulering ved oppdrag som går over i tilgrensende løyvedistrikt som ikke er unntatt regulering. Tilsvarende vil aktører som driver drosjetransport i tilgrensende områder som er underlagt prisregulering, være omfattet av maksimalprisforskriften ved oppdrag som går inn i et område som er unntatt fra regulering. Dersom konkurransen ikke fungerer etter forutsetningene i et område som er unntatt fra regulering, kan Konkurransetilsynet gjeninnføre prisreguleringen i området.</article> <article class="defaultP" margin-top="true"><i>§ 1 tredje ledd bokstav b</i></article><article class="legalP" id="kapittel-1-ledd-6">Offentlig betalte transportoppdrag og andre storkundeoppdrag faller utenfor forskriftens virkeområde. Offentlig betalte transportoppdrag omfatter bl.a. syketransport på folketrygdens regning, transporttjenester for funksjonshemmede (TT-kjøring) og skoleskyss.</article> <article class="defaultP" margin-top="true"><i>§ 10 Unntak fra forskriften</i></article><article class="legalP" id="kapittel-1-ledd-7">§ 10 annet ledd fastsetter særskilt adgang til å gjøre unntak fra forskriften for eventuelle nye områder der det etableres flere sentraler og forholdene for øvrig ligger til rette for tilstrekkelig konkurranse.</article><article class="legalP" id="kapittel-1-ledd-8">Eventuelle unntaksvedtak etter § 10 annet ledd bokstav a vil innarbeides i forskriften § 1 om forskriftens virkeområde ved senere forskriftsendringer.</article></section></main></body></html>