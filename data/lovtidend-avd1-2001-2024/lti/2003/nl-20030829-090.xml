<!DOCTYPE html><html lang="no"><head><title>Lov om endringer i pengespill- og lotterilovgivningen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2003-08-29-90</dd><dt class="dokid">DokumentID</dt><dd class="dokid">LTI/lov/2003-08-29-90</dd><dt class="ministry">Departement</dt><dd class="ministry"><ul><li>Kultur- og kirkedepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 13 s 2062</dd><dt class="dateInForce">I kraft fra</dt><dd class="dateInForce">Kongen fastsetter.</dd><dt class="changesToDocuments">Endrer</dt><dd class="changesToDocuments"><ul><li>lov/1992-08-28-103</li><li>lov/1995-02-24-11</li></ul></dd><dt class="dateOfPublication">Kunngjort</dt><dd class="dateOfPublication">2003-08-29</dd><dt class="journalNumber">Journalnummer</dt><dd class="journalNumber">2003-0625</dd><dt class="titleShort">Korttittel</dt><dd class="titleShort">Endringslov til pengespill- og lotterilover</dd><dt class="title">Tittel</dt><dd class="title">Lov om endringer i pengespill- og lotterilovgivningen.</dd><dt class="miscInformation">Annet om dokumentet</dt><dd class="miscInformation">Ot.prp.nr.44 (2002–2003), Innst.O.nr.124 (2002–2003) og Besl.O.nr.123 (2002–2003). Odels- og lagtingsvedtak hhv. 12. og 17. juni 2003. Fremmet av Kultur- og kirkedepartementet.</dd><dt class="refid">RefID</dt><dd class="refid">lov/2003-08-29-90</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i pengespill- og lotterilovgivningen.<ul class="tocSubUl"><li>I</li><li>II<ul class="tocSubUl"><li>§ 1 a. Lovens formål</li><li>§ 8 a. Aldersgrenser</li><li>§ 15. Utbetalingsautomater</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2003-08-29-90" id="dokument"><h1>Lov om endringer i pengespill- og lotterilovgivningen.</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov av 28. august 1992 nr. 103 om pengespill m.v.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov av 24. februar 1995 nr. 11 om lotterier m.v.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2003-08-29-90/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 28. august 1992 nr. 103 om pengespill m.v. gjøres følgende endringer:</article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-2">Loven gjelder<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">pengespill i forbindelse med idrettskonkurranser og andre konkurranser, som ikke er regulert i andre lover,</article></article></li><li data-li-identifier="b)" data-name="b)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">tallspillet lotto,</article></article></li><li data-li-identifier="c)" data-name="c)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">lotterispill som avholdes ved bruk av utbetalingsautomater, jf. lov 24. februar 1995 nr. 11 om lotterier m.v. § 1 første ledd bokstav e, og</article></article></li><li data-li-identifier="d)" data-name="d)"><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">andre pengespill som Kongen bestemmer at loven skal gjelde for.</article></article></li></ul></article><article class="legalP" id="kapittel-1-ledd-3">Denne loven gjelder også på Svalbard.</article><article class="legalP" id="kapittel-1-ledd-4">Loven skal sikre at pengespill avholdes i betryggende former under offentlig kontroll, med sikte på å forebygge negative konsekvenser av pengespill, samtidig som det legges til rette for at overskuddet fra spillene kan gå til formål som nevnt i § 10.</article> <article class="defaultP" margin-top="true">Ny § 9 a skal lyde:</article><article class="legalP" id="kapittel-1-ledd-5">Et datterselskap kan også være spilleselskap. Også for dette selskapet gjelder §§ 3 til 9. Morselskapet skal likevel eie alle aksjene i selskapet, og styret i morselskapet tilsetter administrerende direktør og fastsetter direktørens lønn og andre tilsettingsvilkår.</article> <article class="defaultP" margin-top="true">§ 10 skal lyde:</article><article class="legalP" id="kapittel-1-ledd-6">Overskuddet fra spillevirksomheten i selskapet og datterselskap fordeles med 45,5 % til idrettsformål, 36,5 % til kulturformål og 18 % til samfunnsnyttige eller humanitære organisasjoner som ikke er tilknyttet Norges Idrettsforbund og Norges Olympiske Komite. Midlene til idrettsformål og samfunnsnyttige eller humanitære organisasjoner som ikke er tilknyttet Norges Idrettsforbund og Norges Olympiske Komite fordeles av Kongen. Av midlene til kulturformål fordeles 2/3 av Stortinget og 1/3 av Kongen.</article><article class="legalP" id="kapittel-1-ledd-7">Det årlige beløp til fordeling etter første ledd fastsettes etter at det er foretatt fondsavsetninger, og etter at det er foretatt særskilt avsetning til forskning, informasjon, forebygging og behandling i forhold til spilleavhengighet fastsatt av Kongen.</article> <article class="defaultP" margin-top="true">§ 11 nytt annet ledd skal lyde:</article><article class="legalP" id="kapittel-1-ledd-8">For spill på utbetalingsautomat er aldersgrensen 18 år. Departementet kan fastsette aldersgrenser for deltakelse i andre spill som nevnt i § 1.</article></section><section class="section" data-name="kapII" id="kapittel-2" data-lovdata-URL="LTI/lov/2003-08-29-90/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 24. februar 1995 nr. 11 om lotterier m.v. gjøres følgende endringer:</article> <article class="defaultP" margin-top="true">Ny § 1 a skal lyde:</article><article class="futureLegalArticle" data-name="§1a" id="kapittel-2-foreslåttparagraf-1"><span class="futureLegalArticleHeader">§ 1 a. <span class="legalArticleTitle">Lovens formål</span></span><article class="legalP" id="kapittel-2-foreslåttparagraf-1-ledd-1">Formålet med loven er å sikre at lotterier avholdes i betryggende former under offentlig kontroll, med sikte på å forebygge negative sosiale konsekvenser av lotterier, samtidig som det legges til rette for at lotterier kan være en god inntektskilde for samfunnsnyttig og humanitært arbeid.</article></article> <article class="defaultP" margin-top="true">§ 3 annet ledd første punktum skal lyde:</article><article class="legalP" id="kapittel-2-ledd-2">Departementet kan ved forskrift bestemme at det skal betales årsavgift for oppstilling av varegevinstautomater og underholdningsautomater og at det skal betales særskilt avgift for hvert lotteriarrangement.</article> <article class="defaultP" margin-top="true">§ 4 d første punktum skal lyde:</article><article class="legalP" id="kapittel-2-ledd-3">Godkjenning og autorisasjon gitt i medhold av §§ 4 b og 4 c samt tillatelser til oppstilling av varegevinstautomater og underholdningsautomater skal registreres i et sentralt register.</article> <article class="defaultP" margin-top="true">§ 5 annet og nytt tredje ledd skal lyde:</article><article class="legalP" id="kapittel-2-ledd-4">Første ledd gjelder likevel ikke for:<ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-4-punkt-1"><article class="legalP" id="kapittel-2-ledd-4-punkt-1-ledd-1">lotteri i møter hvor allmennheten ikke har adgang, når lotteriet ikke er hovedhensikten med møtet.</article></article></li><li data-li-identifier="b)" data-name="b)"><article class="listArticle" id="kapittel-2-ledd-4-punkt-2"><article class="legalP" id="kapittel-2-ledd-4-punkt-2-ledd-1">lotteri som avholdes innenfor et avgrenset område når trekningen foregår uten bruk av mekaniske eller elektroniske innretninger (basarer), forutsatt at gevinstenes verdi er begrenset etter nærmere bestemmelse fastsatt av Kongen i forskrift.</article></article></li></ul></article><article class="legalP" id="kapittel-2-ledd-5">Kongen kan i forskrift fastsette at lotterier som nevnt i § 7 første ledd bokstav a og b kan holdes til inntekt for andre formål enn nevnt i første ledd over.</article> <article class="defaultP" margin-top="true">§ 7 første ledd skal lyde:</article><article class="legalP" id="kapittel-2-ledd-6">Følgende lotterier trenger ikke tillatelse:<ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-6-punkt-1"><article class="legalP" id="kapittel-2-ledd-6-punkt-1-ledd-1">Varegevinstautomater etter nærmere bestemmelse fastsatt av Kongen i forskrift.</article></article></li><li data-li-identifier="b)" data-name="b)"><article class="listArticle" id="kapittel-2-ledd-6-punkt-2"><article class="legalP" id="kapittel-2-ledd-6-punkt-2-ledd-1">Forhåndstrukne og etterhåndstrukne lotterier med en begrenset omsetning etter nærmere bestemmelse fastsatt av Kongen i forskrift, når lotteriet ikke er overlatt en medhjelper mot betaling.</article></article></li><li data-li-identifier="c)" data-name="c)"><article class="listArticle" id="kapittel-2-ledd-6-punkt-3"><article class="legalP" id="kapittel-2-ledd-6-punkt-3-ledd-1">Lotterier som nevnt i § 5 annet ledd, når lotteriet ikke er overlatt en medhjelper mot betaling.</article></article></li></ul></article> <article class="defaultP" margin-top="true">§ 7 annet ledd oppheves. Nåværende tredje ledd blir annet ledd.</article> <article class="defaultP" margin-top="true">§ 8 a skal lyde:</article><article class="futureLegalArticle" data-name="§8a" id="kapittel-2-foreslåttparagraf-2"><span class="futureLegalArticleHeader">§ 8 a. <span class="legalArticleTitle">Aldersgrenser</span></span><article class="legalP" id="kapittel-2-foreslåttparagraf-2-ledd-1">Departementet kan i forskrift fastsette aldersgrenser for deltakelse i lotterier.</article></article> <article class="defaultP" margin-top="true">§ 9 annet ledd oppheves.</article> <article class="defaultP" margin-top="true">§ 10 oppheves.</article> <article class="defaultP" margin-top="true">Ny § 15 skal lyde:</article><article class="futureLegalArticle" data-name="§15" id="kapittel-2-foreslåttparagraf-3"><span class="futureLegalArticleHeader">§ 15. <span class="legalArticleTitle">Utbetalingsautomater</span></span><article class="legalP" id="kapittel-2-foreslåttparagraf-3-ledd-1">Lotteri ved bruk av utbetalingsautomat kan avholdes av spilleselskap som nevnt i lov 28. august 1992 nr. 103 om pengespill m.v. § 3, jf. § 9 a. For slikt lotteri gjelder ikke loven her. Det er forbudt for andre å avholde lotteri ved bruk av utbetalingsautomat.</article></article></section><section class="section" data-name="kapIII" id="kapittel-3" data-lovdata-URL="LTI/lov/2003-08-29-90/KAPITTEL_3"><h2 data-text-align="center">III</h2><ul class="defaultList"><li data-li-identifier="1." data-name="1."><article class="listArticle" id="kapittel-3-punkt-1"><article class="legalP" id="kapittel-3-punkt-1-ledd-1">Loven her gjelder fra den tid Kongen fastsetter. De enkelte bestemmelser kan settes i kraft fra ulik tid.</article></article></li><li data-li-identifier="2." data-name="2."><article class="listArticle" id="kapittel-3-punkt-2"><article class="legalP" id="kapittel-3-punkt-2-ledd-1">Kongen kan gi nærmere overgangsregler.</article></article></li></ul></section></main></body></html>