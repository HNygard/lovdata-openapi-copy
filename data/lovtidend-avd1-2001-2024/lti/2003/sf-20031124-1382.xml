<!DOCTYPE html><html lang="no"><head><title>Forskrift om endring i forskrift om premier og forsikringsfond i livsforsikring.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-11-24-1382</dd><dt class="dokid">DokumentID</dt><dd class="dokid">LTI/forskrift/2003-11-24-1382</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 16 s 2560</dd><dt class="dateInForce">I kraft fra</dt><dd class="dateInForce">2004-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-09-15-1005</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-10-39/§7-6</li><li>lov/1988-06-10-39/§8-2</li></ul></dd><dt class="dateOfPublication">Kunngjort</dt><dd class="dateOfPublication">2003-11-28</dd><dt class="journalNumber">Journalnummer</dt><dd class="journalNumber">2003-1151</dd><dt class="titleShort">Korttittel</dt><dd class="titleShort">Endr. i forsk. om premier mv., livsforsikring</dd><dt class="title">Tittel</dt><dd class="title">Forskrift om endring i forskrift om premier og forsikringsfond i livsforsikring.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 24. november 2003 med hjemmel i lov av 10. juni 1988 nr. 39 om forsikringsvirksomhet § 7-6 annet ledd annet punktum og § 8-2 fjerde ledd. Jf. EØS-avtalen vedlegg IX nr. 11 (direktiv 79/267/EØF) og nr. 12a (direktiv 92/96/EØF).</dd><dt class="refid">RefID</dt><dd class="refid">forskrift/2003-11-24-1382</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om premier og forsikringsfond i livsforsikring.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-11-24-1382" id="dokument"><h1>Forskrift om endring i forskrift om premier og forsikringsfond i livsforsikring.</h1><section class="section" data-name="kapI" id="kapittel-1" data-lovdata-URL="LTI/forskrift/2003-11-24-1382/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 15. september 1997 nr. 1005 om premier og forsikringsfond i livsforsikring gjøres følgende endringer:</article> <article class="defaultP" margin-top="true">§ 2 første ledd skal lyde:</article><article class="legalP" id="kapittel-1-ledd-2">Premien på livsforsikringskontrakter kan for premieforfall fra og med 1. januar 2004 ikke beregnes på grunnlag av en avkastning av forvaltet kapital (grunnlagsrente) som er høyere enn 3 prosent pro anno. Grunnlagsrenten skal settes til høyst 60 prosent av effektiv rente på langsiktige statsobligasjoner, dersom dette gir en rentesats under 3 prosent pro anno. Kredittilsynet fastsetter slik lavere grunnlagsrente innen 1. desember før det kalenderåret den gjøres gjeldende.</article> <article class="defaultP" margin-top="true">§ 2 tredje og fjerde ledd skal lyde:</article><article class="legalP" id="kapittel-1-ledd-3">Bestemmelsene i første ledd gjelder ikke premier for individuelle livsforsikringskontrakter og kollektive pensjonsordninger for foreningsmedlemmer inngått før 29. november 1993, likevel slik at første ledd gjelder for foreningsmedlemmer som tas opp 1. januar 2004 eller senere. Bestemmelsene gjelder heller ikke for premiebetalende individuelle kontrakter utgått fra kollektive rente- og pensjonsforsikringer før 1. januar 2004 når kollektivkontrakten er inngått før 29. november 1993.</article><article class="legalP" id="kapittel-1-ledd-4">For individuelle premiebetalende livsforsikringskontrakter, herunder kollektive pensjonsordninger for foreningsmedlemmer og individuelle kontrakter utgått fra kollektive rente- og pensjonsforsikringer, som overføres til annet livsforsikringsselskap etter reglene i forsikringsvirksomhetsloven § 7-8 og tilhørende forskrift, gjelder ikke reglene i første ledd dersom livsforsikringskontrakten i mottakende selskap har samme eller lavere grunnlagsrente enn livsforsikringskontrakten i avgivende selskap, og grunnlagsrenten i mottakende selskap ikke er høyere enn 4 prosent pro anno.</article> <article class="defaultP" margin-top="true">§ 3 første ledd skal lyde:</article><article class="legalP" id="kapittel-1-ledd-5">Ved beregning av forsikringsfondets minsteverdi, jf. forsikringsvirksomhetsloven § 8-2 annet ledd, skal det for de enkelte forsikringskontrakter benyttes samme beregningsgrunnlag som ved beregning av premien, jf. forsikringsvirksomhetsloven § 7-6 første ledd. Dersom det ved premieberegningen for en kontrakt er benyttet ulike grunnlagsrenter, skal det for de tilhørende avsetningene i forsikringsfondet anvendes samme grunnlagsrenter som ved premieberegningene.</article></section><section class="section" data-name="kapII" id="kapittel-2" data-lovdata-URL="LTI/forskrift/2003-11-24-1382/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2004.</article><article class="legalP" id="kapittel-2-ledd-2">Kredittilsynet kan gi tekniske overgangsregler for perioden 1. januar 2004 til 31. desember 2005 for:<ul class="defaultList"><li data-li-identifier="-" data-name="-"><article class="listArticle" id="kapittel-2-ledd-2-punkt-1"><article class="legalP" id="kapittel-2-ledd-2-punkt-1-ledd-1">individuelle kontrakter som utgår fra kollektive rente- og pensjonsforsikringer</article></article></li><li data-li-identifier="-" data-name="-"><article class="listArticle" id="kapittel-2-ledd-2-punkt-2"><article class="legalP" id="kapittel-2-ledd-2-punkt-2-ledd-1">pensjoner fra kollektive ordninger hvor utbetalingen begynner i perioden</article></article></li><li data-li-identifier="-" data-name="-"><article class="listArticle" id="kapittel-2-ledd-2-punkt-3"><article class="legalP" id="kapittel-2-ledd-2-punkt-3-ledd-1">engangspremier knyttet til kollektive kontrakter.</article></article></li></ul></article></section></main></body></html>