<!DOCTYPE html><html lang="no"><head><title>Lov om endringer i folketrygdloven og i enkelte andre lover.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2003-12-19-135</dd><dt class="dokid">DokumentID</dt><dd class="dokid">LTI/lov/2003-12-19-135</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 17 s 2715</dd><dt class="dateInForce">I kraft fra</dt><dd class="dateInForce">2003-12-19, 2004-01-01, 2004-05-01</dd><dt class="changesToDocuments">Endrer</dt><dd class="changesToDocuments"><ul><li>lov/1997-02-28-19</li><li>lov/1966-12-16-9</li></ul></dd><dt class="dateOfPublication">Kunngjort</dt><dd class="dateOfPublication">2003-12-19</dd><dt class="journalNumber">Journalnummer</dt><dd class="journalNumber">2003-1357</dd><dt class="titleShort">Korttittel</dt><dd class="titleShort">Endringslov til folketrygdloven mv.</dd><dt class="title">Tittel</dt><dd class="title">Lov om endringer i folketrygdloven og i enkelte andre lover.</dd><dt class="miscInformation">Annet om dokumentet</dt><dd class="miscInformation">Ot.prp.nr.10 (2003–2004), Innst.O.nr.28 (2003–2004) og Besl.O.nr.38 (2003–2004). Odels- og lagtingsvedtak hhv. 10. og 15. desember 2003. Fremmet av Sosialdepartementet.</dd><dt class="refid">RefID</dt><dd class="refid">lov/2003-12-19-135</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i folketrygdloven og i enkelte andre lover.<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2003-12-19-135" id="dokument"><h1>Lov om endringer i folketrygdloven og i enkelte andre lover.</h1><article class="defaultP" data-text-size="small">Endringer i følgende annen lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov av 16. desember 1966 nr. 9 om anke til Trygderetten.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2003-12-19-135/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 28. februar 1997 nr. 19 om folketrygd (folketrygdloven) gjøres følgende endringer:</article> <article class="defaultP" margin-top="true">§ 3-2 fjerde og femte ledd skal lyde:</article><article class="legalP" id="kapittel-1-ledd-2">Full grunnpensjon utgjør likevel 82,5 prosent av grunnbeløpet dersom pensjonisten lever sammen med en ektefelle<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">som mottar foreløpig uførestønad, uførepensjon eller alderspensjon,</article></article></li><li data-li-identifier="b)" data-name="b)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">som mottar avtalefestet pensjon som det godskrives pensjonspoeng for, se § 3-19 sjette ledd, eller</article></article></li><li data-li-identifier="c)" data-name="c)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">som har en årlig inntekt, inkludert kapitalinntekt, som er større enn to ganger grunnbeløpet.</article></article></li></ul></article><article class="legalP" id="kapittel-1-ledd-3">I tillegg til de personene som er likestilt med ektefeller etter § 1-5 skal bestemmelsene i fjerde ledd også gjelde for samboerpar som har levd sammen i 12 av de siste 18 månedene. Full grunnpensjon skal utgjøre 82,5 prosent av grunnbeløpet også når pensjonistens samboer mottar pensjon eller overgangsstønad etter kapitlene 16 eller 17.</article> <article class="defaultP" margin-top="true">§ 3-4 tredje ledd skal lyde:</article><article class="legalP" id="kapittel-1-ledd-4">For et ektepar utgjør minstepensjonen 165 prosent av grunnbeløpet tillagt to ganger særtillegget etter ordinær sats.</article> <article class="defaultP" margin-top="true">§ 3-19 fjerde ledd skal lyde:</article><article class="legalP" id="kapittel-1-ledd-5">For tidsrommet fra uføretidspunktet (§ 12-10) til uførepensjon blir utbetalt, godskrives framtidige pensjonspoeng dersom opptjente pensjonspoeng på grunnlag av pensjonsgivende inntekt etter § 3-13 er lavere, se også § 3-14 femte ledd.</article> <article class="defaultP" margin-top="true">§ 3-26 femte ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">Dersom pensjonisten har rett til ektefelletillegg, men ikke barnetillegg, skal fribeløpet svare til minstepensjonen (§ 3-4) for ektepar tillagt 10 prosent av grunnbeløpet.</article></article></li></ul></article> <article class="defaultP" margin-top="true">§ 5-9 fjerde ledd skal lyde:</article><article class="legalP" id="kapittel-1-ledd-6">Departementet gir forskrifter om stønad etter denne paragrafen, herunder om tilskott til fellestiltak for kiropraktorer.</article> <article class="defaultP" margin-top="true">§ 8-2 første ledd første punktum skal lyde:</article><article class="legalP" id="kapittel-1-ledd-7">For å få rett til sykepenger må medlemmet ha vært i arbeid i minst fire uker umiddelbart før han eller hun ble arbeidsufør (opptjeningstid).</article> <article class="defaultP" margin-top="true">§ 8-6 tredje ledd skal lyde:</article><article class="legalP" id="kapittel-1-ledd-8">Dersom bedriftsintern attføring ikke fører frem, skal det så tidlig som mulig vurderes om yrkesrettet attføring bør prøves.</article> <article class="defaultP" margin-top="true">Nåværende tredje ledd blir fjerde ledd.</article> <article class="defaultP" margin-top="true">§ 8-7 nytt åttende ledd skal lyde:</article><article class="legalP" id="kapittel-1-ledd-9">Trygdekontoret skal så tidlig som mulig vurdere om yrkesrettet attføring skal prøves dersom bedriftsintern attføring ikke fører frem, eller medlemmet ikke har et arbeidsforhold. En slik vurdering skal skje senest ved utløpet av sykepengeperioden.</article> <article class="defaultP" margin-top="true">§ 8-18 første ledd første punktum skal lyde:</article><article class="legalP" id="kapittel-1-ledd-10">For å få rett til sykepenger fra arbeidsgiveren må arbeidstakeren ha vært ansatt hos arbeidsgiveren i minst fire uker (opptjeningstid).</article> <article class="defaultP" margin-top="true">§ 8-47 første ledd skal lyde:</article><article class="legalP" id="kapittel-1-ledd-11">Denne paragrafen gjelder for yrkesaktive medlemmer som på sykmeldingstidspunktet midlertidig har vært ute av inntektsgivende arbeid i mindre enn en måned, og som<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-11-punkt-1"><article class="legalP" id="kapittel-1-ledd-11-punkt-1-ledd-1">fremdeles er ute av inntektsgivende arbeid, eller</article></article></li><li data-li-identifier="b)" data-name="b)"><article class="listArticle" id="kapittel-1-ledd-11-punkt-2"><article class="legalP" id="kapittel-1-ledd-11-punkt-2-ledd-1">er i arbeid uten å fylle vilkåret i § 8-2 om fire ukers opptjeningstid.</article></article></li></ul></article> <article class="defaultP" margin-top="true">§ 8-47 nytt fjerde ledd skal lyde:</article><article class="legalP" id="kapittel-1-ledd-12">Dersom et medlem mottar eller har mottatt sluttvederlag eller etterlønn i forbindelse med opphør av et arbeidsforhold, utvides fristen i første ledd til seks måneder. Ved utdanningspermisjon fra et arbeidsforhold i opptil ett år utvides fristen i første ledd til tolv måneder dersom utdanningen må avbrytes på grunn av sykdom.</article> <article class="defaultP" margin-top="true">Nåværende fjerde til sjuende ledd blir femte til åttende ledd.</article> <article class="defaultP" margin-top="true">§ 9-2 første ledd første punktum skal lyde:</article><article class="legalP" id="kapittel-1-ledd-13">For å få rett til stønad må medlemmet ha vært i arbeid i minst fire uker umiddelbart før fraværet fra arbeidet (opptjeningstid).</article> <article class="defaultP" margin-top="true">§ 9-8 første ledd første punktum skal lyde:</article><article class="legalP" id="kapittel-1-ledd-14">Arbeidsgiveren yter omsorgspenger etter § 9-5 første ledd dersom arbeidsforholdet har vart i minst fire uker (opptjeningstid).</article> <article class="defaultP" margin-top="true">§ 9-9 første ledd skal lyde:</article><article class="legalP" id="kapittel-1-ledd-15">Trygden yter omsorgspenger dersom arbeidstakeren har vært i arbeid eller i en likestilt situasjon (§ 9-2 jf § 8-2) i til sammen minst fire uker umiddelbart før fraværet, men ikke har rett til omsorgspenger fra en arbeidsgiver.</article> <article class="defaultP" margin-top="true">§ 10-6 nytt tredje ledd skal lyde:</article><article class="legalP" id="kapittel-1-ledd-16">Departementet gir forskrift om stønad etter denne paragrafen.</article> <article class="defaultP" margin-top="true">§ 10-8 andre ledd nytt fjerde punktum skal lyde:</article><article class="legalP" id="kapittel-1-ledd-17">Dersom bedriftsinterne tiltak ikke fører frem eller medlemmet ikke har et arbeidsforhold, skal trygdekontoret så tidlig som mulig vurdere om yrkesrettet attføring bør prøves.</article> <article class="defaultP" margin-top="true">Nåværende fjerde punktum blir femte punktum.</article> <article class="defaultP" margin-top="true">§ 10-8 sjette, sjuende og åttende ledd skal lyde:</article><article class="legalP" id="kapittel-1-ledd-18">Rehabiliteringspenger ytes ikke sammenhengende i mer enn 52 uker. I særskilte tilfeller kan stønadsperioden forlenges i ytterligere 52 uker. Når medlemmet har mottatt rehabiliteringspenger i seks måneder, skal trygdekontoret vurdere om yrkesrettet attføring bør prøves.</article><article class="legalP" id="kapittel-1-ledd-19">Ved meget alvorlige sykdomstilstander eller større skader hvor den medisinske behandlingen tar lengre tid, kan det gjøres unntak fra tidsbegrensningen i sjette ledd andre punktum.</article><article class="legalP" id="kapittel-1-ledd-20">Departementet gir forskrifter om rehabiliteringspenger etter denne paragrafen, og kan herunder bestemme i hvilke tilfeller stønadsperioden kan forlenges.</article> <article class="defaultP" margin-top="true">§ 10-12 andre ledd nytt fjerde punktum skal lyde:</article><article class="legalP" id="kapittel-1-ledd-21">Dersom medlemmet mottar graderte ytelser etter kapittel 12, skal det ved gradering av ytelsen tas hensyn til allerede fastsatt uføregrad.</article> <article class="defaultP" margin-top="true">§ 15-6 tredje ledd skal lyde:</article><article class="legalP" id="kapittel-1-ledd-22">Stønadstiden kan utvides med opptil to år fram til barnet fyller åtte år når den enslige moren eller faren er under nødvendig utdanning eller opplæring for å bli i stand til å forsørge seg selv med eget arbeid. Dersom den enslige moren eller faren har aleneomsorg for flere enn to barn eller fikk aleneomsorg for barn før fylte 18 år, kan stønadstiden utvides med opptil tre år. Det gis vanligvis ikke stønad etter at yrkeskompetanse er oppnådd. Utdanningen må utgjøre minst halvparten av utdanning på full tid.</article> <article class="defaultP" margin-top="true">§ 15-6 femte ledd skal lyde:</article><article class="legalP" id="kapittel-1-ledd-23">Etter skilsmisse, separasjon eller samlivsbrudd mellom ugifte foreldre gis det uten hinder av aldersbegrensningen i andre ledd, overgangsstønad i opptil to år før det yngste barnet fyller ti år. I det første året må kravene til yrkesrettet aktivitet etter § 15-8 være oppfylt, mens det andre året må benyttes til nødvendig utdanning, se tredje ledd i paragrafen her.</article> <article class="defaultP" margin-top="true">§ 15-8 første ledd innledningen skal lyde:</article><article class="legalP" id="kapittel-1-ledd-24">Når det yngste barnet har fylt tre år, er det et vilkår for rett til overgangsstønad etter § 15-6 andre og åttende ledd at den enslige moren eller faren enten</article> <article class="defaultP" margin-top="true">§ 15-11 femte ledd skal lyde:</article><article class="legalP" id="kapittel-1-ledd-25">Stønaden er 64 prosent av utgiftene til barnetilsyn opptil de beløp som Stortinget fastsetter. Det gis ikke stønad når den pensjonsgivende inntekten er større enn seks ganger grunnbeløpet.</article> <article class="defaultP" margin-top="true">§ 22-12 nytt tredje ledd skal lyde:</article><article class="legalP" id="kapittel-1-ledd-26">Uførepensjon utbetales ikke for perioder hvor medlemmet har mottatt rehabiliteringspenger, attføringspenger eller tidsbegrenset uførestønad.</article> <article class="defaultP" margin-top="true">Nåværende tredje, fjerde og femte ledd blir fjerde, femte og sjette ledd.</article></section><section class="section" data-name="kapII" id="kapittel-2" data-lovdata-URL="LTI/lov/2003-12-19-135/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 16. desember 1966 nr. 9 om anke til Trygderetten gjøres følgende endringer:</article> <article class="defaultP" margin-top="true">§ 7 andre ledd første punktum skal lyde:</article><article class="legalP" id="kapittel-2-ledd-2">Retten settes med tre medlemmer i saker der både et medisinsk kyndig og et attføringskyndig medlem bør delta.</article> <article class="defaultP" margin-top="true">§ 7 fjerde ledd nytt fjerde punktum skal lyde:</article><article class="legalP" id="kapittel-2-ledd-3">Når det er bestemt at en sak skal settes med sju medlemmer, skal partene straks underrettes om dette.</article> <article class="defaultP" margin-top="true">§ 13 første ledd nytt fjerde punktum skal lyde:</article><article class="legalP" id="kapittel-2-ledd-4">Oversendelsesbrevet skal inneholde en beskrivelse av de opplysninger ankemotparten bygger på, partenes anførsler, merknader til den ankende parts anførsler og ankemotpartens begrunnelse og påstand.</article> <article class="defaultP" margin-top="true">§ 13 andre ledd andre punktum oppheves.</article> <article class="defaultP" margin-top="true">§ 13 fjerde ledd andre punktum oppheves.</article> <article class="defaultP" margin-top="true">§ 21 tredje ledd skal lyde:</article><article class="legalP" id="kapittel-2-ledd-5">Dersom retten finner det klart at anken ikke kan føre fram, og avgjørelsen antas ikke å få betydning utenfor den foreliggende sak, er det tilstrekkelig at kjennelsen inneholder en kort beskrivelse av hva saken gjelder og en redegjørelse for de momenter som retten har lagt avgjørende vekt på.</article></section><section class="section" data-name="kapIII" id="kapittel-3" data-lovdata-URL="LTI/lov/2003-12-19-135/KAPITTEL_3"><h2 data-text-align="center">III</h2><article class="centeredP" data-text-align="center"><i>Ikrafttredelse. Overgangsbestemmelser</i></article><ul class="defaultList"><li data-li-identifier="1." data-name="1."><article class="listArticle" id="kapittel-3-punkt-1"><article class="legalP" id="kapittel-3-punkt-1-ledd-1">Endringene i folketrygdloven §§ 10-6 og 10-12 trer i kraft straks.</article></article></li><li data-li-identifier="2." data-name="2."><article class="listArticle" id="kapittel-3-punkt-2"><article class="legalP" id="kapittel-3-punkt-2-ledd-1">Endringene i folketrygdloven § 3-19 fjerde ledd, § 5-9 fjerde ledd, §§ 8-2, 8-6, 8-7, 8-18, 8-47, 9-2, 9-8, 9-9, 10-8, § 15-6 tredje og femte ledd, § 15-8 første ledd og § 22-12 trer i kraft 1. januar 2004.</article><article class="legalP" id="kapittel-3-punkt-2-ledd-2">Endringene i folketrygdloven §§ 8-2, 8-18, 8-47, 9-2, 9-8 og 9-9 gis virkning for stønadstilfeller som inntreffer etter ikrafttredelsesdato.</article><article class="legalP" id="kapittel-3-punkt-2-ledd-3">Det fastsettes forskrift om overgangsregler for løpende tilfeller til endringene i folketrygdloven § 10-8 sjette, sjuende og åttende ledd.</article><article class="legalP" id="kapittel-3-punkt-2-ledd-4">Endringene i folketrygdloven § 15-6 tredje og femte ledd og § 15-8 første ledd gis virkning for tilfeller der ordinær stønadstid ville ha utløpt tidligst nevnte dato.</article><article class="legalP" id="kapittel-3-punkt-2-ledd-5">Endringen i folketrygdloven § 3-2 fjerde og femte ledd, § 3-4 tredje ledd og § 3-26 femte ledd bokstav a trer i kraft 1. mai 2004 og får virkning for både løpende og nye pensjoner.</article></article></li><li data-li-identifier="3." data-name="3."><article class="listArticle" id="kapittel-3-punkt-3"><article class="legalP" id="kapittel-3-punkt-3-ledd-1">Endringene i trygderettsloven trer i kraft fra 1. januar 2004. Endringen i § 13 andre ledd andre punktum og fjerde ledd andre punktum gis virkning for alle saker som ikke er oversendt Trygderetten når endringen trer i kraft. Endringene i § 7 andre ledd og § 21 tredje ledd gis virkning for alle saker som ikke er avgjort når endringene trer i kraft.</article></article></li></ul></section></main></body></html>