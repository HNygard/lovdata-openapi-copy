<!DOCTYPE html><html lang="no"><head><title>Forskrift om endring i forskrift til varemerkeloven og fellesmerkeloven (varemerkeforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-04-04-420</dd><dt class="dokid">DokumentID</dt><dd class="dokid">LTI/forskrift/2003-04-04-420</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 5 s 760</dd><dt class="dateInForce">I kraft fra</dt><dd class="dateInForce">2003-05-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-03-29-309</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1961-03-03-4/§17</li><li>lov/1961-03-03-4/§18</li><li>lov/1961-03-03-4/§29</li><li>lov/1961-03-03-4/§30</li><li>lov/1961-03-03-4/§31</li><li>lov/1961-03-03-4/§47</li><li>lov/1961-03-03-4/§50</li><li>lov/1961-03-03-4/§52</li><li>lov/1961-03-03-4/§59</li><li>lov/1961-03-03-4/§62</li></ul></dd><dt class="dateOfPublication">Kunngjort</dt><dd class="dateOfPublication">2003-04-04</dd><dt class="lastupdated">Rettet</dt><dd class="lastupdated">2003-04-11 (§ 2, ny § 55)</dd><dt class="journalNumber">Journalnummer</dt><dd class="journalNumber">2003-0362</dd><dt class="titleShort">Korttittel</dt><dd class="titleShort">Endr. i varemerkeforskriften</dd><dt class="title">Tittel</dt><dd class="title">Forskrift om endring i forskrift til varemerkeloven og fellesmerkeloven (varemerkeforskriften).</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 4. april 2003 med hjemmel i lov av 3. mars 1961 nr. 4 om varemerker § 17, § 18, § 29, § 30, § 31, § 47, § 50, § 52, § 59 og § 62. Fremmet av Justis- og politidepartementet.</dd><dt class="refid">RefID</dt><dd class="refid">forskrift/2003-04-04-420</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til varemerkeloven og fellesmerkeloven (varemerkeforskriften).<ul class="tocSubUl"><li>I<ul class="tocSubUl"><li>§ 2a.</li><li>§ 9.</li><li>§ 10.</li><li>§ 11.</li><li>§ 12a.</li><li>§ 12b.</li><li>§ 19a.</li><li>§ 22.</li><li>§ 23.</li><li>§ 23a.</li><li>§ 31.</li><li>§ 32.</li><li>§ 34a.</li><li>§ 39.</li><li>§ 40.</li><li>§ 53.</li><li>§ 54.</li><li>§ 55.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-04-04-420" id="dokument"><h1>Forskrift om endring i forskrift til varemerkeloven og fellesmerkeloven (varemerkeforskriften).</h1><section class="section" data-name="kapI" id="kapittel-1" data-lovdata-URL="LTI/forskrift/2003-04-04-420/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 29. mars 1996 nr. 309 til varemerkeloven og fellesmerkeloven (varemerkeforskriften) gjøres følgende endringer:</article> <article class="defaultP" margin-top="true">§ 2 skal lyde:</article><article class="legalP" id="kapittel-1-ledd-2">Søknad om nasjonal registrering av et varemerke inngis skriftlig til Patentstyret på særskilt søknadsskjema, jf. varemerkeloven § 17 første ledd første punktum.</article><article class="legalP" id="kapittel-1-ledd-3">Krav i varemerkeloven og forskriften her om skriftlighet kan oppfylles ved elektronisk innlevering som skjer i samsvar med § 1 femte ledd i forskrift av 11. april 2003 nr. 456 om avgifter mv. til Patentstyret. Krav om innlevering av flere dokumenteksemplarer gjelder ikke ved elektronisk innlevering.</article><article class="legalP" id="kapittel-1-ledd-4">Ved elektronisk innlevering på telefaks eller på annen måte som ikke er i samsvar med § 1 femte ledd i nevnte forskrift, må originalen innleveres innen én måned etter den elektroniske innleveringen. Ellers anses ikke dokumentet som innlevert.</article> <article class="defaultP" margin-top="true">Ny § 2a skal lyde:</article><article class="futureLegalArticle" data-name="§2a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2a</span>.</span><article class="legalP" id="kapittel-1-foreslåttparagraf-1-ledd-1">Søknaden med vedlegg som nevnt i § 3, skal være på norsk. Etterfølgende korrespondanse kan også være på dansk eller svensk.</article><article class="legalP" id="kapittel-1-foreslåttparagraf-1-ledd-2">Patentstyret kan alltid kreve at innsendte dokumenter som ikke er på norsk, skal oversettes. Patentstyret kan kreve at oversettelsen er bekreftet av en statsautorisert oversetter eller på annen måte.</article><article class="legalP" id="kapittel-1-foreslåttparagraf-1-ledd-3">Patentstyret kan i det enkelte tilfellet godta annet språk enn nevnt i første ledd.</article></article> <article class="defaultP" margin-top="true">§ 3 skal lyde:</article><article class="legalP" id="kapittel-1-ledd-5">Søknaden skal være signert av søkeren eller dennes fullmektig og inneholde:<ul class="defaultList"><li data-li-identifier="1" data-name="1"><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">gjengivelse av varemerket,</article></article></li><li data-li-identifier="2" data-name="2"><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">opplysning om søkerens firma eller navn, eventuelt også fullmektigens navn, og</article></article></li><li data-li-identifier="3" data-name="3"><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">oppgave over hvilke varer med tilhørende vareklasser som merket søkes registrert for.</article></article></li></ul></article><article class="legalP" id="kapittel-1-ledd-6">Det skal angis i søknaden hvilken type merke som søkes registrert, eksempelvis om det er et ordmerke, figurmerke, kombinert merke, tredimensjonalt merke eller et annet varemerke etter varemerkeloven § 1. Det skal også angis om merket er i farger.</article><article class="legalP" id="kapittel-1-ledd-7">Dersom søknaden gjelder et figurmerke, kombinert merke eller et tredimensjonalt merke, skal bilder av merket følge med som vedlegg til søknaden. Gjelder søknaden et figurmerke eller et kombinert merke, skal det vedlegges tre tydelige bilder av merket som ikke overstiger 8,0 x 8,0 cm. Med bilder menes fotografi, tegning eller annen grafisk fremstilling som er egnet til elektronisk opptak, lagring og gjengivelse.</article><article class="legalP" id="kapittel-1-ledd-8">Gjelder søknaden et tredimensjonalt merke, skal det vedlegges det antall bilder, hvert i tre eksemplarer, som er nødvendige for å vise hele utformingen av merket. Hvis det anses nødvendig, kan Patentstyret kreve at søker innleverer en modell.</article><article class="legalP" id="kapittel-1-ledd-9">Hvis søknaden gjelder et ordmerke, vil dette ved registrering bli kunngjort med den skrifttype Patentstyret har bestemt for slik kunngjøring.</article><article class="legalP" id="kapittel-1-ledd-10">Gjelder søknaden andre merker som f.eks. lydmerker, luktmerker eller merker som består av farger eller fargekombinasjoner, kan Patentstyret be om en beskrivelse av merket og eventuelt en prøve av merket lagret på et egnet medium. Patentstyret gir nærmere retningslinjer om oversendelsesmåter og lagringsformater mv.</article><article class="legalP" id="kapittel-1-ledd-11">Som bilag til en søknad om registrering av et fellesmerke skal vedlegges de bestemmelsene som er fastsatt for bruken av merket.</article> <article class="defaultP" margin-top="true">§ 9, § 10 og § 11 skal lyde:</article><article class="futureLegalArticle" data-name="§9" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 9</span>.</span><article class="legalP" id="kapittel-1-foreslåttparagraf-2-ledd-1">Søkeren kan kreve prioritet som nevnt i varemerkeloven § 18 hvis et merke er vist på en offisiell eller offisielt anerkjent utstilling som nevnt i konvensjon av 22. november 1928 nr. 1 om internasjonale utstillinger.</article><article class="legalP" id="kapittel-1-foreslåttparagraf-2-ledd-2">Kravet om prioritet må tas med i søknaden og innleveres til Patentstyret innen seks måneder etter den første fremvisningen av merket på utstillingen. Det kan ikke kreves prioritet etter disse tidspunktene.</article><article class="legalP" id="kapittel-1-foreslåttparagraf-2-ledd-3">Kravet om prioritet skal angi navnet på den utstillingen der merket først ble vist, hvilken stat utstillingen ble holdt i og tidspunktet for den første fremvisningen av merket på utstillingen. Hvis kravet ikke inneholder disse opplysningene, skal Patentstyret gi søkeren en frist på én måned til å innlevere opplysningene. Retten til prioritet bortfaller dersom fristen ikke overholdes.</article><article class="legalP" id="kapittel-1-foreslåttparagraf-2-ledd-4">Patentstyret kan forlange at den som krever utstillingsprioritet, skal innlevere et prioritetsbevis innen tre måneder fra krav om dette ble sendt fra Patentstyret. Som prioritetsbevis godtas en erklæring fra den ansvarlige ledelsen for utstillingen om at utstillingen er internasjonal og om tidspunktet for den første fremvisningen av merket på utstillingen.</article></article><article class="futureLegalArticle" data-name="§10" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 10</span>.</span><article class="legalP" id="kapittel-1-foreslåttparagraf-3-ledd-1">Søkeren kan kreve prioritet som nevnt i varemerkeloven § 30 på grunnlag av den første søknaden om registrering av merket som er innlevert i en stat som er tilsluttet Pariskonvensjonen av 20. mars 1883 nr. 1 om beskyttelse av industriell eiendomsrett eller avtale 15. april 1994 nr. 18 om opprettelse av Verdens handelsorganisasjon (WTO-avtalen).</article><article class="legalP" id="kapittel-1-foreslåttparagraf-3-ledd-2">Kravet om prioritet må tas med i søknaden og innleveres til Patentstyret innen seks måneder etter at den påberopte søknaden ble innlevert. Det kan ikke kreves prioritet etter disse tidspunktene.</article><article class="legalP" id="kapittel-1-foreslåttparagraf-3-ledd-3">Kravet om prioritet skal angi i hvilken stat merket først ble søkt registrert, hvilken dag søknaden ble innlevert og søknadsnummeret. Hvis kravet ikke inneholder disse opplysningene, skal Patentstyret gi søkeren en frist på én måned til å innlevere opplysningene. Retten til prioritet bortfaller dersom fristen ikke overholdes.</article><article class="legalP" id="kapittel-1-foreslåttparagraf-3-ledd-4">Patentstyret kan forlange at den som krever søknadsprioritet, skal innlevere et prioritetsbevis innen tre måneder fra krav om dette ble sendt fra Patentstyret. Prioritetsbeviset skal inneholde opplysninger som nevnt i tredje ledd, søkerens navn, kopi av søknaden og være bekreftet av registreringsmyndigheten som den påberopte søknaden ble innlevert til.</article><article class="legalP" id="kapittel-1-foreslåttparagraf-3-ledd-5">Retten til å kreve prioritet etter paragrafen her gjelder tilsvarende for søknad innlevert til regional registreringsmyndighet for stat tilsluttet konvensjonene som er nevnt i første ledd.</article></article><article class="futureLegalArticle" data-name="§11" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 11</span>.</span><article class="legalP" id="kapittel-1-foreslåttparagraf-4-ledd-1">På vilkår som nevnt i Pariskonvensjonen artikkel 6 quinquies kan søkeren kreve et varemerke registrert her i riket slik som det er registrert i en fremmed stat som er tilsluttet Pariskonvensjonen eller WTO-avtalen («telle quelle»-registrering), jf. varemerkeloven § 29.</article><article class="legalP" id="kapittel-1-foreslåttparagraf-4-ledd-2">Krav om slik registrering må tas med i søknaden ved innleveringen til Patentstyret. Krav som er fremmet etter dette tidspunktet, tas ikke til følge.</article><article class="legalP" id="kapittel-1-foreslåttparagraf-4-ledd-3">Krav om registrering «telle quelle» skal angi i hvilken stat merket er registrert, tidspunktet for innleveringen og registreringens nummer. Hvis kravet ikke inneholder disse opplysningene, skal Patentstyret gi søkeren en frist på én måned til å innlevere opplysningene. Retten til registrering «telle quelle» bortfaller dersom fristen ikke overholdes.</article><article class="legalP" id="kapittel-1-foreslåttparagraf-4-ledd-4">Et bevis for registreringen av merket i den fremmede staten skal innleveres innen tre måneder fra krav om dette er sendt fra Patentstyret. Som bevis godtas en kopi av registreringsbrevet eller en bekreftet registerutskrift.</article></article> <article class="defaultP" margin-top="true">Nye § 12a og § 12b skal lyde:</article><article class="futureLegalArticle" data-name="§12a" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 12a</span>.</span><article class="legalP" id="kapittel-1-foreslåttparagraf-5-ledd-1">Krav om prioritet basert på transformasjon av helt eller delvis opphørt internasjonal varemerkeregistrering som følge av bortfall av basissøknad eller basisregistrering etter varemerkeloven § 57 første ledd, må inntas i søknaden om registrering av varemerket her i riket og innleveres til Patentstyret innen tre måneder etter registerføringen hos Det internasjonale byrå om helt eller delvis bortfall av den internasjonale registreringen, jf. Madridprotokollen artikkel 9 quinquies. Er kravet om transformasjon ikke angitt i søknaden, kan det ikke på et senere tidspunkt kreves slik prioritet.</article><article class="legalP" id="kapittel-1-foreslåttparagraf-5-ledd-2">Kravet skal entydig vise til den internasjonale registreringen som helt eller delvis har bortfalt, og som kravet om transformasjonen bygger på.</article></article><article class="futureLegalArticle" data-name="§12b" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 12b</span>.</span><article class="legalP" id="kapittel-1-foreslåttparagraf-6-ledd-1">Krav om prioritet basert på transformasjon av bortfalt internasjonal varemerkeregistrering som følge av oppsigelse av Madridprotokollen, jf. varemerkeloven § 57 annet ledd, må inntas i søknaden om registrering av varemerket her i riket og innleveres til Patentstyret innen to år etter at oppsigelsen av protokollen fikk virkning, jf. Madridprotokollen artikkel 15. Er kravet om prioritet ikke angitt i søknaden, kan det ikke på et senere tidspunkt kreves slik prioritet.</article><article class="legalP" id="kapittel-1-foreslåttparagraf-6-ledd-2">Kravet skal entydig vise til den internasjonale registreringen som helt eller delvis har bortfalt, og som kravet om transformasjonen bygger på.</article></article> <article class="defaultP" margin-top="true">§ 13 annet ledd skal lyde:</article><article class="legalP" id="kapittel-1-ledd-12">Det skal betales fastsatt avgift for hver nye søknad som ikke regnes som en videreføring av den opprinnelige søknaden.</article> <article class="defaultP" margin-top="true">§ 16 tredje ledd skal lyde:</article><article class="legalP" id="kapittel-1-ledd-13">Avdelte søknader får samme søknadsdag som den opprinnelige søknaden, og de enkelte varene beholder sin opprinnelige prioritet.</article> <article class="defaultP" margin-top="true">§ 17 skal lyde:</article><article class="legalP" id="kapittel-1-ledd-14">Dokumenter som ble innlevert i den opprinnelige søknaden frem til og med gjennomføringen av delingen, skal anses som dokumenter i den nye søknaden.</article> <article class="defaultP" margin-top="true">§ 19 skal lyde:</article><article class="legalP" id="kapittel-1-ledd-15">En innsigelse etter varemerkeloven § 21 skal inngis skriftlig i to eksemplarer og skal inneholde opplysning om:<ul class="defaultList"><li data-li-identifier="1" data-name="1"><article class="listArticle" id="kapittel-1-ledd-15-punkt-1"><article class="legalP" id="kapittel-1-ledd-15-punkt-1-ledd-1">innsigerens navn og adresse, og eventuelt også fullmektigens navn og adresse,</article></article></li><li data-li-identifier="2" data-name="2"><article class="listArticle" id="kapittel-1-ledd-15-punkt-2"><article class="legalP" id="kapittel-1-ledd-15-punkt-2-ledd-1">nummeret på den registreringen som det reises innsigelse mot,</article></article></li><li data-li-identifier="3" data-name="3"><article class="listArticle" id="kapittel-1-ledd-15-punkt-3"><article class="legalP" id="kapittel-1-ledd-15-punkt-3-ledd-1">på hvilket grunnlag innsigeren mener at registreringen må oppheves, og</article></article></li><li data-li-identifier="4" data-name="4"><article class="listArticle" id="kapittel-1-ledd-15-punkt-4"><article class="legalP" id="kapittel-1-ledd-15-punkt-4-ledd-1">hvilke varer innsigelsen gjelder, alternativt hvilke varer som er uberørt av innsigelsen, dersom registreringen bare kreves delvis opphevet.</article></article></li></ul></article><article class="legalP" id="kapittel-1-ledd-16">I særlige tilfeller som nevnt i varemerkeloven § 21 første ledd tredje punktum kan Patentstyret gi innsigeren en tilleggsfrist på inntil én måned for å inngi ytterligere dokumentasjon til støtte for innsigelsen.</article> <article class="defaultP" margin-top="true">Ny § 19a skal lyde:</article><article class="futureLegalArticle" data-name="§19a" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 19a</span>.</span><article class="legalP" id="kapittel-1-foreslåttparagraf-7-ledd-1">Kunngjøring om at en innsigelse er kommet inn til Patentstyret, jf. varemerkeloven § 21 fjerde ledd, skal inneholde opplysning om:<ul class="defaultList"><li data-li-identifier="1" data-name="1"><article class="listArticle" id="kapittel-1-foreslåttparagraf-7-ledd-1-punkt-1"><article class="legalP" id="kapittel-1-foreslåttparagraf-7-ledd-1-punkt-1-ledd-1">registreringsnummer,</article></article></li><li data-li-identifier="2" data-name="2"><article class="listArticle" id="kapittel-1-foreslåttparagraf-7-ledd-1-punkt-2"><article class="legalP" id="kapittel-1-foreslåttparagraf-7-ledd-1-punkt-2-ledd-1">hvilket nummer av Norsk Varemerketidende registreringen ble kunngjort i,</article></article></li><li data-li-identifier="3" data-name="3"><article class="listArticle" id="kapittel-1-foreslåttparagraf-7-ledd-1-punkt-3"><article class="legalP" id="kapittel-1-foreslåttparagraf-7-ledd-1-punkt-3-ledd-1">innehaverens navn eller firma og adresse, og</article></article></li><li data-li-identifier="4" data-name="4"><article class="listArticle" id="kapittel-1-foreslåttparagraf-7-ledd-1-punkt-4"><article class="legalP" id="kapittel-1-foreslåttparagraf-7-ledd-1-punkt-4-ledd-1">innsigerens navn eller firma og adresse.</article></article></li></ul></article></article> <article class="defaultP" margin-top="true">§ 22 og § 23 skal lyde:</article><article class="futureLegalArticle" data-name="§22" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 22</span>.</span><article class="legalP" id="kapittel-1-foreslåttparagraf-8-ledd-1">Hvis ikke Patentstyret finner det åpenbart at innsigelsen skal forkastes etter varemerkeloven § 21a annet ledd, skal Patentstyret sende ett eksemplar av innsigelsen til registreringshaveren med oppfordring om å gi tilsvar innen en nærmere bestemt frist.</article><article class="legalP" id="kapittel-1-foreslåttparagraf-8-ledd-2">Gir registreringshaveren tilsvar, avgjør Patentstyret om ytterligere skriftveksling mellom partene er påkrevet.</article><article class="legalP" id="kapittel-1-foreslåttparagraf-8-ledd-3">Tilsvaret og eventuelle etterfølgende innlegg skal inngis i to eksemplarer.</article></article><article class="futureLegalArticle" data-name="§23" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 23</span>.</span><article class="legalP" id="kapittel-1-foreslåttparagraf-9-ledd-1">Innsigelsesbehandlingen kan i tilfeller som nevnt i varemerkeloven § 21 femte ledd bare fortsettes dersom Patentstyret sender varsel om dette til registreringshaveren innen én måned etter at Patentstyret fikk melding om at innsigelsen er trukket tilbake.</article></article> <article class="defaultP" margin-top="true">Ny § 23a skal lyde:</article><article class="futureLegalArticle" data-name="§23a" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 23a</span>.</span><article class="legalP" id="kapittel-1-foreslåttparagraf-10-ledd-1">Kunngjøring om at en innsigelse er rettskraftig avgjort, jf. varemerkeloven § 21a tredje ledd, skal inneholde opplysning om:<ul class="defaultList"><li data-li-identifier="1" data-name="1"><article class="listArticle" id="kapittel-1-foreslåttparagraf-10-ledd-1-punkt-1"><article class="legalP" id="kapittel-1-foreslåttparagraf-10-ledd-1-punkt-1-ledd-1">registreringsnummer,</article></article></li><li data-li-identifier="2" data-name="2"><article class="listArticle" id="kapittel-1-foreslåttparagraf-10-ledd-1-punkt-2"><article class="legalP" id="kapittel-1-foreslåttparagraf-10-ledd-1-punkt-2-ledd-1">hvilke nummer av Norsk Varemerketidende registreringen og innsigelsen ble kunngjort i,</article></article></li><li data-li-identifier="3" data-name="3"><article class="listArticle" id="kapittel-1-foreslåttparagraf-10-ledd-1-punkt-3"><article class="legalP" id="kapittel-1-foreslåttparagraf-10-ledd-1-punkt-3-ledd-1">innehaverens navn eller firma og adresse,</article></article></li><li data-li-identifier="4" data-name="4"><article class="listArticle" id="kapittel-1-foreslåttparagraf-10-ledd-1-punkt-4"><article class="legalP" id="kapittel-1-foreslåttparagraf-10-ledd-1-punkt-4-ledd-1">avgjørelsen, og</article></article></li><li data-li-identifier="5" data-name="5"><article class="listArticle" id="kapittel-1-foreslåttparagraf-10-ledd-1-punkt-5"><article class="legalP" id="kapittel-1-foreslåttparagraf-10-ledd-1-punkt-5-ledd-1">ved delvis opphevelse, kunngjøring av hele den nye varefortegnelsen.</article></article></li></ul></article><article class="legalP" id="kapittel-1-foreslåttparagraf-10-ledd-2">Det kan ikke rettes innsigelse mot avgjørelse om delvis opphevelse.</article></article> <article class="defaultP" margin-top="true">§ 31 og § 32 skal lyde:</article><article class="futureLegalArticle" data-name="§31" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 31</span>.</span><article class="legalP" id="kapittel-1-foreslåttparagraf-11-ledd-1">Søknaden skal være avfattet på engelsk og skal inngis skriftlig på Det internasjonale byrås søknadsskjema i ett eksemplar. Skjemaet skal være utfylt med maskinskrift. Varefortegnelsen skal være på engelsk.</article><article class="legalP" id="kapittel-1-foreslåttparagraf-11-ledd-2">For øvrig skal søknaden oppfylle vilkårene i varemerkeloven § 47 og forskriften til Madridprotokollen regel 9 nr. 4 og nr. 5 bokstav b (i) til (vi) og bokstav f.</article></article><article class="futureLegalArticle" data-name="§32" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 32</span>.</span><article class="legalP" id="kapittel-1-foreslåttparagraf-12-ledd-1">En søknad om internasjonal varemerkeregistrering må bygge på og fullt ut være i samsvar med en norsk basissøknad eller -registrering, det vil si en eller flere nasjonale varemerkesøknader eller nasjonale varemerkeregistreringer som gjelder det samme merket, har den samme innehaveren og alene eller til sammen fullt ut dekker varefortegnelsen i den internasjonale søknaden.</article></article> <article class="defaultP" margin-top="true">§ 34 første ledd skal lyde:</article><article class="legalP" id="kapittel-1-ledd-17">Når Patentstyret etter behandling av søknaden etter varemerkeloven § 48 har godtatt den, fremmer Patentstyret søknaden for Det internasjonale byrå som foreskrevet i Madridprotokollen og forskriften til protokollen.</article> <article class="defaultP" margin-top="true">Ny § 34a skal lyde:</article><article class="futureLegalArticle" data-name="§34a" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 34a</span>.</span><article class="legalP" id="kapittel-1-foreslåttparagraf-13-ledd-1">Hvis en søknad eller registrering som helt eller delvis er basis for en internasjonal varemerkeregistrering, helt eller delvis bortfaller, og bortfallet skyldes handling foretatt før utløpet av avhengighetsperioden på fem år etter Madridprotokollen artikkel 6 nr. 3, vil den internasjonale varemerkeregistreringen opphøre i samme utstrekning.</article></article> <article class="defaultP" margin-top="true">§ 37 skal lyde:</article><article class="legalP" id="kapittel-1-ledd-18">Når Patentstyret får melding fra Det internasjonale byrå om at innehaveren av en internasjonal varemerkeregistrering krever at registreringen helt eller delvis skal gjelde i Norge, skal Patentstyret undersøke om det foreligger noe hinder for dette.</article><article class="legalP" id="kapittel-1-ledd-19">Foreligger det hinder for at den internasjonale varemerkeregistreringen helt eller delvis kan gjelde i Norge, skal Patentstyret senest innen 18 måneder underrette Det internasjonale byrå om dette ved å gi et foreløpig avslag etter regel 17 i forskriften til Madridprotokollen. Dersom Patentstyret oversitter fristen, vil utpekingen automatisk få virkning her i landet. Fristen i første punktum regnes fra den dagen da meldingen om utpekingen av Norge ble sendt fra Det internasjonale byrå, eventuelt fra en senere dag da melding om rettelser i den tidligere utpekingen ble sendt. For beregning av 18-månedersfristen gjelder regel 4 i forskriften til Madridprotokollen.</article><article class="legalP" id="kapittel-1-ledd-20">I det foreløpige avslaget etter annet ledd skal det opplyses om at innehaveren av den internasjonale varemerkeregistreringen kan kreve en fornyet vurdering av spørsmålet om registreringen helt eller delvis skal gjelde i Norge. Innehaveren skal gis en rimelig frist for å kreve en fornyet vurdering, herunder for å imøtegå eller i tilfelle avhjelpe anførte hindringer.</article><article class="legalP" id="kapittel-1-ledd-21">Varemerkeloven § 19 og § 60 samt denne forskriften § 53 gjelder tilsvarende.</article><article class="legalP" id="kapittel-1-ledd-22">Om plikt for innehaveren til å ha en fullmektig med bopel eller sete her i riket under den fornyede vurderingen gjelder varemerkeloven § 31 første ledd tilsvarende.</article> <article class="defaultP" margin-top="true">§ 39 og § 40 skal lyde:</article><article class="futureLegalArticle" data-name="§39" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 39</span>.</span><article class="legalP" id="kapittel-1-foreslåttparagraf-14-ledd-1">Om innsigelser mot at en utpeking under en internasjonal varemerkeregistrering skal gjelde i Norge, gjelder varemerkeloven § 21, § 21a og § 52 og denne forskriften kapittel 6 tilsvarende, med de tilpasninger som følger av annet og tredje ledd.</article><article class="legalP" id="kapittel-1-foreslåttparagraf-14-ledd-2">Dersom en innsigelse trekkes, kan innsigelsesbehandlingen bare fortsettes dersom særlige grunner taler for det. Det er videre et krav at melding om foreløpig avslag som går ut på at den internasjonale varemerkeregistreringen helt eller delvis ikke kan gjelde i Norge, kan gis til Det internasjonale byrå innen 18-månedersfristen i forskriften § 37 annet ledd.</article><article class="legalP" id="kapittel-1-foreslåttparagraf-14-ledd-3">Etter utløpet av 18-månedersfristen kan et foreløpig avslag ikke bygge på andre grunnlag enn dem som er anført i innsigelsen.</article><article class="legalP" id="kapittel-1-foreslåttparagraf-14-ledd-4">Om plikt for innehaveren til å ha en fullmektig med bopel eller sete her i riket under innsigelsesbehandlingen gjelder varemerkeloven § 31 første ledd tilsvarende.</article><article class="legalP" id="kapittel-1-foreslåttparagraf-14-ledd-5">Patentstyret underretter i nødvendig utstrekning Det internasjonale byrå om at det på grunn av innsigelser kan bli besluttet etter utløpet av 18-månedersfristen nevnt i § 37 annet ledd at registreringen ikke skal gjelde i Norge, jf. Madridprotokollen artikkel 5 nr. 2 bokstav c.</article></article><article class="futureLegalArticle" data-name="§40" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 40</span>.</span><article class="legalP" id="kapittel-1-foreslåttparagraf-15-ledd-1">For internasjonale registreringer gjelder bestemmelsene i varemerkeloven § 31 om plikt til å ha en fullmektig med bopel eller sete her i riket bare i den utstrekning det er fastsatt i forskriften her § 37 femte ledd og i § 39 fjerde ledd, samt ved klage til Patentstyrets annen avdeling.</article></article> <article class="defaultP" margin-top="true">Nye § 53, § 54 og § 55 skal lyde:</article><article class="futureLegalArticle" data-name="§53" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 53</span>.</span><article class="legalP" id="kapittel-1-foreslåttparagraf-16-ledd-1">Søkeren eller dennes fullmektig kan skriftlig be om muntlig forhandling med en saksbehandler med avgjørelsesmyndighet utpekt av Patentstyret med det formål å få en endelig avklaring av tvistespørsmål i sak for Patentstyret. Nærmere retningslinjer fastsettes av Patentstyret.</article><article class="legalP" id="kapittel-1-foreslåttparagraf-16-ledd-2">Varemerkeloven § 19 gjelder så langt den passer også for behandling av krav om slettelse av registrert merke, krav om endring av registrert merke, krav om anmerkning i registret av overdragelser eller lisenser samt krav om endring av innehaverens eller lisenshaverens navn.</article></article><article class="futureLegalArticle" data-name="§54" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 54</span>.</span><article class="legalP" id="kapittel-1-foreslåttparagraf-17-ledd-1">Dokumenter som gjelder varemerkeregistreringer, herunder dokumenter i saker om innsigelse og klage, skal være på norsk, dansk eller svensk. Bestemmelsene i § 2a annet og tredje ledd gjelder tilsvarende.</article></article><article class="futureLegalArticle" data-name="§55" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 55</span>.</span><article class="legalP" id="kapittel-1-foreslåttparagraf-18-ledd-1">Svarfrister regnes fra den dagen melding ble sendt fra Patentstyret.</article><article class="legalP" id="kapittel-1-foreslåttparagraf-18-ledd-2">Hvis meldingen fra Patentstyret ikke angir en bestemt dag for fristutløp, løper fristen ut på den dagen i måneden som ved sitt tall svarer til dagen for fristens begynnelse. Finnes ikke tilsvarende tall i vedkommende måned, regnes månedens siste dag som fristens utløpsdag. Dersom svarfristen løper ut på en lørdag, helligdag eller dag som etter lovgivningen er likestilt med helligdag, forlenges fristen til nærmeste virkedag.</article><article class="legalP" id="kapittel-1-foreslåttparagraf-18-ledd-3">Annet ledd gjelder tilsvarende for beregningen av andre frister etter varemerkeloven med forskrifter, så langt ikke annet følger av Madridprotokollen og forskriften til protokollen.</article><article class="legalP" id="kapittel-1-foreslåttparagraf-18-ledd-4">Svarfristen er to måneder, om ikke annet er bestemt i varemerkeloven, forskriften her eller av Patentstyret i det enkelte tilfellet.</article><article class="legalP" id="kapittel-1-foreslåttparagraf-18-ledd-5">Et dokument anses som innlevert til Patentstyret på det tidspunktet da dokumentet er mottatt på Patentstyrets kontor, se forskrift av 11. april 2003 nr. 456 om avgifter mv. til Patentstyret § 1.</article></article> <article class="defaultP" margin-top="true">Nåværende § 53 og § 54 blir § 56 og § 57.</article></section><section class="section" data-name="kapII" id="kapittel-2" data-lovdata-URL="LTI/forskrift/2003-04-04-420/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. mai 2003.</article></section></main></body></html>