<!DOCTYPE html><html lang="no"><head><title>Forskrift om endring i forskrift om standardisert oppsett for blanketter til tinglysing.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-12-08-1511</dd><dt class="dokid">DokumentID</dt><dd class="dokid">LTI/forskrift/2003-12-08-1511</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 17 s 2781</dd><dt class="dateInForce">I kraft fra</dt><dd class="dateInForce">2004-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-11-01-869</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1935-06-07-2/§38</li><li>forskrift/1995-11-03-875/§2</li></ul></dd><dt class="dateOfPublication">Kunngjort</dt><dd class="dateOfPublication">2003-12-18</dd><dt class="journalNumber">Journalnummer</dt><dd class="journalNumber">2003-1336</dd><dt class="titleShort">Korttittel</dt><dd class="titleShort">Endr. i forskrift om blanketter til tinglysing</dd><dt class="title">Tittel</dt><dd class="title">Forskrift om endring i forskrift om standardisert oppsett for blanketter til tinglysing.</dd><dt class="miscInformation">Annet om dokumentet</dt><dd class="miscInformation">Fastsatt av Justis- og politidepartementet 8. desember 2003 med hjemmel i lov av 7. juni 1935 nr. 2 om tinglysing § 38 og forskrift av 3. november 1995 nr. 875 om tinglysing § 2.</dd><dt class="refid">RefID</dt><dd class="refid">forskrift/2003-12-08-1511</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om standardisert oppsett for blanketter til tinglysing.<ul class="tocSubUl"><li>I<ul class="tocSubUl"><li>§ 5. Pantedokument</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2003-12-08-1511" id="dokument"><h1>Forskrift om endring i forskrift om standardisert oppsett for blanketter til tinglysing.</h1><section class="section" data-name="kapI" id="kapittel-1" data-lovdata-URL="LTI/forskrift/2003-12-08-1511/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 1. november 1995 nr. 869 om standardisert oppsett for blanketter til tinglysing gjøres følgende endringer:</article> <article class="defaultP" margin-top="true">§ 1 første ledd skal lyde:</article><article class="legalP" id="kapittel-1-ledd-2">Dokumenter som skal tinglyses vedrørende fast eiendom skal være satt opp i samsvar med bestemmelsene i denne forskriften. Forskriften omfatter skjøter, festeavtaler, pantedokumenter, seksjoneringsbegjæring og hjemmelsovergang ved arv og skifte.</article> <article class="defaultP" margin-top="true">§ 2 femte ledd skal lyde:</article><article class="legalP" id="kapittel-1-ledd-3">Hvis dokumentet er utstedt av en annen enn hjemmelshaveren, skal dokumentet ha et eget felt for hjemmelshaverens samtykke der slikt samtykke er påkrevet, jf. tinglysingsloven § 13 første og femte ledd, og plass for nødvendige vitnepåtegninger, jf. tinglysingsloven § 17. En må oppgi hjemmelshaverens fødsels- eller organisasjonsnummer og hjemmelshaverens sivilstatus. For pantedokumenter skal § 5 Felt 8 fylles ut i alle tilfeller hvor hjemmelshaver og pantsetter er forskjellige personer.</article> <article class="defaultP" margin-top="true">§ 3 «Felt 1» skal lyde:</article> <article class="defaultP" margin-top="true">«Eiendommen(e)»</article><article class="legalP" id="kapittel-1-ledd-4">Feltet skal inneholde rubrikk for kommunenummer, kommunenavn, gnr., bnr., festenummer, seksjonsnummer og ideell andel plassert på linje.</article><article class="legalP" id="kapittel-1-ledd-5">I dette feltet oppgis eiendommens betegnelse (identitet) i grunnboka. Hvis overdragelsen omfatter flere eiendommer, oppgis identiteten i kolonner under hverandre. Dersom eiendommen har underfestenummer, kan feltet for seksjonsnummer benyttes. I tillegg skal det særskilt opplyses om overdragelsen gjelder bygg på festet grunn og om overdragelsen også gjelder transport av festerett til grunn. Feltet skal ha rubrikk for følgende avkryssingsalternativer: <table><tbody><tr><td data-text-align="left" data-vertical-align="top">1. Overdragelsen gjelder bygg på festet grunn:</td><td data-text-align="left" data-vertical-align="top">«Nei»</td><td data-text-align="left" data-vertical-align="top">«Ja»</td></tr><tr><td data-text-align="left" data-vertical-align="top">2. Overdragelsen omfatter transport av festeretten</td><td data-text-align="left" data-vertical-align="top">«Nei»</td><td data-text-align="left" data-vertical-align="top">«Ja»</td></tr><tr><td data-text-align="left" data-vertical-align="top">3. Godkjenning fra bortfesteren er ikke nødvendig i henhold til tomtefesteloven kapittel 4 eller avtale</td><td data-text-align="left" data-vertical-align="top">«Nei»</td><td data-text-align="left" data-vertical-align="top">«Ja»</td></tr><tr><td data-text-align="left" data-vertical-align="top">4. Bortfester har godkjent overdragelsen og underskrevet i felt for underskrifter og bekreftelser.</td><td data-text-align="left" data-vertical-align="top">«Nei»</td><td data-text-align="left" data-vertical-align="top">«Ja»</td></tr></tbody></table></article><article class="legalP" id="kapittel-1-ledd-6">Hvis overdragelsen omfatter transport av festeretten må det bakerst i blanketten, etter utsteders underskrift, inntas et eget felt for godkjenning fra bortfesteren, jf. tomtefesteloven kapittel 4.</article><article class="legalP" id="kapittel-1-ledd-7">Omfatter overdragelsen ideell andel, herunder eierseksjon, skal andelens størrelse oppgis. Feltet skal ha rubrikk med følgende avkryssingsalternativer jf. tinglysingsforskriften § 4 sjuende ledd:</article> <article class="defaultP" margin-top="true">Eiendommen ligger til en annen eiendom som tilbehør etter avhendingsloven <table><tbody><tr><td data-text-align="left" data-vertical-align="top">§ 3-4 annet ledd bokstav d</td><td data-text-align="left" data-vertical-align="top">«Nei»</td><td data-text-align="left" data-vertical-align="top">«Ja»</td></tr></tbody></table></article><article class="legalP" id="kapittel-1-ledd-8">I tilknytning til feltet inntas rubrikk for GAB-opplysninger med følgende avkryssingsalternativer: <table><tbody><tr><td data-text-align="left" data-vertical-align="top">«Beskaffenhet:</td><td data-text-align="left" data-vertical-align="top">1. Bebygd</td><td data-text-align="left" data-vertical-align="top">2. Ubebygd</td></tr><tr><td data-text-align="left" data-vertical-align="top">Bruk av grunn:</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">B Boligeiendom</td><td data-text-align="left" data-vertical-align="top" /><td data-text-align="left" data-vertical-align="top">F Fritidseiendom</td></tr><tr><td data-text-align="left" data-vertical-align="top">V Forretning/kontor</td><td data-text-align="left" data-vertical-align="top" /><td data-text-align="left" data-vertical-align="top">I Industri</td></tr><tr><td data-text-align="left" data-vertical-align="top">L Landbruk</td><td data-text-align="left" data-vertical-align="top" /><td data-text-align="left" data-vertical-align="top">K Offentlig vei</td></tr><tr><td data-text-align="left" data-vertical-align="top">A Annet</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">Type bolig:</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">FB Frittliggende enebolig</td><td data-text-align="left" data-vertical-align="top" /><td data-text-align="left" data-vertical-align="top">TB Tomannsbolig</td></tr><tr><td data-text-align="left" data-vertical-align="top">RK Rekkehus/kjede</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">BL Blokkleilighet</td><td data-text-align="left" data-vertical-align="top" /><td data-text-align="left" data-vertical-align="top">AN Annet»</td></tr></tbody></table></article> <article class="defaultP" margin-top="true">§ 4 «Felt 1» skal lyde:</article> <article class="defaultP" margin-top="true">«Eiendommen(e)»</article><article class="legalP" id="kapittel-1-ledd-9">Feltet skal inneholde rubrikk for kommunenummer, kommunenavn, gnr., bnr., festenummer og underfestenummer plassert på linje.</article><article class="legalP" id="kapittel-1-ledd-10">I dette feltet oppgis eiendommens betegnelse (identitet) i grunnboka. Hvis festeavtalen omfatter flere eiendommer, oppgis identiteten i kolonner under hverandre.</article><article class="legalP" id="kapittel-1-ledd-11">Feltet skal inneholde rubrikk for tomteverdi.</article><article class="legalP" id="kapittel-1-ledd-12">I tilknytning til feltet inntas felt for GAB-opplysninger med følgende avkryssingsalternativer: <table><tbody><tr><td data-text-align="left" data-vertical-align="top">«Beskaffenhet:</td><td data-text-align="left" data-vertical-align="top">1. Bebygd</td><td data-text-align="left" data-vertical-align="top">2. Ubebygd</td></tr><tr><td data-text-align="left" data-vertical-align="top">Hva skal grunnen brukes til?</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">B Boligeiendom</td><td data-text-align="left" data-vertical-align="top" /><td data-text-align="left" data-vertical-align="top">F Fritidseiendom</td></tr><tr><td data-text-align="left" data-vertical-align="top">V Forretning/kontor</td><td data-text-align="left" data-vertical-align="top" /><td data-text-align="left" data-vertical-align="top">I Industri</td></tr><tr><td data-text-align="left" data-vertical-align="top">L Landbruk</td><td data-text-align="left" data-vertical-align="top" /><td data-text-align="left" data-vertical-align="top">K Offentlig vei</td></tr><tr><td data-text-align="left" data-vertical-align="top">A Annet»</td><td data-text-align="left" data-vertical-align="top" /><td data-text-align="left" data-vertical-align="top" /></tr></tbody></table></article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Pantedokument</span></span></article> <article class="defaultP" margin-top="true"><i>Felt 1</i><p class="leddfortsettelse">«Pantsetter(e)»</p></article><article class="legalP" id="kapittel-1-ledd-13">Feltet skal inneholde plass for pantsetters/pantsetteres fødsels- eller organisasjonsnummer og navn.</article> <article class="defaultP" margin-top="true">«Angivelse av pantekravets størrelse»</article><article class="legalP" id="kapittel-1-ledd-14">Feltet skal inneholde plass for beløp med tall og bokstaver, og rubrikk for valuta. Det kan også inneholde bestemmelser om tilleggsansvar.</article> <article class="defaultP" margin-top="true"><i>Felt 2</i><p class="leddfortsettelse">«Panthaver»</p></article><article class="legalP" id="kapittel-1-ledd-15">Feltet skal inneholde plass for panthaveres navn og fødsels- eller organisasjonsnummer. Det skal bare stå navn, ikke filialbetegnelse e.l.</article> <article class="defaultP" margin-top="true"><i>Felt 3</i><p class="leddfortsettelse">«Pantobjekt»</p></article><article class="legalP" id="kapittel-1-ledd-16">Feltet skal inneholde rubrikk for kommunenummer, kommunens navn, gnr., bnr., festenummer, seksjonsnummer og ideell andel plassert på linje. Omfatter pantsettelsen flere eiendommer, oppgis identiteten i kolonner under hverandre. Hvis pantsettelsen gjelder underfestenummer, kan feltet for seksjonsnummer benyttes. Feltet for ideell andel kan sløyfes eller unnlates utfylt hvis pantsettelsen gjelder hele eiendommen.</article><article class="legalP" id="kapittel-1-ledd-17">Ved pantsettelse av særlig rett i fast eiendom bortsett fra festerett, jf. panteloven § 2-1 og § 3-4, skal det spesifiseres hva retten består i. Foran rubrikkene for eiendommens identitet inntas adkomstdokumentets betegnelse, dato, dagboknummer og år.</article> <article class="defaultP" margin-top="true"><i>Felt 4</i><p class="leddfortsettelse">«Avtalt prioritet»</p></article><article class="legalP" id="kapittel-1-ledd-18">Feltet skal bare fylles ut dersom panteretten skal ha dårligere prioritet enn det som følger av tinglysingsloven.</article> <article class="defaultP" margin-top="true"><i>Felt 5</i><p class="leddfortsettelse">«<i>Forbud mot visse rettslige disposisjoner</i>»</p></article><article class="legalP" id="kapittel-1-ledd-19">I dette feltet kan en ta inn erklæring fra pantsetter om at eiendommen ikke kan overskjøtes, pantsettes m.m. uten samtykke fra panthaveren.</article> <article class="defaultP" margin-top="true"><i>Felt 6</i><p class="leddfortsettelse">«<i>Supplerende tekst, eventuell skylderklæring mv.</i>»</p></article><article class="legalP" id="kapittel-1-ledd-20">Her kan inntas bestemmelser som ikke er gjenstand for tinglysing, så som skylderklæring, gjeldsansvar, nedbetalingstid, inndrivelse uten søksmål mv.</article> <article class="defaultP" margin-top="true"><i>Felt 7</i><p class="leddfortsettelse">«Erklæring om sivilstand mv.»</p></article><article class="legalP" id="kapittel-1-ledd-21">Feltet skal inneholde følgende ledetekst med avkryssingsalternativer <table><tbody><tr><td data-text-align="left" data-vertical-align="top">«1. Er pantsetteren/pantsettere<br />gift/registrert(e) partner(e)?»</td><td data-text-align="left" data-vertical-align="top">«Ja»</td><td data-text-align="left" data-vertical-align="top">«Nei»</td></tr><tr><td data-text-align="left" data-vertical-align="top"> «Hvis ja må også spørsmål 2 besvares»</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">«2. Er pantsetterne gift/registrerte partnere med hverandre og begge underskriver som pantsettere»</td><td data-text-align="left" data-vertical-align="top">«Ja»</td><td data-text-align="left" data-vertical-align="top">«Nei»</td></tr><tr><td data-text-align="left" data-vertical-align="top"> «Hvis nei må også spørsmål 3 besvares»</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">«3. Gjelder pantsettelsen eiendom som pantsetter/pantsettere og dennes (deres) ektefelle(r)/registrert(e) partner(e) bruker som felles bolig?»</td><td data-text-align="left" data-vertical-align="top">«Ja»</td><td data-text-align="left" data-vertical-align="top">«Nei»</td></tr><tr><td data-text-align="left" data-vertical-align="top">  «Hvis ja må ektefellen(e)/registrert(e) partner(e) samtykke i pantsettelsen.»</td><td data-text-align="left" data-vertical-align="top" /><td data-text-align="left" data-vertical-align="top" /></tr></tbody></table></article> <article class="defaultP" margin-top="true"><i>Felt 8</i><p class="leddfortsettelse">«Hjemmelshavers samtykke»</p></article><article class="legalP" id="kapittel-1-ledd-22">Feltet skal brukes hvis pantsetter og hjemmelshaver ikke er de samme personer.</article><article class="legalP" id="kapittel-1-ledd-23">Feltet skal inneholde plass for hjemmelshavers navn og fødsels- eller organisasjonsnummer, sivilstand, eventuelt ektefellesamtykke, vitnepåtegninger samt underskrift.</article></section><section class="section" data-name="kapII" id="kapittel-2" data-lovdata-URL="LTI/forskrift/2003-12-08-1511/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2004. I en overgangsperiode fram til 1. oktober 2004 kan likevel blanketter satt opp i samsvar med blankettforskriften slik den lød før forskriftsendringene, benyttes.</article></section></main></body></html>