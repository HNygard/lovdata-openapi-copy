<!DOCTYPE html><html lang="no"><head><title>Forskrift om regulering av fisket etter tobis i 2011</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-12-14-1602</dd><dt class="dokid">DokumentID</dt><dd class="dokid">LTI/forskrift/2010-12-14-1602</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 13 s 2406</dd><dt class="dateInForce">I kraft fra</dt><dd class="dateInForce">2011-01-01 – 2011-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§11</li><li>lov/2008-06-06-37/§12</li><li>lov/2008-06-06-37/§16</li><li>lov/2008-06-06-37/§37</li></ul></dd><dt class="dateOfPublication">Kunngjort</dt><dd class="dateOfPublication">2010-12-16 14:50</dd><dt class="journalNumber">Journalnummer</dt><dd class="journalNumber">2010-1110</dd><dt class="titleShort">Korttittel</dt><dd class="titleShort">Forskrift om tobisfisket, 2011</dd><dt class="title">Tittel</dt><dd class="title">Forskrift om regulering av fisket etter tobis i 2011</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 14. desember 2010 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 11, § 12, § 16 og § 37.</dd><dt class="refid">RefID</dt><dd class="refid">forskrift/2010-12-14-1602</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter tobis i 2011<ul class="tocSubUl"><li>§ 1. Generelt forbud</li><li>§ 2. Fiske etter tobis i Norges økonomiske sone</li><li>§ 3. Totalkvote og maksimalkvote ved fiske i EU-sonen</li><li>§ 4. Minstemål og innblanding under minstemål</li><li>§ 5. Kvoteutnyttelse</li><li>§ 6. Overføring av fangst</li><li>§ 7. Avkortning av kvote ved dumping eller neddreping</li><li>§ 8. Bemyndigelse</li><li>§ 9. Straff</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2010-12-14-1602" id="dokument"><h1>Forskrift om regulering av fisket etter tobis i 2011</h1><article class="legalArticle" data-lovdata-URL="LTI/forskrift/2010-12-14-1602/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Generelt forbud</span></h2><article class="legalP" id="paragraf-1-ledd-1">Det er forbudt for norske fartøy å fiske og lande tobis i 2011.</article></article><article class="legalArticle" data-lovdata-URL="LTI/forskrift/2010-12-14-1602/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fiske etter tobis i Norges økonomiske sone</span></h2><article class="legalP" id="paragraf-2-ledd-1">Uten hinder av § 1 kan norske fartøy med adgang til å delta fiske og lande inntil 60&#xa0;000 tonn tobis fra og med 23. april 2011 til og med 23. juni 2011 innenfor følgende områder i Norges økonomiske sone avgrenset av linjer mellom følgende posisjoner:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">Inner Shoal sør <table><tbody><tr><td data-text-align="left" data-vertical-align="top">1. Nord 56 grader 40 minutter.</td><td data-text-align="left" data-vertical-align="top">Norsk sektorlinje i vest.</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2. Nord 56 grader 40 minutter.</td><td data-text-align="left" data-vertical-align="top">Øst 4 grader 32 minutter.</td><td data-text-align="left" data-vertical-align="top" /></tr><tr><td data-text-align="left" data-vertical-align="top">3. Øst 4 grader 32 minutter.</td><td data-text-align="left" data-vertical-align="top">Norsk sektorlinje i sør.</td><td data-text-align="left" data-vertical-align="top">Rett linje rett sør.</td></tr><tr><td colspan="3" data-text-align="left" data-vertical-align="top">4. Herfra videre langs den ytre grensen i Norges økonomiske sone til punkt 1.</td></tr></tbody></table></article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">Outer Shoal sør–Snurreplassen–Triangel, <table><tbody><tr><td data-text-align="left" data-vertical-align="top">1. Nord 57 grader 14 minutter.</td><td data-text-align="left" data-vertical-align="top">Øst 4 grader 32 minutter.</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2. Nord 57 grader 14 minutter.</td><td data-text-align="left" data-vertical-align="top">Øst 5 grader 18 minutter.</td><td data-text-align="left" data-vertical-align="top" /></tr><tr><td data-text-align="left" data-vertical-align="top">3. Norsk sektorlinje i sør.</td><td data-text-align="left" data-vertical-align="top">Øst 5 grader 18 minutter.</td><td data-text-align="left" data-vertical-align="top">Rett linje rett sør</td></tr><tr><td data-text-align="left" data-vertical-align="top">4. Norsk sektorlinje i sør.</td><td data-text-align="left" data-vertical-align="top">Øst 4 grader 32 minutter.</td><td data-text-align="left" data-vertical-align="top">Rett linje rett sør</td></tr></tbody></table></article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">Vestbanken øst <table><tbody><tr><td data-text-align="left" data-vertical-align="top">1. Øst 5 grader 55 minutter.</td><td data-text-align="left" data-vertical-align="top">Norsk sektorlinje i sør.</td><td data-text-align="left" data-vertical-align="top">Rett linje rett sør</td></tr><tr><td data-text-align="left" data-vertical-align="top">2. Nord 58 grader 30 minutter.</td><td data-text-align="left" data-vertical-align="top">Øst 5 grader 55 minutter.</td><td data-text-align="left" data-vertical-align="top" /></tr><tr><td data-text-align="left" data-vertical-align="top">3. Nord 58 grader 30 minutter.</td><td data-text-align="left" data-vertical-align="top">Norsk sektorlinje i øst.</td><td data-text-align="left" data-vertical-align="top" /></tr><tr><td colspan="3" data-text-align="left" data-vertical-align="top">4. Herfra videre langs den ytre grensen i Norges økonomiske sone til punkt 1.</td></tr></tbody></table></article></article></li></ul></article><article class="legalP" id="paragraf-2-ledd-2">Maksimalkvoten for fartøy med pelagisk tråltillatelse og nordsjøtråltillatelse fastsettes på grunnlag av basiskvoten (100&#xa0;% av konsesjonskapasitet). Maksimalkvoten til det enkelte fartøy fremkommer ved å multiplisere basiskvoten for fartøyet med den faktoren en får ved å dividere de respektive gruppekvotene med summen av basiskvotene. Fiskeridirektoratet fastsetter faktoren og kan endre denne.</article><article class="legalP" id="paragraf-2-ledd-3">For fartøy med pelagisk tråltillatelse og nordsjøtråltillatelse nyttes fastsatt konsesjonskapasitet, jf. § 2-8 annet ledd og § 2-12 annet ledd i forskrift 13. oktober 2006 nr. 1157 om spesielle tillatelser til å drive enkelte former for fiske og fangst (konsesjonsforskriften).</article></article><article class="legalArticle" data-lovdata-URL="LTI/forskrift/2010-12-14-1602/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Totalkvote og maksimalkvote ved fiske i EU-sonen</span></h2><article class="legalP" id="paragraf-3-ledd-1">Uten hinder av § 1 kan norske fartøy med adgang til å delta fiske og lande inntil 20&#xa0;000 tonn tobis i EU-sonen i ICES statistikkområde IV.</article><article class="legalP" id="paragraf-3-ledd-2">Maksimalkvoten for fartøy med pelagisk tråltillatelse og nordsjøtråltillatelse fastsettes på grunnlag av basiskvoten (100&#xa0;% av konsesjonskapasitet). Maksimalkvoten til det enkelte fartøy fremkommer ved å multiplisere basiskvoten for fartøyet med den faktoren en får ved å dividere de respektive gruppekvotene med summen av basiskvotene. Fiskeridirektoratet fastsetter faktoren og kan endre denne.</article><article class="legalP" id="paragraf-3-ledd-3">For fartøy med pelagisk tråltillatelse og nordsjøtråltillatelse nyttes fastsatt konsesjonskapasitet, jf. § 2-8 annet ledd og § 2-12 annet ledd i forskrift 13. oktober 2006 nr. 1157 om spesielle tillatelser til å drive enkelte former for fiske og fangst (konsesjonsforskriften).</article></article><article class="legalArticle" data-lovdata-URL="LTI/forskrift/2010-12-14-1602/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Minstemål og innblanding under minstemål</span></h2><article class="legalP" id="paragraf-4-ledd-1">I fisket etter tobis er det forbudt å fiske tobis mindre enn 10 cm.</article><article class="legalP" id="paragraf-4-ledd-2">Fartøy som fisker etter tobis kan ha inntil 10&#xa0;% tobis under minstemål i antall i de enkelte fangster og ved landing.</article></article><article class="legalArticle" data-lovdata-URL="LTI/forskrift/2010-12-14-1602/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kvoteutnyttelse</span></h2><article class="legalP" id="paragraf-5-ledd-1">Hvert fartøy kan bare fiske og lande én kvote av de enkelte fiskeslag innenfor reguleringsåret. Uten hinder av dette kan hvert fartøy fiske og lande kvote utvekslet eller tildelt i medhold av bestemmelser om spesielle kvoteordninger.</article><article class="legalP" id="paragraf-5-ledd-2">Ved kjøp av fartøy skal det gjøres fradrag i kvoten for det kvantum kjøper har fisket og levert innenfor reguleringsåret med annet fartøy.</article><article class="legalP" id="paragraf-5-ledd-3">Ved kjøp av fartøy som i reguleringsåret har fisket og levert hele eller deler av selgers kvotegrunnlag i det aktuelle fiskeriet, skal det gjøres fradrag for dette kvantumet i kjøpers kvotegrunnlag inneværende reguleringsår.</article><article class="legalP" id="paragraf-5-ledd-4">Når det ved kjøp gjøres fradrag etter både andre og tredje ledd, skal bare det kvantum som er størst, trekkes fra.</article><article class="legalP" id="paragraf-5-ledd-5">Det kan gjøres unntak fra bestemmelsen i første ledd og tredje ledd dersom fartøyet har deltatt i lukket gruppe i de enkelte fiskeri og ikke har skiftet eier de siste to årene.</article><article class="legalP" id="paragraf-5-ledd-6">Fiskeridirektoratets regionkontor kan gjøre unntak fra bestemmelsen i første og tredje ledd for fartøy som erverves til erstatning for fartøy som på grunn av havari eller forlis har vesentlig driftsavbrudd. Det er en forutsetning at vilkårene for bruk av leiefartøy ellers er oppfylt.</article></article><article class="legalArticle" data-lovdata-URL="LTI/forskrift/2010-12-14-1602/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Overføring av fangst</span></h2><article class="legalP" id="paragraf-6-ledd-1">Det kvantum som kan fiskes med det enkelte fartøy kan ikke overføres til annet fartøy. Det er også forbudt å motta og å lande fangst som er fisket av et annet fartøy.</article><article class="legalP" id="paragraf-6-ledd-2">Det er likevel tillatt å overføre fangst på feltet mellom fartøy som fisker med not og trål for å unngå neddreping. Et vilkår for slik overføring er at fartøyene er utrustet og bemannet for fiske. Det er ikke tillatt å overføre fangst som er tatt om bord.</article></article><article class="legalArticle" data-lovdata-URL="LTI/forskrift/2010-12-14-1602/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Avkortning av kvote ved dumping eller neddreping</span></h2><article class="legalP" id="paragraf-7-ledd-1">Er tobis forsettlig eller uaktsomt dumpet eller på annen måte drept ned, kan Fiskeridirektoratets regionkontor fatte vedtak om en forholdsmessig avkortning av kvoten. Fiskeridirektoratet er klageinstans.</article></article><article class="legalArticle" data-lovdata-URL="LTI/forskrift/2010-12-14-1602/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Bemyndigelse</span></h2><article class="legalP" id="paragraf-8-ledd-1">Fiskeridirektoratet kan stoppe fisket når totalkvotene, eller områdekvotene er beregnet oppfisket.</article><article class="legalP" id="paragraf-8-ledd-2">Fiskeridirektoratet kan endre denne forskriften og fastsette nærmere bestemmelser som er nødvendige for å oppnå en rasjonell og hensiktsmessig utøvelse eller gjennomføring av fisket.</article></article><article class="legalArticle" data-lovdata-URL="LTI/forskrift/2010-12-14-1602/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Straff</span></h2><article class="legalP" id="paragraf-9-ledd-1">Den som forsettlig eller uaktsomt overtrer bestemmelser gitt i eller i medhold av denne forskriften, straffes i henhold til lov 6. juni 2008 nr. 37 om forvaltning av viltlevande marine ressursar § 60, § 61, § 64 og § 65. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2010-12-14-1602/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Denne forskriften trer i kraft 1. januar 2011 og gjelder til og med 31. desember 2011.</article></article></main></body></html>