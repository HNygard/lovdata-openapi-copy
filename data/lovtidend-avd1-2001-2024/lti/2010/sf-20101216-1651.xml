<!DOCTYPE html><html lang="no"><head><title>Forskrift om endring i forskrift til utfylling og gjennomføring mv. av skattebetalingsloven (skattebetalingsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-12-16-1651</dd><dt class="dokid">DokumentID</dt><dd class="dokid">LTI/forskrift/2010-12-16-1651</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 14 s 2508</dd><dt class="dateInForce">I kraft fra</dt><dd class="dateInForce">2011-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-12-21-1766</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-17-67/§16-50</li></ul></dd><dt class="dateOfPublication">Kunngjort</dt><dd class="dateOfPublication">2010-12-21 15:10</dd><dt class="journalNumber">Journalnummer</dt><dd class="journalNumber">2010-1138</dd><dt class="titleShort">Korttittel</dt><dd class="titleShort">Endr. i skattebetalingsforskriften</dd><dt class="title">Tittel</dt><dd class="title">Forskrift om endring i forskrift til utfylling og gjennomføring mv. av skattebetalingsloven (skattebetalingsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 16. desember 2010 med hjemmel i lov 17. juni 2005 nr. 67 om betaling og innkreving av skatte- og avgiftskrav (skattebetalingsloven) § 16-50 annet ledd.</dd><dt class="refid">RefID</dt><dd class="refid">forskrift/2010-12-16-1651</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til utfylling og gjennomføring mv. av skattebetalingsloven (skattebetalingsforskriften)<ul class="tocSubUl"><li>I<ul class="tocSubUl"><li>§ 16-50-1. Betaling via bank som vilkår for å unngå ansvar</li><li>§ 16-50-2. Kjøp av tjenester og varer sammen med tjenester – avgrensning mot rene varekjøp</li><li>§ 16-50-3. Fastsetting av hva som utgjør vederlaget og vederlagets størrelse som grunnlag for ansvarskrav mot kjøper</li><li>§ 16-50-4. Fastsetting av kjøpers ansvar</li><li>§ 16-50-5. Fastsettingsmyndighet og innkrevingsmyndighet for oppdragsgiveres ansvar for den næringsdrivendes inntektsskatt, trygdeavgift og merverdiavgift</li><li>§ 16-50-6. Saksbehandlingsregler</li><li>§ 16-50-7. Klage</li><li>§ 16-50-8. Søksmål fra kjøper om grunnlaget for ansvarskravet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2010-12-16-1651" id="dokument"><h1>Forskrift om endring i forskrift til utfylling og gjennomføring mv. av skattebetalingsloven (skattebetalingsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2010-12-16-1651/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. desember 2007 nr. 1766 til utfylling og gjennomføring mv. av skattebetalingsloven (skattebetalingsforskriften) gjøres følgende endring:</article> <article class="defaultP" margin-top="true">Ny § 16-50 med deloverskrift skal lyde:</article><span class="futuretitle" id="kapittel-1-foreslåttittel-1">Ansvar for privat oppdragsgiver</span><span class="futuretitle" id="kapittel-1-foreslåttittel-2">§ 16-50. Ansvar for inntektsskatt, trygdeavgift og merverdiavgift for privat oppdragsgiver</span><article class="futureLegalArticle" data-name="§16-50-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 16-50-1</span>. <span class="legalArticleTitle">Betaling via bank som vilkår for å unngå ansvar</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Med betaling via bank eller foretak med rett til å drive betalingsformidling menes betaling fra konto til konto eller betaling på annen måte til mottakers konto i bank eller foretak med rett til å drive betalingsformidling.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Med bank eller foretak med rett til å drive betalingsformidling, menes også utenlandsk bank eller foretak som har tillatelse til å drive betalingsformidling.</article></article><article class="futureLegalArticle" data-name="§16-50-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 16-50-2</span>. <span class="legalArticleTitle">Kjøp av tjenester og varer sammen med tjenester – avgrensning mot rene varekjøp</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Ved vurderingen av om kjøpet gjelder vare eller tjeneste gjelder merverdiavgiftsloven § 1-3 første ledd bokstavene b og c.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Dersom varekjøpet utgjør 80 prosent av leveransens verdi, skal kjøpet regnes som et rent varekjøp.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Ved vurdering av om kjøp av en vare skal anses som et rent varekjøp, eller om varen skal anses kjøpt sammen med en tjeneste, skal det bl.a. legges vekt på om det er en sammenheng mellom varen og tjenesten som ytes, om tjenesteyteren også er leverandør av varen, og om leveringen av varen og tjenesten har nær sammenheng i tid og funksjon.</article></article><article class="futureLegalArticle" data-name="§16-50-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 16-50-3</span>. <span class="legalArticleTitle">Fastsetting av hva som utgjør vederlaget og vederlagets størrelse som grunnlag for ansvarskrav mot kjøper</span></span><article class="legalP" id="kapittel-1-foreslåttparagraf-3-ledd-1">Flere betalinger som gjelder vederlag for samme tjeneste, eller varer sammen med tjenester, skal vurderes som én betaling ved anvendelsen av beløpsgrensen. Ved løpende eller periodiske ytelser skal flere betalinger i samme kalenderår ses samlet. Betalinger for andre gjentatte kjøp fra samme næringsdrivende skal vurderes hver for seg ved anvendelsen av beløpsgrensen.</article></article><article class="futureLegalArticle" data-name="§16-50-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 16-50-4</span>. <span class="legalArticleTitle">Fastsetting av kjøpers ansvar</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Grunnlaget for kjøpers ansvar for skatt og trygdeavgift kan settes til inntil 75 prosent av vederlaget, eksklusive merverdiavgift. Ansvaret beregnes av grunnlaget med den prosent som tilsvarer summen av skattesatsen for alminnelig inntekt og eventuell trygdeavgift for det aktuelle år.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Kjøpers ansvar for unndratt merverdiavgift tilsvarer fastsatt unndratt merverdiavgift for avgiftssubjektet knyttet til oppdraget fra kjøper.</article><article class="numberedLegalP" data-numerator="3" id="kapittel-1-foreslåttparagraf-4-nummer-3">(3) Ansvaret omfatter ikke ilagt tilleggsskatt, tilleggsavgift eller renter og omkostninger som angitt i skattebetalingsloven § 16-1 første ledd annet punktum.</article><article class="numberedLegalP" data-numerator="4" id="kapittel-1-foreslåttparagraf-4-nummer-4">(4) Spørsmål om fastsettelse av medansvar for kjøper kan ikke tas opp mer enn ti år etter at den ansvarsbetingende transaksjonen fant sted.</article></article><article class="futureLegalArticle" data-name="§16-50-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 16-50-5</span>. <span class="legalArticleTitle">Fastsettingsmyndighet og innkrevingsmyndighet for oppdragsgiveres ansvar for den næringsdrivendes inntektsskatt, trygdeavgift og merverdiavgift</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Det skattekontoret som behandler sak om endring av ligning og endring av merverdiavgiftskrav mot den næringsdrivende fastsetter også vederlagets størrelse samt kjøpers skatteansvar og merverdiavgiftsansvar.</article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Innkrevingsmyndighet for ansvarskrav knyttet til unndratt skatt og trygdeavgift er skatteoppkreveren for den kommunen hvor den næringsdrivende hører til. Innkrevingsmyndighet for ansvarskrav knyttet til unndratt merverdiavgift er det skattekontoret som har fastsatt grunnlaget for ansvarskravet.</article><article class="numberedLegalP" data-numerator="3" id="kapittel-1-foreslåttparagraf-5-nummer-3">(3) Ansvarskrav som nevnt i annet ledd kan forenes til felles innkreving hos skatteoppkreveren eller skattekontoret.</article></article><article class="futureLegalArticle" data-name="§16-50-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 16-50-6</span>. <span class="legalArticleTitle">Saksbehandlingsregler</span></span><article class="numberedLegalP" data-numerator="1" id="kapittel-1-foreslåttparagraf-6-nummer-1">(1) Vederlagets størrelse, beregningsgrunnlaget og ansvarskravet fastsettes i vedtak samtidig med eller etter at det er fastsatt nytt skatte- og avgiftsgrunnlag for den næringsdrivende hvor det ikke oppgitte vederlaget inngår.</article><article class="numberedLegalP" data-numerator="2" id="kapittel-1-foreslåttparagraf-6-nummer-2">(2) Før vedtak treffes skal kjøper gis varsel med minst tre ukers frist til å uttale seg.</article><article class="numberedLegalP" data-numerator="3" id="kapittel-1-foreslåttparagraf-6-nummer-3">(3) Kjøper har rett til å bli gjort kjent med opplysninger som angår den næringsdrivendes ligning og/eller merverdiavgiftsfastsettelse og som danner grunnlag for ansvarskravet mot kjøper. Den som gir opplysningene, skal gjøre oppmerksom på at taushetsplikten i ligningsloven § 3-13 nr. 1 og merverdiavgiftsloven § 13-2 første ledd gjelder for kjøper.</article></article><article class="futureLegalArticle" data-name="§16-50-7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 16-50-7</span>. <span class="legalArticleTitle">Klage</span></span><article class="numberedLegalP" data-numerator="1" id="kapittel-1-foreslåttparagraf-7-nummer-1">(1) Kjøper kan påklage skattekontorets vedtak knyttet til grunnlaget for ansvar for unndratt skatt og trygdeavgift til skatteklagenemnda, jf. ligningsloven § 2-2.</article><article class="numberedLegalP" data-numerator="2" id="kapittel-1-foreslåttparagraf-7-nummer-2">(2) Kjøper kan påklage skattekontorets vedtak knyttet til grunnlaget for ansvar for unndratt merverdiavgift til Klagenemnda for merverdiavgift, jf. merverdiavgiftsloven § 19-1 første ledd.</article></article><article class="futureLegalArticle" data-name="§16-50-8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 16-50-8</span>. <span class="legalArticleTitle">Søksmål fra kjøper om grunnlaget for ansvarskravet</span></span><article class="legalP" id="kapittel-1-foreslåttparagraf-8-ledd-1">Kjøpers rett til rettslig prøving av skatte- og avgiftsmyndighetenes vedtak om medansvar for inntektsskatt, trygdeavgift og merverdiavgift følger reglene i ligningsloven § 11-1 og merverdiavgiftsloven § 20-1 så langt de passer.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2010-12-16-1651/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft 1. januar 2011.</article></section></main></body></html>