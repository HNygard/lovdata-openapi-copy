<!DOCTYPE html><html lang="no"><head><title>Mandat for forvaltningen av Statens pensjonsfond Norge</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-12-21-1790</dd><dt class="dokid">DokumentID</dt><dd class="dokid">LTI/forskrift/2010-12-21-1790</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 15 s 2656</dd><dt class="dateInForce">I kraft fra</dt><dd class="dateInForce">2010-12-21, 2011-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-11-07-1228</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-12-21-123/§2</li><li>lov/2005-12-21-123/§7</li></ul></dd><dt class="dateOfPublication">Kunngjort</dt><dd class="dateOfPublication">2010-12-30 14:30</dd><dt class="journalNumber">Journalnummer</dt><dd class="journalNumber">2010-1249</dd><dt class="titleShort">Korttittel</dt><dd class="titleShort">Mandat for forvaltningen av Statens pensjonsfond</dd><dt class="title">Tittel</dt><dd class="title">Mandat for forvaltningen av Statens pensjonsfond Norge</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 21. desember 2010 med hjemmel i lov 21. desember 2005 nr. 123 om Statens pensjonsfond § 2 tredje ledd og § 7.</dd><dt class="refid">RefID</dt><dd class="refid">forskrift/2010-12-21-1790</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Mandat for forvaltningen av Statens pensjonsfond Norge<ul class="tocSubUl"><li>Kapittel 1. Alminnelige bestemmelser<ul class="tocSubUl"><li>§ 1-1. Folketrygdfondets forvaltningsoppdrag</li><li>§ 1-2. Plassering av fondsmidlene</li><li>§ 1-3. Strategisk plan for Folketrygdfondets forvaltning av SPN</li><li>§ 1-4. Eksterne forvaltere og tjenesteytere (utkontraktering)</li><li>§ 1-5. Folketrygdfondets rådgivningsplikt og uttalelsesrett</li></ul></li><li>Kapittel 2. Ansvarlig investeringsvirksomhet<ul class="tocSubUl"><li>§ 2-1. Folketrygdfondets arbeid med ansvarlig forvaltning</li><li>§ 2-2. Eierskapsutøvelse</li><li>§ 2-3. Bidrag til utvikling av gode nasjonale standarder innen ansvarlige investeringer og eierskapsutøvelse</li></ul></li><li>Kapittel 3. Forvaltningen av porteføljen<ul class="tocSubUl"><li>§ 3-1. Strategisk referanseindeks</li><li>§ 3-2. Strategisk obligasjonsindeks</li><li>§ 3-3. Strategisk aksjeindeks</li><li>§ 3-4. Faktisk referanseindeks</li><li>§ 3-5. Tillatte instrumenter</li><li>§ 3-6. Rammer for forvaltningen</li></ul></li><li>Kapittel 4. Verdivurdering, avkastningsmåling og styring, måling og kontroll av risiko<ul class="tocSubUl"><li>§ 4-1. Innledende bestemmelser</li><li>§ 4-2. Verdivurdering og avkastningsmåling</li><li>§ 4-3. Måling og styring av markedsrisiko</li><li>§ 4-4. Måling og styring av kredittrisiko</li><li>§ 4-5. Måling og styring av motpartseksponering</li><li>§ 4-6. Måling og styring av belåning</li><li>§ 4-7. Innlån og utlån av verdipapirer og salg av verdipapirer Folketrygdfondet ikke eier</li><li>§ 4-8. Reinvestering av mottatt kontantsikkerhet</li><li>§ 4-9. Måling og styring av operasjonell risiko</li><li>§ 4-10. Nye instrumenter</li><li>§ 4-11. Folketrygdfondets internkontroll</li></ul></li><li>Kapittel 5. Rammer for forvaltningskostnader og for en godtgjørelsesordning<ul class="tocSubUl"><li>§ 5-1. Ramme for forvaltningskostnader</li><li>§ 5-2. Retningslinjer og rammer for en godtgjørelsesordning</li></ul></li><li>Kapittel 6. Offentlig rapportering<ul class="tocSubUl"><li>§ 6-1. Offentlige rapporter om forvaltningen av fondsmidlene</li><li>§ 6-2. Offentliggjøring av styrets retningslinjer</li></ul></li><li>Kapittel 7. Forholdet mellom departementet og Folketrygdfondet<ul class="tocSubUl"><li>§ 7-1. Orienteringsplikt</li><li>§ 7-2. Folketrygdfondets plikter ved overskridelse av rammer for forvaltningen</li><li>§ 7-3. Departementets plikter ved utelukkelse av selskaper</li><li>§ 7-4. Kvartalsmøter</li></ul></li><li>Kapittel 8. Adgang til å fravike bestemmelsene, overgangsbestemmelser og ikrafttredelse<ul class="tocSubUl"><li>§ 8-1. Adgang til å fravike bestemmelsene</li><li>§ 8-2. Overgangsbestemmelse</li><li>§ 8-3. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2010-12-21-1790" id="dokument"><h1>Mandat for forvaltningen av Statens pensjonsfond Norge</h1><section class="section" data-name="kap1" id="kapittel-1" data-lovdata-URL="LTI/forskrift/2010-12-21-1790/KAPITTEL_1"><h2>Kapittel 1. Alminnelige bestemmelser</h2><article class="legalArticle" data-lovdata-URL="LTI/forskrift/2010-12-21-1790/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Folketrygdfondets forvaltningsoppdrag</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Departementet plasserer Statens pensjonsfond Norge (SPN) som et kapitalinnskudd i Folketrygdfondet i henhold til lov 21. desember 2005 nr. 123 om Statens pensjonsfond § 2 tredje ledd. Folketrygdfondet skal forvalte innskuddet etter bestemmelsene i dette mandatet og bestemmelser gitt i medhold av § 3-4 femte ledd, § 8-1 og § 8-2.</article><article class="numberedLegalP" data-numerator="2" id="kapittel-1-paragraf-1-nummer-2">(2) Folketrygdfondet skal søke å oppnå høyest mulig avkastning etter kostnader over tid målt i norske kroner.</article><article class="numberedLegalP" data-numerator="3" id="kapittel-1-paragraf-1-nummer-3">(3) Folketrygdfondet skal foreta investeringsbeslutninger uavhengig av departementet.</article></article><article class="legalArticle" data-lovdata-URL="LTI/forskrift/2010-12-21-1790/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Plassering av fondsmidlene</span></h3><article class="numberedLegalP" data-numerator="1" id="kapittel-1-paragraf-2-nummer-1">(1) Folketrygdfondet skal i eget navn videreplassere kapitalinnskuddet i en portefølje av finansielle instrumenter og kontantinnskudd.</article><article class="numberedLegalP" data-numerator="2" id="kapittel-1-paragraf-2-nummer-2">(2) Verdien på kapitalinnskuddet settes lik den regnskapsmessige verdien av porteføljen av finansielle instrumenter og kontantinnskudd. Porteføljens regnskapsmessige avkastning fratrukket Folketrygdfondets forvaltningskostnader, tillegges SPN.</article></article><article class="legalArticle" data-lovdata-URL="LTI/forskrift/2010-12-21-1790/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Strategisk plan for Folketrygdfondets forvaltning av SPN</span></h3><article class="numberedLegalP" data-numerator="1" id="kapittel-1-paragraf-3-nummer-1">(1) Folketrygdfondet skal ha en strategisk plan for hvordan forvaltningsoppdraget skal løses. Planen skal oppdateres regelmessig og ved vesentlige endringer i forvaltningen.</article><article class="numberedLegalP" data-numerator="2" id="kapittel-1-paragraf-3-nummer-2">(2) Folketrygdfondet skal regelmessig evaluere i hvilken utstrekning målene i den strategiske planen er nådd.</article></article><article class="legalArticle" data-lovdata-URL="LTI/forskrift/2010-12-21-1790/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Eksterne forvaltere og tjenesteytere (utkontraktering)</span></h3><article class="numberedLegalP" data-numerator="1" id="kapittel-1-paragraf-4-nummer-1">(1) Folketrygdfondet kan benytte eksterne forvaltere og utkontraktere operasjonelle funksjoner så lenge hensyn til risikostyring og internkontroll er ivaretatt, jf. § 4-11.</article><article class="numberedLegalP" data-numerator="2" id="kapittel-1-paragraf-4-nummer-2">(2) Godtgjøringsstrukturen i avtaler med eksterne forvaltere skal være utformet slik at den ivaretar SPNs økonomiske interesser, herunder ta hensyn til tidshorisonten for de aktuelle investeringsstrategiene. De enkelte avtalene med forvaltere om avkastningsavhengige honorarer skal struktureres slik at fondet beholder den vesentligste delen av positiv differanseavkastning.</article></article><article class="legalArticle" data-lovdata-URL="LTI/forskrift/2010-12-21-1790/§1-5" data-name="§1-5" id="kapittel-1-paragraf-5"><h3 class="legalArticleHeader"><span class="legalArticleValue">§ 1-5</span>. <span class="legalArticleTitle">Folketrygdfondets rådgivningsplikt og uttalelsesrett</span></h3><article class="numberedLegalP" data-numerator="1" id="kapittel-1-paragraf-5-nummer-1">(1) Folketrygdfondet skal gi departementet råd om SPNs investeringsstrategi. Råd kan gis av eget tiltak eller etter anmodning fra departementet.</article><article class="numberedLegalP" data-numerator="2" id="kapittel-1-paragraf-5-nummer-2">(2) Folketrygdfondet skal gi departementet råd om behov for endringer i mandatet for forvaltningen av SPN. Slike råd kan gis av eget tiltak eller etter anmodning fra departementet.</article><article class="numberedLegalP" data-numerator="3" id="kapittel-1-paragraf-5-nummer-3">(3) Folketrygdfondet skal ha anledning til å uttale seg før det foretas vesentlige endringer i mandatet for forvaltningen av SPN, og skal ha varsel i rimelig tid for å kunne foreta eventuelle endringer i porteføljen.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2010-12-21-1790/KAPITTEL_2"><h2>Kapittel 2. Ansvarlig investeringsvirksomhet</h2><article class="legalArticle" data-lovdata-URL="LTI/forskrift/2010-12-21-1790/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Folketrygdfondets arbeid med ansvarlig forvaltning</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Forvaltningen av fondsmidlene skal bygge på målet om høyest mulig avkastning, jf. § 1-1 andre ledd. God avkastning på lang sikt anses å være avhengig av en bærekraftig utvikling i økonomisk, miljømessig og samfunnsmessig forstand samt velfungerende, legitime og effektive markeder.</article><article class="numberedLegalP" data-numerator="2" id="kapittel-2-paragraf-1-nummer-2">(2) Folketrygdfondet skal ha interne retningslinjer for å integrere hensyn til god selskapsstyring, miljø og samfunnsmessige forhold i investeringsvirksomheten i tråd med internasjonalt anerkjente prinsipper for ansvarlig investeringsvirksomhet. Integrering av disse hensyn skal skje under hensyn til SPNs investeringsstrategi og rollen som langsiktig finansiell forvalter.</article></article><article class="legalArticle" data-lovdata-URL="LTI/forskrift/2010-12-21-1790/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Eierskapsutøvelse</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Folketrygdfondet skal ha som overordnet målsetning i sin eierskapsutøvelse å sikre SPNs finansielle interesser.</article><article class="numberedLegalP" data-numerator="2" id="kapittel-2-paragraf-2-nummer-2">(2) Eierskapsutøvelsen skal baseres på FNs Global Compact, OECDs retningslinjer for eierskapsutøvelse og OECDs retningslinjer for multinasjonale selskaper. Folketrygdfondet skal ha interne retningslinjer for utøvelse av eierrettighetene hvor det framgår hvordan disse prinsippene er integrert.</article></article><article class="legalArticle" data-lovdata-URL="LTI/forskrift/2010-12-21-1790/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Bidrag til utvikling av gode nasjonale standarder innen ansvarlige investeringer og eierskapsutøvelse</span></h3><article class="legalP" id="kapittel-2-paragraf-3-ledd-1">Folketrygdfondet skal aktivt bidra til utviklingen av gode nasjonale standarder innen ansvarlig investeringsvirksomhet og eierskapsutøvelse.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2010-12-21-1790/KAPITTEL_3"><h2>Kapittel 3. Forvaltningen av porteføljen</h2><article class="legalArticle" data-lovdata-URL="LTI/forskrift/2010-12-21-1790/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Strategisk referanseindeks</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Den strategiske referanseindeksen består av to aktivaklasseindekser; én aksjeindeks og én obligasjonsindeks. Aksjeindeksen utgjør 60 pst. av SPNs strategiske referanseindeks. Obligasjonsindeksen utgjør 40 pst. av SPNs strategiske referanseindeks.</article><article class="numberedLegalP" data-numerator="2" id="kapittel-3-paragraf-1-nummer-2">(2) Hver aktivaklasseindeks består av to strategiske regionindekser: Norge og Norden utenom Norge og Island (Danmark, Finland og Sverige). De to regionindeksene i de to aktivaklassene utgjør til sammen fire delindekser.</article><article class="numberedLegalP" data-numerator="3" id="kapittel-3-paragraf-1-nummer-3">(3) Verdipapirer departementet har utelukket fra investeringsuniverset skal ikke inngå i strategisk referanseindeks. Når et selskaps aksjer utelukkes fra aksjeindeksen, skal de øvrige selskapene i samme regionindeks vektes opp. Når obligasjoner utelukkes fra obligasjonsindeksen, skal øvrige obligasjoner i samme regionindeks vektes opp. Dersom utstederen har utstedt obligasjoner i flere valutaer tilhørende ulike regionindekser, skal oppvektingsregelen anvendes for hver regionindeks.</article></article><article class="legalArticle" data-lovdata-URL="LTI/forskrift/2010-12-21-1790/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Strategisk obligasjonsindeks</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Den strategiske obligasjonsindeksen har følgende sammensetning:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-2-nummer-1-punkt-1"><article class="legalP" id="kapittel-3-paragraf-2-nummer-1-punkt-1-ledd-1">85 pst. består av de finansielle instrumentene som inngår i Barclays Capital Global Aggregate Norway. Denne delen av strategisk obligasjonsindeks kan bestå av lån utstedt i norske kroner, euro, britiske pund, amerikanske dollar, svenske kroner og danske kroner.</article></article></li><li data-li-identifier="b)" data-name="b)"><article class="listArticle" id="kapittel-3-paragraf-2-nummer-1-punkt-2"><article class="legalP" id="kapittel-3-paragraf-2-nummer-1-punkt-2-ledd-1">15 pst. består av Barclays Capital Global Aggregate Scandinavia (ex Norway). Denne delen av referanseindeksen kan bestå av lån utstedt i euro, britiske pund, amerikanske dollar, svenske kroner og danske kroner.</article></article></li><li data-li-identifier="c)" data-name="c)"><article class="listArticle" id="kapittel-3-paragraf-2-nummer-1-punkt-3"><article class="legalP" id="kapittel-3-paragraf-2-nummer-1-punkt-3-ledd-1">Den strategiske obligasjonsindeksen nevnt i bokstav a skal bestå av én privat del og én statsdel. Den private delen skal ha en vekt på 70 pst. av samlet indeksverdi for Barclays Capital Global Aggregate Norway, målt ved hvert månedsskifte. Statsdelen skal ha en vekt på 30 pst. av samlet indeksverdi for Barclays Global Treasury Norway, målt ved hvert månedsskifte.</article></article></li><li data-li-identifier="d)" data-name="d)"><article class="listArticle" id="kapittel-3-paragraf-2-nummer-1-punkt-4"><article class="legalP" id="kapittel-3-paragraf-2-nummer-1-punkt-4-ledd-1">Den strategiske obligasjonsindeksen nevnt i bokstav a skal kurssikres mot norske kroner. Den strategiske obligasjonsindeksen nevnt i bokstav b skal ikke kurssikres mot norske kroner.</article></article></li></ul></article><article class="numberedLegalP" data-numerator="2" id="kapittel-3-paragraf-2-nummer-2">(2) Sammensetningen av strategisk obligasjonsindeks endres i henhold til endringene i sammensetningen som indeksleverandøren gjennomfører.</article></article><article class="legalArticle" data-lovdata-URL="LTI/forskrift/2010-12-21-1790/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Strategisk aksjeindeks</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) Den strategiske aksjeindeksen har følgende sammensetning:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-3-nummer-1-punkt-1"><article class="legalP" id="kapittel-3-paragraf-3-nummer-1-punkt-1-ledd-1">85 pst. består av Oslo Børs Hovedindeks (OSEBX)</article></article></li><li data-li-identifier="b)" data-name="b)"><article class="listArticle" id="kapittel-3-paragraf-3-nummer-1-punkt-2"><article class="legalP" id="kapittel-3-paragraf-3-nummer-1-punkt-2-ledd-1">15 pst. består av VINX Benchmark (CMVINXBXINN) utbyttejustert for investor med norsk skatteposisjon.</article></article></li><li data-li-identifier="c)" data-name="c)"><article class="listArticle" id="kapittel-3-paragraf-3-nummer-1-punkt-3"><article class="legalP" id="kapittel-3-paragraf-3-nummer-1-punkt-3-ledd-1">Selskaper som er børsnotert på Island og i Norge inngår ikke i indeksgrunnlaget for den strategiske aksjeindeksen nevnt i bokstav b. Selskaps- og regionfordelingen innenfor Norden (utenom Norge og Island) fastsettes på grunnlag av indeksleverandørens regelverk for aksjeindeksen VINX Benchmark. Denne delen av strategisk aksjeindeks skal ikke kurssikres mot norske kroner.</article></article></li></ul></article></article><article class="legalArticle" data-lovdata-URL="LTI/forskrift/2010-12-21-1790/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Faktisk referanseindeks</span></h3><article class="numberedLegalP" data-numerator="1" id="kapittel-3-paragraf-4-nummer-1">(1) Faktisk referanseindeks tar utgangspunkt i strategisk referanseindeks, og består av de samme delindeksene som inngår i strategisk referanseindeks, jf. § 3-1 til § 3-3.</article><article class="numberedLegalP" data-numerator="2" id="kapittel-3-paragraf-4-nummer-2">(2) Spesifisering av land og selskaper i delindeksene til faktisk aksjeindeks følger av indeksleverandørens indeksregler.</article><article class="numberedLegalP" data-numerator="3" id="kapittel-3-paragraf-4-nummer-3">(3) Sammensetningen av delindeksene til faktisk obligasjonsindeks endres i henhold til endringene i sammensetningen som indeksleverandøren gjennomfører.</article><article class="numberedLegalP" data-numerator="4" id="kapittel-3-paragraf-4-nummer-4">(4) Den relative andelen av hver delindeks i den faktiske referanseindeksen justeres daglig på grunnlag av totalavkastningen til de verdipapirene som inngår i indeksene.</article><article class="numberedLegalP" data-numerator="5" id="kapittel-3-paragraf-4-nummer-5">(5) Departementet fastsetter nærmere bestemmelser om rebalansering av faktisk referanseindeks.</article></article><article class="legalArticle" data-lovdata-URL="LTI/forskrift/2010-12-21-1790/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Tillatte instrumenter</span></h3><article class="numberedLegalP" data-numerator="1" id="kapittel-3-paragraf-5-nummer-1">(1) Folketrygdfondet kan plassere porteføljen i finansielle instrumenter og kontantinnskudd som er godkjent i henhold til § 4-10, men begrenset til:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-5-nummer-1-punkt-1"><article class="legalP" id="kapittel-3-paragraf-5-nummer-1-punkt-1-ledd-1">omsettelige obligasjoner og andre omsettelige gjeldsinstrumenter, samt depotbevis for slike obligasjoner, utstedt av norske, finske, svenske eller danske utstedere eller av utstedere med notert egenkapital på regulert markedsplass i disse landene.</article></article></li><li data-li-identifier="b)" data-name="b)"><article class="listArticle" id="kapittel-3-paragraf-5-nummer-1-punkt-2"><article class="legalP" id="kapittel-3-paragraf-5-nummer-1-punkt-2-ledd-1">aksjer og verdipapirer som kan sidestilles med noterte aksjer, samt depotbevis for slike aksjer som er notert på regulert markedsplass i Norge, Danmark, Finland eller Sverige.</article></article></li><li data-li-identifier="c)" data-name="c)"><article class="listArticle" id="kapittel-3-paragraf-5-nummer-1-punkt-3"><article class="legalP" id="kapittel-3-paragraf-5-nummer-1-punkt-3-ledd-1">verdipapirer som nevnt i bokstav b i unoterte selskaper hvor styret har utrykt en intensjon om å søke om notering på regulert markedsplass i Norge, Danmark, Finland eller Sverige.</article></article></li><li data-li-identifier="d)" data-name="d)"><article class="listArticle" id="kapittel-3-paragraf-5-nummer-1-punkt-4"><article class="legalP" id="kapittel-3-paragraf-5-nummer-1-punkt-4-ledd-1">pengemarkedsinstrumenter.</article></article></li><li data-li-identifier="e)" data-name="e)"><article class="listArticle" id="kapittel-3-paragraf-5-nummer-1-punkt-5"><article class="legalP" id="kapittel-3-paragraf-5-nummer-1-punkt-5-ledd-1">finansielle derivater, fondsandeler og valutainstrumenter som henger naturlig sammen med aksjer, obligasjoner og valuta.</article></article></li></ul></article><article class="numberedLegalP" data-numerator="2" id="kapittel-3-paragraf-5-nummer-2">(2) Folketrygdfondet kan beholde finansielle instrumenter fondet er investert i som på grunn av utenforliggende forhold ikke opprettholder notering på regulert markedsplass i Norge, Danmark, Finland og Sverige.</article><article class="numberedLegalP" data-numerator="3" id="kapittel-3-paragraf-5-nummer-3">(3) Folketrygdfondet kan eie finansielle instrumenter som tilfaller porteføljen som følge av selskapshendelser.</article></article><article class="legalArticle" data-lovdata-URL="LTI/forskrift/2010-12-21-1790/§3-6" data-name="§3-6" id="kapittel-3-paragraf-6"><h3 class="legalArticleHeader"><span class="legalArticleValue">§ 3-6</span>. <span class="legalArticleTitle">Rammer for forvaltningen</span></h3><article class="numberedLegalP" data-numerator="1" id="kapittel-3-paragraf-6-nummer-1">(1) Folketrygdfondet skal legge opp forvaltningen med sikte på at det annualiserte standardavviket til differanseavkastningen mellom faktisk portefølje og faktisk referanseindeks på ex ante basis (forventet relativ volatilitet) ikke overstiger 3 prosentpoeng. Folketrygdfondet fastsetter en metode for beregning av forventet relativ volatilitet som må godkjennes av departementet.</article><article class="numberedLegalP" data-numerator="2" id="kapittel-3-paragraf-6-nummer-2">(2) Det skal ikke tas valutaposisjoner i den aktive forvaltningen av fondet.</article><article class="numberedLegalP" data-numerator="3" id="kapittel-3-paragraf-6-nummer-3">(3) For alle obligasjonsinvesteringer skal det foreligge en kredittvurdering. Folketrygdfondet skal foreta en intern kredittvurdering når ekstern kredittvurdering ikke foreligger. Alle interne kredittvurderinger skal dokumenteres. Folketrygdfondet skal legge opp forvaltningen med sikte på at høyrisiko obligasjoner (kredittvurdering lavere enn «investment grade») under normale markedsforhold ikke utgjør mer enn 25 prosent av markedsverdien av den private delen av obligasjonsporteføljen.</article><article class="numberedLegalP" data-numerator="4" id="kapittel-3-paragraf-6-nummer-4">(4) Nettoeksponering mot aksjer i porteføljen skal ligge i intervallet 50–70 pst. Nettoeksponering skal beregnes i forhold til netto markedsverdi av fondsmidlene (NAV).</article><article class="numberedLegalP" data-numerator="5" id="kapittel-3-paragraf-6-nummer-5">(5) Folketrygdfondet skal fastsette supplerende risikorammer for forvaltningen for å fange opp risiko som erfaringsmessig ikke fanges godt opp av forventet relativ volatilitet, jf. første ledd ovenfor, herunder:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-6-nummer-5-punkt-1"><article class="legalP" id="kapittel-3-paragraf-6-nummer-5-punkt-1-ledd-1">Rammer for minste sammenfall mellom porteføljen og faktisk referanseindeks.</article></article></li><li data-li-identifier="b)" data-name="b)"><article class="listArticle" id="kapittel-3-paragraf-6-nummer-5-punkt-2"><article class="legalP" id="kapittel-3-paragraf-6-nummer-5-punkt-2-ledd-1">Rammer for kredittrisiko, både på enkeltutstedernivå og på porteføljenivå.</article></article></li><li data-li-identifier="c)" data-name="c)"><article class="listArticle" id="kapittel-3-paragraf-6-nummer-5-punkt-3"><article class="legalP" id="kapittel-3-paragraf-6-nummer-5-punkt-3-ledd-1">Rammer for likviditetsrisiko.</article></article></li><li data-li-identifier="d)" data-name="d)"><article class="listArticle" id="kapittel-3-paragraf-6-nummer-5-punkt-4"><article class="legalP" id="kapittel-3-paragraf-6-nummer-5-punkt-4-ledd-1">Rammer for motpartseksponering. Rammene skal inkludere grenser for minimum kredittvurdering til motparter for usikrede innskudd, ikke-børsnoterte derivathandler og andre typer kontrakter som påfører Folketrygdfondet motpartsrisiko.</article></article></li><li data-li-identifier="e)" data-name="e)"><article class="listArticle" id="kapittel-3-paragraf-6-nummer-5-punkt-5"><article class="legalP" id="kapittel-3-paragraf-6-nummer-5-punkt-5-ledd-1">Rammer for belåning, herunder rammer for bruttoeksponering mot ulike aktivaklasser. Belåning kan benyttes med sikte på gjennomføring av forvalteroppdraget på en effektiv måte, men ikke med sikte på å øke SPNs økonomiske eksponering mot risikable aktiva.</article></article></li><li data-li-identifier="f)" data-name="f)"><article class="listArticle" id="kapittel-3-paragraf-6-nummer-5-punkt-6"><article class="legalP" id="kapittel-3-paragraf-6-nummer-5-punkt-6-ledd-1">Rammer for reinvestering av mottatt kontantsikkerhet. Reinvestering skal ikke gjøres med sikte på å øke SPNs økonomiske eksponering mot risikable aktiva.</article></article></li></ul></article><article class="numberedLegalP" data-numerator="6" id="kapittel-3-paragraf-6-nummer-6">(6) Rammene nevnt i femte ledd skal legges fram for departementet minst fire uker før planlagt ikrafttredelse. Senere utvidelser av rammene skal legges fram for departementet minst fire uker før planlagt ikrafttredelse, med mindre særlige forhold tilsier kortere frist.</article><article class="numberedLegalP" data-numerator="7" id="kapittel-3-paragraf-6-nummer-7">(7) Folketrygdfondet kan eie andeler for inntil 15 prosent av aksjekapital eller egenkapitalbevis i ett enkelt selskap i Norge. Folketrygdfondet kan eie andeler for inntil 5 prosent av aksjekapital eller egenkapitalbevis i ett enkelt selskap i Danmark, Finland og Sverige. Et selskaps eie av egne andeler skal ikke tas med ved beregning etter denne bestemmelsen.</article><article class="numberedLegalP" data-numerator="8" id="kapittel-3-paragraf-6-nummer-8">(8) Fondsmidlene skal ikke plasseres i verdipapirer som departementet har utelukket fra investeringsuniverset.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2010-12-21-1790/KAPITTEL_4"><h2>Kapittel 4. Verdivurdering, avkastningsmåling og styring, måling og kontroll av risiko</h2><article class="legalArticle" data-lovdata-URL="LTI/forskrift/2010-12-21-1790/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Innledende bestemmelser</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) Folketrygdfondet skal fastsette prinsipper for verdivurdering, avkastningsmåling og styring, måling og kontroll av risiko som minst oppfyller internasjonalt anerkjente standarder og metoder. Folketrygdfondet skal regelmessig evaluere sitt arbeid og sin kompetanse knyttet til Folketrygdfondets risikostyring og internkontroll.</article><article class="numberedLegalP" data-numerator="2" id="kapittel-4-paragraf-1-nummer-2">(2) Folketrygdfondet skal ha rutiner for rapportering av risiko og eksponeringer på de områder som dekkes av dette kapitlet. Målemetodene skal utfylle hverandre.</article></article><article class="legalArticle" data-lovdata-URL="LTI/forskrift/2010-12-21-1790/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Verdivurdering og avkastningsmåling</span></h3><article class="numberedLegalP" data-numerator="1" id="kapittel-4-paragraf-2-nummer-1">(1) Avkastningen i aksje- og obligasjonsporteføljen skal måles i kroner.</article><article class="numberedLegalP" data-numerator="2" id="kapittel-4-paragraf-2-nummer-2">(2) Avkastningsberegningene skal utarbeides i samsvar med metodikken i Global Investment Performance Standards (GIPS).</article><article class="numberedLegalP" data-numerator="3" id="kapittel-4-paragraf-2-nummer-3">(3) Folketrygdfondet skal fastsette prinsipper for prising og avkastningsmåling av de finansielle instrumentene som inngår i den faktiske porteføljen.</article><article class="numberedLegalP" data-numerator="4" id="kapittel-4-paragraf-2-nummer-4">(4) Metoden for å fastsette verdien av finansielle instrumenter skal være etterprøvbar og med rimelig sikkerhet representere den virkelige verdien av fondsmidlene på måletidspunktet.</article></article><article class="legalArticle" data-lovdata-URL="LTI/forskrift/2010-12-21-1790/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Måling og styring av markedsrisiko</span></h3><article class="numberedLegalP" data-numerator="1" id="kapittel-4-paragraf-3-nummer-1">(1) Folketrygdfondet skal fastsette prinsipper for måling og styring av markedsrisiko i forvaltningen, herunder relevante kilder til systematisk risiko, jf. § 3-6. Målingene skal søke å fange opp all relevant markedsrisiko knyttet til de finansielle instrumentene som brukes i forvaltningen. Risikoen skal anslås ved hjelp av flere forskjellige metoder. Det skal gjennomføres stresstester, blant annet basert på historiske hendelser og scenarier for framtidig utvikling i systematiske risikofaktorer.</article><article class="numberedLegalP" data-numerator="2" id="kapittel-4-paragraf-3-nummer-2">(2) Analyser av ekstremhendelsesrisiko skal være en integrert del av risikostyringen av SPN.</article></article><article class="legalArticle" data-lovdata-URL="LTI/forskrift/2010-12-21-1790/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Måling og styring av kredittrisiko</span></h3><article class="legalP" id="kapittel-4-paragraf-4-ledd-1">Folketrygdfondet skal fastsette prinsipper for måling og styring av kredittrisikoen, jf. § 3-6. Målingene av kredittrisiko skal søke å fange opp all relevant kredittrisiko knyttet til de finansielle instrumentene som brukes i forvaltningen.</article></article><article class="legalArticle" data-lovdata-URL="LTI/forskrift/2010-12-21-1790/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Måling og styring av motpartseksponering</span></h3><article class="numberedLegalP" data-numerator="1" id="kapittel-4-paragraf-5-nummer-1">(1) Folketrygdfondet skal fastsette prinsipper for måling og styring av motpartseksponering, jf. § 3-6.</article><article class="numberedLegalP" data-numerator="2" id="kapittel-4-paragraf-5-nummer-2">(2) Folketrygdfondet skal ha betryggende rutiner og systemer for utvelgelse og evaluering av motparter. Folketrygdfondet skal fastsette maksimumsrammer for eksponering, minstekrav til kredittvurdering og standarder for sikkerhetsstillelse, håndtering av sikkerheter og ordninger for motregning. Samlet motpartseksponering skal beregnes i henhold til internasjonalt anerkjente metoder.</article></article><article class="legalArticle" data-lovdata-URL="LTI/forskrift/2010-12-21-1790/§4-6" data-name="§4-6" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>. <span class="legalArticleTitle">Måling og styring av belåning</span></h3><article class="legalP" id="kapittel-4-paragraf-6-ledd-1">Folketrygdfondet skal fastsette prinsipper for måling og styring av belåning i porteføljen, jf. § 3-6. Prinsippene skal omfatte implisitt belåning som oppnås gjennom derivater og reinvestering av kontantsikkerhet som blir stilt ved verdipapirutlån eller gjenkjøpsavtaler.</article></article><article class="legalArticle" data-lovdata-URL="LTI/forskrift/2010-12-21-1790/§4-7" data-name="§4-7" id="kapittel-4-paragraf-7"><h3 class="legalArticleHeader"><span class="legalArticleValue">§ 4-7</span>. <span class="legalArticleTitle">Innlån og utlån av verdipapirer og salg av verdipapirer Folketrygdfondet ikke eier</span></h3><article class="numberedLegalP" data-numerator="1" id="kapittel-4-paragraf-7-nummer-1">(1) Folketrygdfondet skal fastsette retningslinjer for innlån og utlån av verdipapirer og for salg av verdipapirer Folketrygdfondet ikke eier (short-salg).</article><article class="numberedLegalP" data-numerator="2" id="kapittel-4-paragraf-7-nummer-2">(2) Salg av verdipapirer Folketrygdfondet ikke eier kan bare foretas dersom Folketrygdfondet har tilgang til verdipapirene gjennom en etablert låneordning.</article></article><article class="legalArticle" data-lovdata-URL="LTI/forskrift/2010-12-21-1790/§4-8" data-name="§4-8" id="kapittel-4-paragraf-8"><h3 class="legalArticleHeader"><span class="legalArticleValue">§ 4-8</span>. <span class="legalArticleTitle">Reinvestering av mottatt kontantsikkerhet</span></h3><article class="legalP" id="kapittel-4-paragraf-8-ledd-1">Folketrygdfondet skal fastsette retningslinjer for reinvestering av mottatt kontantsikkerhet, jf. § 3-6.</article></article><article class="legalArticle" data-lovdata-URL="LTI/forskrift/2010-12-21-1790/§4-9" data-name="§4-9" id="kapittel-4-paragraf-9"><h3 class="legalArticleHeader"><span class="legalArticleValue">§ 4-9</span>. <span class="legalArticleTitle">Måling og styring av operasjonell risiko</span></h3><article class="numberedLegalP" data-numerator="1" id="kapittel-4-paragraf-9-nummer-1">(1) Folketrygdfondet skal nærmere definere og avgrense innholdet i begrepet operasjonell risiko.</article><article class="numberedLegalP" data-numerator="2" id="kapittel-4-paragraf-9-nummer-2">(2) Operasjonelle risikofaktorer skal identifiseres, vurderes etter sannsynlighet og konsekvens, overvåkes og håndteres.</article></article><article class="legalArticle" data-lovdata-URL="LTI/forskrift/2010-12-21-1790/§4-10" data-name="§4-10" id="kapittel-4-paragraf-10"><h3 class="legalArticleHeader"><span class="legalArticleValue">§ 4-10</span>. <span class="legalArticleTitle">Nye instrumenter</span></h3><article class="numberedLegalP" data-numerator="1" id="kapittel-4-paragraf-10-nummer-1">(1) Før fondsmidlene investeres skal Folketrygdfondet godkjenne alle finansielle instrumenter og nye motparter som benyttes i forvaltningen.</article><article class="numberedLegalP" data-numerator="2" id="kapittel-4-paragraf-10-nummer-2">(2) Folketrygdfondets godkjenning skal avhenge av at instrumentet bidrar til en effektiv gjennomføring av forvaltningsoppdraget og at Folketrygdfondet kan sikre en helhetlig styring, kontroll og oppfølging av all relevant investeringsrisiko og operasjonell risiko.</article><article class="numberedLegalP" data-numerator="3" id="kapittel-4-paragraf-10-nummer-3">(3) Godkjenningen skal dokumenteres.</article></article><article class="legalArticle" data-lovdata-URL="LTI/forskrift/2010-12-21-1790/§4-11" data-name="§4-11" id="kapittel-4-paragraf-11"><h3 class="legalArticleHeader"><span class="legalArticleValue">§ 4-11</span>. <span class="legalArticleTitle">Folketrygdfondets internkontroll</span></h3><article class="legalP" id="kapittel-4-paragraf-11-ledd-1">Forskrift 22. september 2008 nr. 1080 om risikostyring og internkontroll gjelder så langt den passer.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2010-12-21-1790/KAPITTEL_5"><h2>Kapittel 5. Rammer for forvaltningskostnader og for en godtgjørelsesordning</h2><article class="legalArticle" data-lovdata-URL="LTI/forskrift/2010-12-21-1790/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Ramme for forvaltningskostnader</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) Folketrygdfondet skal innen 1. desember hvert år sende departementet et begrunnet forslag til ramme for forvaltningskostnader knyttet til forvaltningen av SPN basert på overslag over neste års forvaltningskostnader.</article><article class="numberedLegalP" data-numerator="2" id="kapittel-5-paragraf-1-nummer-2">(2) Departementet fastsetter rammen for forvaltningskostnadene som et kronebeløp.</article><article class="numberedLegalP" data-numerator="3" id="kapittel-5-paragraf-1-nummer-3">(3) Totale faktiske forvaltningskostnader samt midler til å dekke utbyttekrav knyttet til den innskutte ansvarlige kapitalen i Folketrygdfondet kan trekkes direkte fra SPNs brutto avkastning, jf. § 1-2 annet ledd.</article></article><article class="legalArticle" data-lovdata-URL="LTI/forskrift/2010-12-21-1790/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Retningslinjer og rammer for en godtgjørelsesordning</span></h3><article class="numberedLegalP" data-numerator="1" id="kapittel-5-paragraf-2-nummer-1">(1) Styret skal fastsette retningslinjer og rammer for en godtgjørelsesordning. Godtgjørelsesordningen skal inneholde særskilte bestemmelser for ledende ansatte, for andre ansatte og tillitsvalgte med arbeidsoppgaver av vesentlig betydning for foretakets risikoeksponering og for andre ansatte og tillitsvalgte med tilsvarende godtgjørelse, samt for andre ansatte og tillitsvalgte med kontrolloppgaver.</article><article class="numberedLegalP" data-numerator="2" id="kapittel-5-paragraf-2-nummer-2">(2) Godtgjørelsesordningen skal bidra til å fremme og gi insentiver til god styring av og kontroll med risikoen for forvaltningen, motvirke for høy risikotaking, og bidra til å unngå interessekonflikter.</article><article class="numberedLegalP" data-numerator="3" id="kapittel-5-paragraf-2-nummer-3">(3) Forskrift 1. desember 2010 nr. 1507 med senere endringer om godtgjørelse i finansinstitusjoner, verdipapirforetak og forvaltningsselskaper for verdipapirfond gjelder tilsvarende med nødvendige tilpasninger.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2010-12-21-1790/KAPITTEL_6"><h2>Kapittel 6. Offentlig rapportering</h2><article class="legalArticle" data-lovdata-URL="LTI/forskrift/2010-12-21-1790/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Offentlige rapporter om forvaltningen av fondsmidlene</span></h3><article class="numberedLegalP" data-numerator="1" id="kapittel-6-paragraf-1-nummer-1">(1) Folketrygdfondet skal utarbeide offentlige kvartals- og årsrapporter om forvaltningen av fondsmidlene. Ved utarbeidelsen skal det legges til grunn at det skal være størst mulig åpenhet om forvaltningen innenfor de rammer som settes av en forsvarlig gjennomføring av forvalteroppdraget.</article><article class="numberedLegalP" data-numerator="2" id="kapittel-6-paragraf-1-nummer-2">(2) Rapportene skal bestå av en beskrivende del og utdrag av de deler av Folketrygdfondets regnskap som vedrører forvaltningen av fondsmidlene, fastsatt i henhold til de til enhver tid gjeldende regnskapsregler for Folketrygdfondet.</article><article class="numberedLegalP" data-numerator="3" id="kapittel-6-paragraf-1-nummer-3">(3) Den beskrivende delen skal inneholde en rettvisende og utfyllende oversikt over fondsmidlenes verdiutvikling, kostnader, forvaltningsstrategier, verdiskaping i den operative forvaltningen og av relevant risiko i kapitalforvaltningen, herunder utnyttelse av rammene gitt i dette mandatet. I tillegg skal det gis en redegjørelse for organiseringen av kapitalforvaltningen i Folketrygdfondet.</article><article class="numberedLegalP" data-numerator="4" id="kapittel-6-paragraf-1-nummer-4">(4) Folketrygdfondet skal i den beskrivende delen av årsrapporten eller i en egen eierrapport redegjøre for Folketrygdfondets arbeid innen eierskapsutøvelse og integrering av hensynet til god selskapsstyring, miljø og samfunnsmessige forhold.</article><article class="numberedLegalP" data-numerator="5" id="kapittel-6-paragraf-1-nummer-5">(5) Dersom beregningsmetodene som ligger til grunn for rapportering av avkastning og risiko er endret siden den sist utgitte rapporten, skal det redegjøres for hvorfor metodene er endret og det skal gis opplysninger om eventuelle effekter av dette. Det skal videre gis proformatall i henhold til tidligere beregningsmetoder i fire påfølgende rapporter.</article><article class="numberedLegalP" data-numerator="6" id="kapittel-6-paragraf-1-nummer-6">(6) Årsrapporten skal offentliggjøres senest tre måneder etter utløp av regnskapsåret. Rapportenes hovedpunkter skal gjøres tilgjengelig i trykt form. Øvrig rapportering kan skje i elektronisk form.</article></article><article class="legalArticle" data-lovdata-URL="LTI/forskrift/2010-12-21-1790/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Offentliggjøring av styrets retningslinjer</span></h3><article class="legalP" id="kapittel-6-paragraf-2-ledd-1">Prinsipper, retningslinjer og rammer fastsatt av Folketrygdfondets styre som følger av dette mandatet skal offentliggjøres.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2010-12-21-1790/KAPITTEL_7"><h2>Kapittel 7. Forholdet mellom departementet og Folketrygdfondet</h2><article class="legalArticle" data-lovdata-URL="LTI/forskrift/2010-12-21-1790/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Orienteringsplikt</span></h3><article class="numberedLegalP" data-numerator="1" id="kapittel-7-paragraf-1-nummer-1">(1) Folketrygdfondet skal oversende departementet den strategiske planen, jf. § 1-3.</article><article class="numberedLegalP" data-numerator="2" id="kapittel-7-paragraf-1-nummer-2">(2) Folketrygdfondet skal orientere departementet dersom SPNs verdier endrer seg vesentlig og om andre vesentlige forhold i forvaltningen.</article><article class="numberedLegalP" data-numerator="3" id="kapittel-7-paragraf-1-nummer-3">(3) Folketrygdfondet skal gi departementet de opplysninger departementet ber om, herunder opplysninger til selskap som bistår departementet i vurderingen av Folketrygdfondets forvaltning av SPN. Dataene skal kunne leveres i datalesbar form.</article><article class="numberedLegalP" data-numerator="4" id="kapittel-7-paragraf-1-nummer-4">(4) Orientering skal skje uten ugrunnet opphold etter at forholdet som utløser orienteringsplikten har oppstått.</article></article><article class="legalArticle" data-lovdata-URL="LTI/forskrift/2010-12-21-1790/§7-2" data-name="§7-2" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Folketrygdfondets plikter ved overskridelse av rammer for forvaltningen</span></h3><article class="numberedLegalP" data-numerator="1" id="kapittel-7-paragraf-2-nummer-1">(1) Dersom det oppstår situasjoner der rammene i § 3-6 blir overskredet, skal Folketrygdfondet uten ugrunnet opphold foreta en vurdering av hvordan forvaltningen kan bringes innenfor rammene på en hensiktsmessig og kostnadseffektiv måte.</article><article class="numberedLegalP" data-numerator="2" id="kapittel-7-paragraf-2-nummer-2">(2) Departementet skal orienteres ved vesentlige brudd på rammene nevnt i første ledd.</article></article><article class="legalArticle" data-lovdata-URL="LTI/forskrift/2010-12-21-1790/§7-3" data-name="§7-3" id="kapittel-7-paragraf-3"><h3 class="legalArticleHeader"><span class="legalArticleValue">§ 7-3</span>. <span class="legalArticleTitle">Departementets plikter ved utelukkelse av selskaper</span></h3><article class="legalP" id="kapittel-7-paragraf-3-ledd-1">Departementet skal gi Folketrygdfondet melding om at et selskap er utelukket fra investeringsuniverset. Folketrygdfondet skal gis en frist på to kalendermåneder til å gjennomføre nedsalg. Folketrygdfondet skal så snart nedsalg er gjennomført gi melding til departementet.</article></article><article class="legalArticle" data-lovdata-URL="LTI/forskrift/2010-12-21-1790/§7-4" data-name="§7-4" id="kapittel-7-paragraf-4"><h3 class="legalArticleHeader"><span class="legalArticleValue">§ 7-4</span>. <span class="legalArticleTitle">Kvartalsmøter</span></h3><article class="numberedLegalP" data-numerator="1" id="kapittel-7-paragraf-4-nummer-1">(1) Det skal avholdes møter mellom departementet og Folketrygdfondet minst hvert kvartal. Møtene finner sted etter innkalling fra departementet. Departementet utarbeider nærmere spesifikasjon av hvilke data som skal oversendes som grunnlag for departementets forberedelse til kvartalsmøtet, format og tidspunkt for oversendelsen.</article><article class="numberedLegalP" data-numerator="2" id="kapittel-7-paragraf-4-nummer-2">(2) På møtet skal følgende behandles:<ul class="defaultList"><li data-li-identifier="a)" data-name="a)"><article class="listArticle" id="kapittel-7-paragraf-4-nummer-2-punkt-1"><article class="legalP" id="kapittel-7-paragraf-4-nummer-2-punkt-1-ledd-1">resultatene for siste kvartal</article></article></li><li data-li-identifier="b)" data-name="b)"><article class="listArticle" id="kapittel-7-paragraf-4-nummer-2-punkt-2"><article class="legalP" id="kapittel-7-paragraf-4-nummer-2-punkt-2-ledd-1">hovedpunkter i eierskapsutøvelsen siste kvartal</article></article></li><li data-li-identifier="c)" data-name="c)"><article class="listArticle" id="kapittel-7-paragraf-4-nummer-2-punkt-3"><article class="legalP" id="kapittel-7-paragraf-4-nummer-2-punkt-3-ledd-1">andre saker departementet eller Folketrygdfondet har meldt opp for behandling.</article></article></li></ul></article></article></section><section class="section" data-name="kap8" id="kapittel-8" data-lovdata-URL="LTI/forskrift/2010-12-21-1790/KAPITTEL_8"><h2>Kapittel 8. Adgang til å fravike bestemmelsene, overgangsbestemmelser og ikrafttredelse</h2><article class="legalArticle" data-lovdata-URL="LTI/forskrift/2010-12-21-1790/§8-1" data-name="§8-1" id="kapittel-8-paragraf-1"><h3 class="legalArticleHeader"><span class="legalArticleValue">§ 8-1</span>. <span class="legalArticleTitle">Adgang til å fravike bestemmelsene</span></h3><article class="legalP" id="kapittel-8-paragraf-1-ledd-1">Departementet kan i særlige tilfeller tillate Folketrygdfondet å fravike bestemmelsene i dette mandatet.</article></article><article class="legalArticle" data-lovdata-URL="LTI/forskrift/2010-12-21-1790/§8-2" data-name="§8-2" id="kapittel-8-paragraf-2"><h3 class="legalArticleHeader"><span class="legalArticleValue">§ 8-2</span>. <span class="legalArticleTitle">Overgangsbestemmelse</span></h3><article class="legalP" id="kapittel-8-paragraf-2-ledd-1">Departementet kan fastsette særskilte overgangsbestemmelser.</article></article><article class="legalArticle" data-lovdata-URL="LTI/forskrift/2010-12-21-1790/§8-3" data-name="§8-3" id="kapittel-8-paragraf-3"><h3 class="legalArticleHeader"><span class="legalArticleValue">§ 8-3</span>. <span class="legalArticleTitle">Ikrafttredelse</span></h3><article class="numberedLegalP" data-numerator="1" id="kapittel-8-paragraf-3-nummer-1">(1) Kapittel 5 og § 8-2 trer i kraft straks. Øvrige bestemmelser trer i kraft 1. januar 2011.</article><article class="numberedLegalP" data-numerator="2" id="kapittel-8-paragraf-3-nummer-2">(2) Forskrift 7. november 2007 nr. 1228 om forvaltningen av Statens pensjonsfond Norge og retningslinjer 20. desember 2007 for forvaltningen av Statens pensjonsfond Norge med senere endringer, oppheves 1. januar 2011. Fra samme dato opphører forvaltningsavtale 4. januar 2010 mellom departementet og Folketrygdfondet.</article></article></section></main></body></html>