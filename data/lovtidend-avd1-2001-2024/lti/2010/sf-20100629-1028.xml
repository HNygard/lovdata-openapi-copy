<!DOCTYPE html><html lang="no"><head><title>Forskrift om endring i forskrift for ressursforvaltning i petroleumsvirksomheten (ressursforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-06-29-1028</dd><dt class="dokid">DokumentID</dt><dd class="dokid">LTI/forskrift/2010-06-29-1028</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 8 s 1519</dd><dt class="dateInForce">I kraft fra</dt><dd class="dateInForce">2010-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-06-18-749</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-11-29-72/§10-18</li><li>forskrift/1997-06-27-653/§6</li><li>forskrift/1997-06-27-653/§46</li><li>forskrift/1997-06-27-653/§47</li><li>forskrift/1997-06-27-653/§48</li><li>forskrift/1997-06-27-653/§53</li><li>forskrift/1997-06-27-653/§67</li><li>forskrift/1997-06-27-653/§74</li><li>forskrift/1997-06-27-653/§79</li><li>forskrift/1997-06-27-653/§86</li><li>forskrift/1991-10-04-1016</li></ul></dd><dt class="dateOfPublication">Kunngjort</dt><dd class="dateOfPublication">2010-07-02 15:15</dd><dt class="journalNumber">Journalnummer</dt><dd class="journalNumber">2010-0672</dd><dt class="titleShort">Korttittel</dt><dd class="titleShort">Endr. i ressursforskriften</dd><dt class="title">Tittel</dt><dd class="title">Forskrift om endring i forskrift for ressursforvaltning i petroleumsvirksomheten (ressursforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Oljedirektoratet 29. juni 2010 med hjemmel i lov 29. november 1996 nr. 72 om petroleumsvirksomhet § 10-18, jf. forskrift 27. juni 1997 nr. 653 til lov om petroleumsvirksomhet § 6 niende ledd, § 46, § 47, § 48, § 53, § 67, § 74, § 79 og § 86, jf. delegeringsvedtak 4. oktober 1991 nr. 1016.</dd><dt class="refid">RefID</dt><dd class="refid">forskrift/2010-06-29-1028</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift for ressursforvaltning i petroleumsvirksomheten (ressursforskriften)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2010-06-29-1028" id="dokument"><h1>Forskrift om endring i forskrift for ressursforvaltning i petroleumsvirksomheten (ressursforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2010-06-29-1028/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 18. juni 2001 nr. 749 om ressursforvaltning i petroleumsvirksomheten (ressursforskriften) gjøres følgende endringer:</article> <article class="defaultP" margin-top="true">§ 5 sjette ledd nytt andre punktum skal lyde:</article><article class="legalP" id="kapittel-1-ledd-2">Oppdraget som fiskerikyndig skal gjennomføres objektivt og upartisk i forholdet mellom oppdragsgiver og fiskeriinteresser.</article> <article class="defaultP" margin-top="true">§ 6 skal lyde:</article><article class="legalP" id="kapittel-1-ledd-3">Den fiskerikyndige skal ha gjennomført og bestått prøve for godkjent kurs. Oljedirektoratet fastsetter det faglige innholdet, tid og sted for slikt kurs og utsteder kursbevis. Det kan kreves egenandel for deltakelse på kurset.</article><article class="legalP" id="kapittel-1-ledd-4">For å kunne delta på kurset må kandidaten beherske det norske og engelske språk og kunne dokumentere at han i løpet av de siste fem årene har vært aktiv fisker i minst tolv måneder til sammen. Kandidaten må også dokumentere kunnskap om fiskeriaktiviteten i de farvann hvor det seismiske fartøyet skal operere, differensiert etter sør for 62 grader nord, mellom 62–67 grader nord og nord for 67 grader nord. Kandidaten må som minimum ha løst navigasjonssertifikat for fiskeskipper klasse C eller tilsvarende.</article><article class="legalP" id="kapittel-1-ledd-5">Den fiskerikyndige må også etter bestått kurs kunne dokumentere at han i løpet av de siste fem årene har vært aktiv fisker og/eller fiskerikyndig person i minst tolv måneder til sammen.</article><article class="legalP" id="kapittel-1-ledd-6">Oljedirektoratet fører liste over personer som har bestått kurs og utsteder bekreftelse på retten til å praktisere som fiskerikyndig. Bekreftelsen har en gyldighetstid på fem år og må deretter fornyes. Oljedirektoratet kan bestemme at den som ikke oppfyller aktivitetsplikten som aktiv fisker og/eller fiskerikyndig eller på annen måte ikke oppfyller sine plikter som fiskerikyndig, kan miste retten til å praktisere som fiskerikyndig person.</article><article class="legalP" id="kapittel-1-ledd-7">Den fiskerikyndige personen har plikt til å gjøre seg kjent med innholdet i tillatelsen og andre relevante bestemmelser. Manual med informasjon for den fiskerikyndige fastsettes av Oljedirektoratet og skal medbringes under hvert oppdrag</article> <article class="defaultP" margin-top="true">§ 7 nytt andre ledd skal lyde:</article><article class="legalP" id="kapittel-1-ledd-8">Kartlegging med skrogmontert eller ROV-montert utstyr, typisk kamera, videokamera, multistråle ekkolodd, penetrerende ekkolodd, sonar/sidesøkende sonar og akustisk/elektromagnetisk rørdetektor omfattes ikke av rapporteringsplikten.</article> <article class="defaultP" margin-top="true">§ 7 nåværende andre til femte ledd blir nye tredje til sjette ledd hvor fjerde ledd skal lyde:</article><article class="legalP" id="kapittel-1-ledd-9">Oljedirektoratet kan gjøre unntak fra fristene i første og tredje ledd.</article></section><section class="section" data-name="kapII" id="kapittel-2" data-lovdata-URL="LTI/forskrift/2010-06-29-1028/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juli 2010.</article> <article class="defaultP" margin-top="true">I merknadene til § 3 skal overskriften «<i>Merknadskapittel 2 Om undersøkelsestillatelse</i>» endres til «<i>Merknadskapittel 2 Om undersøkelsesaktivitet</i>».</article> <article class="defaultP" margin-top="true">I merknadene til § 8 skal leddet etter overskriften «<i>Hovedplan</i>» lyde:</article><article class="legalP" id="kapittel-2-ledd-2">Hovedplan skal sendes inn sammen med PUD eller søknad om fritak for PUD, jf. også veiledning til PUD og PAD.</article> <article class="defaultP" margin-top="true">Merknadene til § 21 andre punktum oppheves.</article></section></main></body></html>