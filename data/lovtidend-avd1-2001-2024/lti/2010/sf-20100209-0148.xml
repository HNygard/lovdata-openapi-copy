<!DOCTYPE html><html lang="no"><head><title>Forskrift om endring i forskrift til lov om toll og vareførsel (tollforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-02-09-148</dd><dt class="dokid">DokumentID</dt><dd class="dokid">LTI/forskrift/2010-02-09-148</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 2 s 314</dd><dt class="dateInForce">I kraft fra</dt><dd class="dateInForce">2010-02-15</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-12-17-1502</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-12-21-119/§3-1</li><li>lov/2007-12-21-119/§3-3</li><li>lov/2007-12-21-119/§4-10</li><li>lov/2007-12-21-119/§4-11</li><li>lov/2007-12-21-119/§4-13</li><li>lov/2007-12-21-119/§4-20</li><li>lov/2007-12-21-119/§4-23</li><li>lov/2007-12-21-119/§4-30</li><li>lov/2007-12-21-119/§4-33</li><li>lov/2007-12-21-119/§4-34</li><li>lov/2007-12-21-119/§5-1</li><li>lov/2007-12-21-119/§5-2</li><li>lov/2007-12-21-119/§5-4</li><li>lov/2007-12-21-119/§5-6</li><li>lov/2007-12-21-119/§7-17</li><li>forskrift/2008-11-25-1256</li></ul></dd><dt class="dateOfPublication">Kunngjort</dt><dd class="dateOfPublication">2010-02-12 14:00</dd><dt class="journalNumber">Journalnummer</dt><dd class="journalNumber">2010-0113</dd><dt class="titleShort">Korttittel</dt><dd class="titleShort">Endr. i tollforskriften</dd><dt class="title">Tittel</dt><dd class="title">Forskrift om endring i forskrift til lov om toll og vareførsel (tollforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Toll- og avgiftsdirektoratet 9. februar 2010 med hjemmel i lov 21. desember 2007 nr. 119 om toll og vareførsel (tolloven) § 3-1, § 3-3, § 4-10, § 4-11, § 4-13, § 4-20, § 4-23, § 4-30, § 4-33, § 4-34, § 5-1, § 5-2, § 5-4, § 5-6 og § 7-17 jf. delegeringsvedtak 25. november 2008 nr. 1256.</dd><dt class="refid">RefID</dt><dd class="refid">forskrift/2010-02-09-148</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til lov om toll og vareførsel (tollforskriften)<ul class="tocSubUl"><li>I<ul class="tocSubUl"><li>§ 3-1-14. Unntak fra melde- og fremleggelsesplikt ved innførsel av vare til ervervsmessig bruk</li><li>§ 4-10-2. Andre typer deklarering ved innførsel</li><li>§ 4-10-4. Unntak fra deklareringsplikt ved innførsel</li><li>§ 5-2-3. Disponering over ufortollet proviant dersom tollfritaket er bortfalt</li><li>§ 5-4-5. Føll av hoppe som var drektig ved utførsel fra tollområdet</li><li>§ 7-17-1. Innkjøpsprovisjon</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2010-02-09-148" id="dokument"><h1>Forskrift om endring i forskrift til lov om toll og vareførsel (tollforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2010-02-09-148/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 17. desember 2008 nr. 1502 til lov om toll og vareførsel (tollforskriften) gjøres følgende endringer:</article> <article class="defaultP" margin-top="true">§ 3-1-13 annet ledd skal lyde:</article><article class="numberedLegalP" data-numerator="2" id="kapittel-1-nummer-1">(2) Følgende ufortollede varer er unntatt fra melde- og fremleggelsesplikt, dersom de skal gjenutføres:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-1-punkt-1"><article class="legalP" id="kapittel-1-nummer-1-punkt-1-ledd-1">motorvogn, tilhenger og campingvogn som kan innføres tollfritt etter forskrift 20. juni 1991 nr. 381 om avgiftsfri innførsel og midlertidig bruk av utenlandsregistrert motorvogn i Norge § 3 til § 5.</article></article></li><li data-li-identifier="b)" data-name="b)"><article class="listArticle" id="kapittel-1-nummer-1-punkt-2"><article class="legalP" id="kapittel-1-nummer-1-punkt-2-ledd-1">fartøy som brukes utenfor næringsvirksomhet (fritidsfartøy), som kan innføres tollfritt etter § 6-1-30 til § 6-1-34. Tilsvarende gjelder luftfartøy.</article></article></li></ul></article> <article class="defaultP" margin-top="true">§ 3-1-14 skal lyde:</article><article class="futureLegalArticle" data-name="§3-1-14" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-1-14</span>. <span class="legalArticleTitle">Unntak fra melde- og fremleggelsesplikt ved innførsel av vare til ervervsmessig bruk</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Transportmidler som innføres til ervervsmessig bruk er unntatt fra melde- og fremleggelsesplikt dersom transportmiddelet tidligere er fortollet eller fremstilt i Norge og gjeninnføres i uforandret stand. Dette gjelder ikke dersom det er refundert toll ved utførselen.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Følgende ufortollede varer er unntatt fra melde- og fremleggelsesplikt, dersom de skal gjenutføres:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-nummer-2-punkt-1"><article class="legalP" id="kapittel-1-foreslåttparagraf-1-nummer-2-punkt-1-ledd-1">motorvogn, tilhenger og campingvogn som kan innføres tollfritt etter forskrift 20. juni 1991 nr. 381 om avgiftsfri innførsel og midlertidig bruk av utenlandsregistrert motorvogn i Norge § 3 til § 5,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-nummer-2-punkt-2"><article class="legalP" id="kapittel-1-foreslåttparagraf-1-nummer-2-punkt-2-ledd-1">fartøy og luftfartøy som brukes til transport av varer og personer til og fra tollområdet,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-nummer-2-punkt-3"><article class="legalP" id="kapittel-1-foreslåttparagraf-1-nummer-2-punkt-3-ledd-1">tog som brukes til transport av varer og personer til og fra tollområdet, og som oppfyller vilkårene i tolloven § 6-1 annet ledd bokstav c,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-nummer-2-punkt-4"><article class="legalP" id="kapittel-1-foreslåttparagraf-1-nummer-2-punkt-4-ledd-1">containere, emballasje og lastepaller som brukes til transport av varer til og fra tollområdet, som oppfyller vilkårene i tolloven § 6-1 annet ledd bokstav d og § 5-6 første ledd bokstav e,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-nummer-2-punkt-5"><article class="legalP" id="kapittel-1-foreslåttparagraf-1-nummer-2-punkt-5-ledd-1">yrkesutstyr som oppfyller vilkårene i tolloven § 6-1 første ledd bokstav b.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Følgende ufortollede varer som innføres til ervervsmessig bruk er unntatt fra melde- og fremleggelsesplikt selv om de ikke skal gjenutføres:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-nummer-3-punkt-1"><article class="legalP" id="kapittel-1-foreslåttparagraf-1-nummer-3-punkt-1-ledd-1">proviant i luftfartøy og tog som oppfyller vilkårene i tolloven § 5-2 første ledd bokstav a og b,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-nummer-3-punkt-2"><article class="legalP" id="kapittel-1-foreslåttparagraf-1-nummer-3-punkt-2-ledd-1">andre varer i transportmiddel enn proviant, som oppfyller vilkårene i tolloven § 5-2 første ledd bokstav a, c, d og e,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-nummer-3-punkt-3"><article class="legalP" id="kapittel-1-foreslåttparagraf-1-nummer-3-punkt-3-ledd-1">vare fra fiske og fangst av norske fartøyer, dersom varen innføres direkte fra fiske- og fangstfeltene,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-nummer-3-punkt-4"><article class="legalP" id="kapittel-1-foreslåttparagraf-1-nummer-3-punkt-4-ledd-1">petroleumsprodukter som innføres direkte fra norsk del av kontinentalsokkelen.</article></article></li></ul></article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Varer til grensebefolkningen som oppfyller vilkårene i tolloven § 5-4 er unntatt fra melde- og fremleggelsesplikt.</article></article> <article class="defaultP" margin-top="true">§ 3-1-15 nytt tredje ledd skal lyde:</article><article class="numberedLegalP" data-numerator="3" id="kapittel-1-nummer-2">(3) Varer til grensebefolkningen som oppfyller vilkårene i tolloven § 5-4 er unntatt fra melde- og fremleggelsesplikt.</article> <article class="defaultP" margin-top="true">§ 3-3-2 åttende ledd skal lyde:</article><article class="numberedLegalP" data-numerator="8" id="kapittel-1-nummer-3">(8) Fører av turistfartøy (flytende hoteller og lignende) i cruisefart er unntatt fra plikten til å legge frem besetnings- og proviantdeklarasjon etter første ledd, dersom fartøyet ikke bringer med vare som skal losses her i landet. Tollmyndighetene kan kreve å følge fartøyet på rederiets bekostning mens den er i tollområdet.</article> <article class="defaultP" margin-top="true">§ 3-3-2 niende ledd skal lyde:</article><article class="numberedLegalP" data-numerator="9" id="kapittel-1-nummer-4">(9) Fører av passasjerfartøy i fast rutetrafikk er unntatt fra plikten til å legge frem proviant- og besetningsdeklarasjon etter første ledd, og kan legge frem fartøysdeklarasjon etterskuddsvis en gang i måneden.</article> <article class="defaultP" margin-top="true">§ 4-10-2 skal lyde:</article><article class="futureLegalArticle" data-name="§4-10-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4-10-2</span>. <span class="legalArticleTitle">Andre typer deklarering ved innførsel</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Reisegods som oppfyller vilkårene for forenklet fortolling i § 4-20-3, kan deklareres muntlig til tollmyndighetene eller ved bruk av fortollingsautomat der slik er plassert.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Vare til personlig bruk med verdi til og med 1000 kr kan deklareres ved å bruke tollmyndighetenes fortollingsløsning på internett. Dette gjelder ikke særavgiftspliktige varer og varer som er avhengig av tillatelser fra andre myndigheter.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Flyttegods som oppfyller vilkårene i § 5-1-10 kan deklareres ved at den som krever fritaket legger frem skjema RD 0030. Flyttegods som oppfyller vilkårene i § 5-1-11 kan deklareres ved at den som krever fritaket legger frem skriftlig søknad om fritak.</article><article class="numberedLegalP" data-numerator="4" id="kapittel-1-foreslåttparagraf-2-nummer-4">(4) Vare til ambassader og konsulater, diplomatiske og konsulære representanter mv. som kan innføres tollfritt etter § 5-3-1 kan deklareres ved at den som krever fritaket legger frem et særskilt skjema underskrevet av Utenriksdepartementet.</article><article class="numberedLegalP" data-numerator="5" id="kapittel-1-foreslåttparagraf-2-nummer-5">(5) Vare som innføres i forbindelse med militærøvelser der utenlandske NATO-styrker og styrker fra land som er med i Partnerskap for fred deltar, kan deklareres ved at styrkene legger frem NATOs formular 302.</article><article class="numberedLegalP" data-numerator="6" id="kapittel-1-foreslåttparagraf-2-nummer-6">(6) Proviant som medbringes om bord i fartøy etter tolloven § 5-2 første ledd bokstav a, skal deklareres ved bruk av skjema RD 0041.</article><article class="numberedLegalP" data-numerator="7" id="kapittel-1-foreslåttparagraf-2-nummer-7">(7) Kontanter og verdipapirer over beløpsgrensen i § 3-1-11 skal deklareres ved bruk av skjema RD 0026.</article><article class="numberedLegalP" data-numerator="8" id="kapittel-1-foreslåttparagraf-2-nummer-8">(8) Følgende varer kan deklareres ved at ATA-carnet etter ATA-konvensjonen eller CPD-carnet (Taiwan) legges frem:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-nummer-8-punkt-1"><article class="legalP" id="kapittel-1-foreslåttparagraf-2-nummer-8-punkt-1-ledd-1">reservedeler og lignende som oppfyller vilkårene i tolloven § 6-1 annet ledd bokstav e,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-nummer-8-punkt-2"><article class="legalP" id="kapittel-1-foreslåttparagraf-2-nummer-8-punkt-2-ledd-1">yrkesutstyr som oppfyller vilkårene i tolloven § 6-2 første ledd bokstav a,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-nummer-8-punkt-3"><article class="legalP" id="kapittel-1-foreslåttparagraf-2-nummer-8-punkt-3-ledd-1">vareprøver, modell og mønstre som oppfyller vilkårene i tolloven § 6-2 første ledd bokstav b,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-nummer-8-punkt-4"><article class="legalP" id="kapittel-1-foreslåttparagraf-2-nummer-8-punkt-4-ledd-1">utstyr for sirkus, tivoli eller lignende virksomhet som oppfyller vilkårene i tolloven § 6-2 første ledd bokstav c,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-2-nummer-8-punkt-5"><article class="legalP" id="kapittel-1-foreslåttparagraf-2-nummer-8-punkt-5-ledd-1">utstyr og materiell som innføres til bruk ved teaterforestillinger, kongresser, offisielle idrettsstevner og lignende arrangementer av internasjonal karakter som oppfyller vilkårene i tolloven § 6-2 første ledd bokstav d,</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-2-nummer-8-punkt-6"><article class="legalP" id="kapittel-1-foreslåttparagraf-2-nummer-8-punkt-6-ledd-1">vare som innføres for prøving, kontroll, testing mv. som oppfyller vilkårene i tolloven § 6-2 første ledd bokstav e,</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-2-nummer-8-punkt-7"><article class="legalP" id="kapittel-1-foreslåttparagraf-2-nummer-8-punkt-7-ledd-1">film mv. som oppfyller vilkårene i tolloven § 6-2 første ledd bokstav i,</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-2-nummer-8-punkt-8"><article class="legalP" id="kapittel-1-foreslåttparagraf-2-nummer-8-punkt-8-ledd-1">vare bestemt for fremvisning mv. som oppfyller vilkårene i tolloven § 6-2 første ledd bokstav j.</article></article></li></ul></article><article class="numberedLegalP" data-numerator="9" id="kapittel-1-foreslåttparagraf-2-nummer-9">(9) Produksjons- og kringkastingsutstyr som oppfyller vilkårene i tolloven § 6-1 første ledd bokstav c, kan deklareres ved at det legges frem en liste over utstyret.</article><article class="numberedLegalP" data-numerator="10" id="kapittel-1-foreslåttparagraf-2-nummer-10">(10) Varer som innføres i forbindelse med større ulykker og naturkatastrofer, og som oppfyller vilkårene i tolloven § 6-1 første ledd bokstav d, kan deklareres ved at det legges frem en liste over utstyret.</article><article class="numberedLegalP" data-numerator="11" id="kapittel-1-foreslåttparagraf-2-nummer-11">(11) Motorvogn som innføres midlertidig til Norge, og som ikke er unntatt fra deklareringsplikt etter § 4-10-4, skal deklareres på følgende måte:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-nummer-11-punkt-1"><article class="legalP" id="kapittel-1-foreslåttparagraf-2-nummer-11-punkt-1-ledd-1">motorvogn som innføres etter forskrift 20. juni 1991 nr. 381 om avgiftsfri innførsel og midlertidig bruk av utenlandsregistrert motorvogn i Norge § 5 bokstavene d, e, f og g deklareres ved å legge frem skjema RD 0036</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-nummer-11-punkt-2"><article class="legalP" id="kapittel-1-foreslåttparagraf-2-nummer-11-punkt-2-ledd-1">motorvogn som innføres fra Svalbard i forbindelse med ferie i Norge etter forskrift 20. juni 1991 nr. 381 om avgiftsfri innførsel og midlertidig bruk av utenlandsregistrert motorvogn i Norge § 5 bokstav g deklareres ved å legge frem særskilt skjema</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-nummer-11-punkt-3"><article class="legalP" id="kapittel-1-foreslåttparagraf-2-nummer-11-punkt-3-ledd-1">motorvogn som det søkes om fristforlengelse for etter forskrift 20. juni 1991 nr. 381 om avgiftsfri innførsel og midlertidig bruk av utenlandsregistrert motorvogn i Norge § 4 annet ledd deklareres ved å legge frem skjema RD 0036</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-nummer-11-punkt-4"><article class="legalP" id="kapittel-1-foreslåttparagraf-2-nummer-11-punkt-4-ledd-1">firmabil som innføres etter forskrift 20. juni 1991 nr. 381 om avgiftsfri innførsel og midlertidig bruk av utenlandsregistrert motorvogn i Norge § 5 bokstav i ved å legge frem skjema RD 0048</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-2-nummer-11-punkt-5"><article class="legalP" id="kapittel-1-foreslåttparagraf-2-nummer-11-punkt-5-ledd-1">utleiebil som innføres etter forskrift 20. juni 1991 nr. 381 om avgiftsfri innførsel og midlertidig bruk av utenlandsregistrert motorvogn i Norge § 5 bokstav c kan deklareres enten ved å bruke tollmyndighetenes deklareringsløsning på internett før grensepassering eller ved å deklarere opplysningene muntlig til tollmyndighetene ved grensepassering.</article></article></li></ul></article></article> <article class="defaultP" margin-top="true">§ 4-10-4 skal lyde:</article><article class="futureLegalArticle" data-name="§4-10-4" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 4-10-4</span>. <span class="legalArticleTitle">Unntak fra deklareringsplikt ved innførsel</span></span><article class="legalP" id="kapittel-1-foreslåttparagraf-3-ledd-1">Følgende varer unntatt fra deklareringsplikt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">vare som er unntatt fra melde- og fremleggelsesplikt etter § 3-1-13 første ledd, annet ledd bokstav b og § 3-1-14 første ledd, annet ledd bokstav b til e, tredje og fjerde ledd,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">tollfritt reisegods som oppfyller vilkårene i tolloven § 5-1 første ledd bokstav a, med unntak av hester,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">tollfritt reisegods som oppfyller vilkårene i tolloven § 6-1 første ledd bokstav a,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-3-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1">avfall, arbeidsklær o.l. for rengjøring og retur, brevpost uten tollpliktig innhold som kan innføres uten tillatelser fra andre myndigheter, seismiske og geologiske prøver, som innføres direkte fra norsk del av kontinentalsokkelen, og som legges inn på tollager,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-3-ledd-1-punkt-5"><article class="legalP" id="kapittel-1-foreslåttparagraf-3-ledd-1-punkt-5-ledd-1">norske og tidligere fortollede varer i retur fra norsk del av kontinentalsokkelen, dersom importør og eksportør er samme person, toll ikke er refundert ved utførselen, og varen legges inn på tollager,</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-3-ledd-1-punkt-6"><article class="legalP" id="kapittel-1-foreslåttparagraf-3-ledd-1-punkt-6-ledd-1">vare av mindre verdi i § 5-9-1, som kan innføres uten tillatelser fra andre myndigheter,</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-3-ledd-1-punkt-7"><article class="legalP" id="kapittel-1-foreslåttparagraf-3-ledd-1-punkt-7-ledd-1">gave til personlig bruk som kan innføres tollfritt etter § 5-1-21, som kan innføres uten tillatelser fra andre myndigheter,</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-3-ledd-1-punkt-8"><article class="legalP" id="kapittel-1-foreslåttparagraf-3-ledd-1-punkt-8-ledd-1">motorvogn, tilhenger og campingvogn som kan innføres tollfritt etter forskrift 20. juni 1991 nr. 381 om avgiftsfri innførsel og midlertidig bruk av utenlandsregistrert motorvogn i Norge § 3, § 4 første ledd og § 5 bokstavene a, b og h.</article></article></li></ul></article></article> <article class="defaultP" margin-top="true">§ 4-11-1 første ledd skal lyde:</article><article class="numberedLegalP" data-numerator="1" id="kapittel-1-nummer-5">(1) Deklarering skal skje ved bruk av skjema RD 0016 eller RD 0018 med mindre det er gitt tillatelse til elektronisk overføring av deklarasjon etter § 4-13-1 til § 4-13-7 eller deklarering kan skje etter § 4-10-2 femte til tiende ledd.</article> <article class="defaultP" margin-top="true">§ 4-11-2 første ledd skal lyde:</article><article class="numberedLegalP" data-numerator="1" id="kapittel-1-nummer-6">(1) Vare som er unntatt fra melde- og fremleggelsesplikt ved utførsel etter § 3-1-15 og motorvogn som kan innføres tollfritt etter forskrift 20. juni 1991 nr. 381 om avgiftsfri innførsel og midlertidig bruk av utenlandsregistrert motorvogn i Norge § 5 er unntatt fra deklareringsplikt.</article> <article class="defaultP" margin-top="true">§ 4-13-7 annet ledd skal lyde:</article><article class="numberedLegalP" data-numerator="2" id="kapittel-1-nummer-7">(2) Det er et vilkår for tillatelse til elektronisk overføring av transitteringsmeldinger at søker er hjemmehørende i en avtalepart til transitteringskonvensjonen.</article> <article class="defaultP" margin-top="true">I § 4-13-7 annet ledd skal det legges en lenke på ordet «transitteringskonvensjonen», med samme URL-adresse som lenken i § 2-5-1 første ledd bokstav a.</article> <article class="defaultP" margin-top="true">§ 4-20-1 fjerde ledd skal lyde:</article><article class="numberedLegalP" data-numerator="4" id="kapittel-1-nummer-8">(4) Dersom det er vanskelig å legge frem fullstendig utfylt deklarasjon og det er av stor betydning at varen frigjøres, kan det legges frem en deklarasjon som inneholder færre opplysninger (foreløpig deklarasjon). Følgende vilkår må da være oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-8-punkt-1"><article class="legalP" id="kapittel-1-nummer-8-punkt-1-ledd-1">den deklarerte mottakeren må ha tollkreditt,</article></article></li><li data-li-identifier="b)" data-name="b)"><article class="listArticle" id="kapittel-1-nummer-8-punkt-2"><article class="legalP" id="kapittel-1-nummer-8-punkt-2-ledd-1">eventuelle tillatelser som kreves fra andre myndigheter må foreligge,</article></article></li><li data-li-identifier="c)" data-name="c)"><article class="listArticle" id="kapittel-1-nummer-8-punkt-3"><article class="legalP" id="kapittel-1-nummer-8-punkt-3-ledd-1">rubrikkene 2, 6, 14, 15a, 30, 31, 35, 48 og 49 må være utfylt,</article></article></li><li data-li-identifier="d)" data-name="d)"><article class="listArticle" id="kapittel-1-nummer-8-punkt-4"><article class="legalP" id="kapittel-1-nummer-8-punkt-4-ledd-1">varene kan ikke ha vært kjørt direkte til varemottaker og lagret der i medhold av § 4-30-11.</article></article></li></ul></article> <article class="defaultP" margin-top="true">§ 4-20-1 nytt femte ledd skal lyde:</article><article class="numberedLegalP" data-numerator="5" id="kapittel-1-nummer-9">(5) Den som legger frem en foreløpig deklarasjon skal legge frem en fullstendig utfylt deklarasjon innen ti dager til tollmyndighetene der den foreløpige deklarasjonen ble lagt frem. Det kan søkes på forhånd om tillatelse til å legge frem fullstendig utfylt deklarasjon senere enn ti dager etter innlevering av foreløpig deklarasjon.</article> <article class="defaultP" margin-top="true">§ 4-23-1 annet ledd skal lyde:</article><article class="numberedLegalP" data-numerator="2" id="kapittel-1-nummer-10">(2) Dersom det er vanskelig å legge frem fullstendig utfylt deklarasjon etter første ledd og det er av stor betydning å få utført varene før tollekspedisjon, kan det søkes om forhåndstillatelse til å legge frem en deklarasjon som inneholder færre opplysninger (foreløpig deklarasjon). Følgende vilkår må da være oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-10-punkt-1"><article class="legalP" id="kapittel-1-nummer-10-punkt-1-ledd-1">eventuelle tillatelser som kreves fra andre myndigheter må foreligge,</article></article></li><li data-li-identifier="b)" data-name="b)"><article class="listArticle" id="kapittel-1-nummer-10-punkt-2"><article class="legalP" id="kapittel-1-nummer-10-punkt-2-ledd-1">rubrikkene 2, 6, 8, 14, 17a, 29, 31, 33 må være utfylt.</article></article></li></ul><p class="leddfortsettelse">Det kan settes som vilkår at mottakeren har tollkreditt.</p></article> <article class="defaultP" margin-top="true">§ 4-30-11 annet ledd skal lyde:</article><article class="numberedLegalP" data-numerator="2" id="kapittel-1-nummer-11">(2) Det er ikke adgang til direkte kjøring av alkoholholdig drikk til privat bruk. Adgangen til direkte kjøring kan også i andre tilfeller begrenses til enkelte vareslag og mottakere.</article> <article class="defaultP" margin-top="true">§ 4-30-14 annet ledd skal lyde:</article><article class="numberedLegalP" data-numerator="2" id="kapittel-1-nummer-12">(2) På bearbeidingstollager kan det legges inn ufortollede varer, herunder varer fra virksomheten på den norske kontinentalsokkelen. I tillegg kan det legges inn varer som det skal søkes fritak eller tilbakebetaling av toll eller særavgifter for. Andre varer kan legges inn dersom de skal brukes til blanding eller bearbeiding med varer på tollageret.</article> <article class="defaultP" margin-top="true">§ 4-33-2 første ledd skal lyde:</article><article class="numberedLegalP" data-numerator="1" id="kapittel-1-nummer-13">(1) Tillatelse til opprettelse og drift av frisone gis av Finansdepartementet. I søknad om frisone må det gjøres rede for de handels- og næringsmessige hensyn som gjør seg gjeldende og for hvordan søkeren vil oppfylle de krav som stilles til frisonens drift. Søkeren må sannsynliggjøre omfanget av den planlagte virksomheten i frisonen.</article> <article class="defaultP" margin-top="true">§ 4-34-2 annet ledd skal lyde:</article><article class="numberedLegalP" data-numerator="2" id="kapittel-1-nummer-14">(2) Vareregnskapet skal til en hver tid vise hvor de enkelte varene befinner seg. Vareregnskapet skal også inneholde opplysninger om behandling eller bearbeiding av varene etter § 4-34-5 og varenes tollverdi før behandlingen.</article> <article class="defaultP" margin-top="true">§ 5-1-10 første ledd skal lyde:</article><article class="numberedLegalP" data-numerator="1" id="kapittel-1-nummer-15">(1) Det gis tollfritak for innbo og andre gjenstander som innføres i forbindelse med flytting til Norge. Tollfritaket gjelder ikke motorvogn, luftfartøy eller yrkesutstyr. Tollfritaket gjelder heller ikke mat-, drikke- og tobakkvarer.</article> <article class="defaultP" margin-top="true">§ 5-2-1 tredje ledd skal lyde:</article><article class="numberedLegalP" data-numerator="3" id="kapittel-1-nummer-16">(3) Det kan etter søknad fra fører gis tillatelse fra tollmyndighetene til å forbruke ytterligere medbrakt alkoholholdige drikkevarer og tobakkvarer. Tillatelsen gis først ti dager etter ankomst til tollområdet og for tilsvarende mengde som nevnt i annet ledd. Det kan gis ytterligere en tillatelse tjue dager etter ankomst til tollområdet.</article> <article class="defaultP" margin-top="true">§ 5-2-3 skal lyde:</article><article class="futureLegalArticle" data-name="§5-2-3" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 5-2-3</span>. <span class="legalArticleTitle">Disponering over ufortollet proviant dersom tollfritaket er bortfalt</span></span><article class="legalP" id="kapittel-1-foreslåttparagraf-4-ledd-1">Selv om retten til tollfri bruk og oppbevaring om bord er falt bort etter § 5-2-1 fjerde ledd, kan tollmyndighetene etter søknad gi tillatelse til at<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">ufortollet proviant brukes om bord i utlosset fartøy under fart til annet innenlands sted dersom fartøyet der skal ta om bord last og deretter gå til havn i utlandet, Svalbard eller Jan Mayen. Ufortollet proviant kan oppbevares om bord, men alkoholholdige drikkevarer og tobakkvarer skal forsegles,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">ufortollet proviant kan oppbevares om bord i 30 dager i fartøy som etter ankomst til tollområdet går i opplag, til verksted eller har annet opphold i tollområdet dersom alkoholholdige drikkevarer og tobakkvarer forsegles,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-ledd-1-punkt-3"><article class="legalP" id="kapittel-1-foreslåttparagraf-4-ledd-1-punkt-3-ledd-1">ufortollet proviant mv. kan lagres under forsegling i ett år om bord i fartøy som ligger i opplag, dersom tollmyndighetene anser det forsvarlig og hensiktsmessig. Tillatelse kan i alle tilfelle gis dersom fartøyet beholder 1/3 eller mer av besetningen påmønstret.</article></article></li></ul></article></article> <article class="defaultP" margin-top="true">§ 5-4-5 skal lyde:</article><article class="futureLegalArticle" data-name="§5-4-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5-4-5</span>. <span class="legalArticleTitle">Føll av hoppe som var drektig ved utførsel fra tollområdet</span></span><article class="legalP" id="kapittel-1-foreslåttparagraf-5-ledd-1">Føll av hoppe som var drektig ved utførsel fra tollområdet kan innføres tollfritt. Det er et vilkår for tollfritaket at hoppa eies av person som er bosatt eller hjemmehørende i tollområdet.</article></article> <article class="defaultP" margin-top="true">§ 5-6-4 annet ledd skal lyde:</article><article class="numberedLegalP" data-numerator="2" id="kapittel-1-nummer-17">(2) Tollfritaket omfatter både emballasje som brukes ved innførsel av vare og emballasje som skal brukes ved utførsel av vare. Emballasje som innføres til innenlandsk bruk omfattes ikke.</article> <article class="defaultP" margin-top="true">§ 7-17-1 skal lyde:</article><article class="futureLegalArticle" data-name="§7-17-1" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 7-17-1</span>. <span class="legalArticleTitle">Innkjøpsprovisjon</span></span><article class="legalP" id="kapittel-1-foreslåttparagraf-6-ledd-1">Innkjøpsprovisjon skal ikke inngå i tollverdien fastsatt etter tolloven § 7-10. Med innkjøpsprovisjon menes et hvert vederlag som importøren betaler til sin agent for tjenestene agenten utfører som representant for importøren ved kjøp av varen som skal verdifastsettes.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2010-02-09-148/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 15. februar 2010.</article></section></main></body></html>