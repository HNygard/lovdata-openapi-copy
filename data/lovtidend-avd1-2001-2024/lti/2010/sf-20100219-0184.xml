<!DOCTYPE html><html lang="no"><head><title>Forskrift om forbud mot betalingsformidling for pengespill som ikke har norsk tillatelse</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-02-19-184</dd><dt class="dokid">DokumentID</dt><dd class="dokid">LTI/forskrift/2010-02-19-184</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 2 s 382</dd><dt class="dateInForce">I kraft fra</dt><dd class="dateInForce">2010-06-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1927-07-01-3/§3</li><li>lov/1992-08-28-103/§2</li><li>lov/1995-02-24-11/§11</li></ul></dd><dt class="dateOfPublication">Kunngjort</dt><dd class="dateOfPublication">2010-02-22 14:30</dd><dt class="journalNumber">Journalnummer</dt><dd class="journalNumber">2010-0138</dd><dt class="titleShort">Korttittel</dt><dd class="titleShort">Forskrift om forbud mot spillbetalingsformidling</dd><dt class="title">Tittel</dt><dd class="title">Forskrift om forbud mot betalingsformidling for pengespill som ikke har norsk tillatelse</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 19. februar 2010 med hjemmel i lov 1. juli 1927 nr. 3 om veddemål ved totalisator § 3 første ledd, lov 28. august 1992 nr. 103 om pengespill m.v. (pengespilloven) § 2 fjerde ledd og lov 24. februar 1995 nr. 11 om lotterier m.v. (lotteriloven) § 11. Fremmet av Kulturdepartementet.</dd><dt class="refid">RefID</dt><dd class="refid">forskrift/2010-02-19-184</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forbud mot betalingsformidling for pengespill som ikke har norsk tillatelse<ul class="tocSubUl"><li>§ 1. Formål</li><li>§ 2. Definisjon</li><li>§ 3. Anvendelsesområde</li><li>§ 4. Forbud mot betalingsformidling</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2010-02-19-184" id="dokument"><h1>Forskrift om forbud mot betalingsformidling for pengespill som ikke har norsk tillatelse</h1><article class="legalArticle" data-lovdata-URL="LTI/forskrift/2010-02-19-184/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å sikre et regulert og kontrollert tilbud av pengespill gjennom å begrense tilgangen til pengespill som ikke har norsk tillatelse.</article></article><article class="legalArticle" data-lovdata-URL="LTI/forskrift/2010-02-19-184/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjon</span></h2><article class="legalP" id="paragraf-2-ledd-1">Med pengespill i denne forskrift menes virksomhet som omfattes av totalisatorloven, pengespilloven og lotteriloven.</article></article><article class="legalArticle" data-lovdata-URL="LTI/forskrift/2010-02-19-184/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Anvendelsesområde</span></h2><article class="legalP" id="paragraf-3-ledd-1">Forskriften gjelder for banker, finansieringsforetak, betalingsforetak, e-pengeforetak, filialer i Norge av utenlandske kredittinstitusjoner og betalingsforetak, samt andre som yter betalingstjenester i Norge.</article></article><article class="legalArticle" data-lovdata-URL="LTI/forskrift/2010-02-19-184/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forbud mot betalingsformidling</span></h2><article class="legalP" id="paragraf-4-ledd-1">Det er forbudt for virksomheter som nevnt i § 3 å formidle betaling av innsats og gevinst i pengespill som ikke har tillatelse i Norge.</article><article class="legalP" id="paragraf-4-ledd-2">Forbudet mot betaling av innsats gjelder ved betalingsordre der betalingskort er benyttet og autorisasjonsforespørselen identifiseres etter et brukerstedskodesystem.</article><article class="legalP" id="paragraf-4-ledd-3">Lotteritilsynet kan ved forskrift eller enkeltvedtak gi pålegg til virksomheter som nevnt i § 3, om å avvise elektroniske betalingstransaksjoner til og fra entydig bestemte kontonumre.</article></article><article class="legalArticle" data-lovdata-URL="LTI/forskrift/2010-02-19-184/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Denne forskriften trer i kraft 1. juni 2010.</article></article></main></body></html>