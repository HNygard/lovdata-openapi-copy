<!DOCTYPE html><html lang="no"><head><title>Forskrift om regulering av fisket etter brisling i 2010</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-01-28-68</dd><dt class="dokid">DokumentID</dt><dd class="dokid">LTI/forskrift/2010-01-28-68</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 1 s 248</dd><dt class="dateInForce">I kraft fra</dt><dd class="dateInForce">2010-01-28 – 2010-12-31</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-12-17-1660</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§11</li><li>lov/2008-06-06-37/§12</li><li>lov/2008-06-06-37/§16</li><li>lov/2008-06-06-37/§27</li><li>lov/2008-06-06-37/§36</li><li>lov/2008-06-06-37/§37</li><li>forskrift/2001-10-16-4686</li></ul></dd><dt class="dateOfPublication">Kunngjort</dt><dd class="dateOfPublication">2010-02-02 14:45</dd><dt class="journalNumber">Journalnummer</dt><dd class="journalNumber">2010-0075</dd><dt class="titleShort">Korttittel</dt><dd class="titleShort">Forskrift om brislingfisket, 2010</dd><dt class="title">Tittel</dt><dd class="title">Forskrift om regulering av fisket etter brisling i 2010</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 28. januar 2010 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 11, § 12, § 16, § 27, § 36 og § 37, jf. delegeringsvedtak 16. oktober 2001 nr. 4686.</dd><dt class="refid">RefID</dt><dd class="refid">forskrift/2010-01-28-68</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter brisling i 2010<ul class="tocSubUl"><li>Kapittel 1. Fiskeforbud og kvoter<ul class="tocSubUl"><li>§ 1. Generelt forbud</li><li>§ 2. Totalkvoter</li></ul></li><li>Kapittel 2. Fiske med ringnotfartøy og pelagisk trål-/nordsjøtrålfartøy<ul class="tocSubUl"><li>§ 3. Melding om utseiling mv.</li><li>§ 4. Maksimalkvote ved fiske i EU-sonen</li><li>§ 5. Bifangst</li></ul></li><li>Kapittel 3. Fiske med kystnotfartøy<ul class="tocSubUl"><li>§ 6. Fredning og avvikling av kystbrislingfisket</li></ul></li><li>Kapittel 4. Fellesbestemmelser<ul class="tocSubUl"><li>§ 7. Bemyndigelse</li></ul></li><li>Kapittel 5. Stengte områder<ul class="tocSubUl"><li>§ 8. Stopp i fisket etter havbrisling</li></ul></li><li>Kapittel 6. Straff og ikrafttredelse<ul class="tocSubUl"><li>§ 9. Straff</li><li>§ 10. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2010-01-28-68" id="dokument"><h1>Forskrift om regulering av fisket etter brisling i 2010</h1><section class="section" data-name="kap1" id="kapittel-1" data-lovdata-URL="LTI/forskrift/2010-01-28-68/KAPITTEL_1"><h2>Kapittel 1. Fiskeforbud og kvoter</h2><article class="legalArticle" data-lovdata-URL="LTI/forskrift/2010-01-28-68/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Generelt forbud</span></h3><article class="legalP" id="kapittel-1-paragraf-1-ledd-1">Det er forbudt for norske fartøy å fiske og lande brisling i følgende områder:<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">I ICES' statistikkområde IV i Norges indre farvann, sjøterritorium og økonomiske sone og i EU-sonen. Med statistikkområde i første punktum forstås i denne forskriften statistikkområde IV vest for en rett linje mellom Lindesnes fyr og Hanstholmen fyr.</article></article></li><li data-li-identifier="2." data-name="2."><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">I Norges indre farvann, sjøterritorium, og i ICES' statistikkområde IIIa i Skagerrak utenfor 4 nautiske mil fra grunnlinjene i området avgrenset i vest av en rett linje gjennom Hanstholmen fyr og Lindesnes fyr og i sør av en rett linje fra Hansenøre til Grubens Spids, fra Korshage til Spodsbjerg og fra Gilbjerg Hoved til Kullen.</article></article></li></ul></article></article><article class="legalArticle" data-lovdata-URL="LTI/forskrift/2010-01-28-68/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Totalkvoter</span></h3><article class="legalP" id="kapittel-1-paragraf-2-ledd-1">Uten hinder av forbudet i § 1 kan norske fartøy med ringnottillatelse og pelagisk trål-/ nordsjøtråltillatelse fiske og lande inntil 10&#xa0;000 tonn havbrisling i EU-sonen.</article><article class="legalP" id="kapittel-1-paragraf-2-ledd-2">Uten hinder av forbudet i § 1 kan Fiskeridirektoratet når kvantumet i første ledd er beregnet oppfisket, åpne for fiske etter brisling i Norges økonomiske sone vest for en rett linje mellom Hanstholmen fyr og Lindesnes fyr.</article><article class="legalP" id="kapittel-1-paragraf-2-ledd-3">Uten hinder av forbudet i § 1 punkt 2, kan fartøy som har adgang til å delta i kystbrislingfisket i medhold av forskrift 27. november 2009 nr. 1445 om adgang til å delta i kystfartøygruppens fiske for 2010 (deltakerforskriften) § 36, fiske og lande inntil 3&#xa0;900 tonn brisling i Skagerrak.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2010-01-28-68/KAPITTEL_2"><h2>Kapittel 2. Fiske med ringnotfartøy og pelagisk trål-/nordsjøtrålfartøy</h2><article class="legalArticle" data-lovdata-URL="LTI/forskrift/2010-01-28-68/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Melding om utseiling mv.</span></h3><article class="legalP" id="kapittel-2-paragraf-1-ledd-1">Fartøy med adgang til å delta i havbrislingfisket i EU-sonen, skal melde utseiling til Norges Sildesalgslag. Ved utseilingsmelding må fartøy ha forlatt land/kai. Fartøy som har tatt utseiling skal rapportere daglig kl. 12.00 til Norges Sildesalgslag om fangst siden siste melding.</article><article class="legalP" id="kapittel-2-paragraf-1-ledd-2">For å unngå et uhensiktsmessig fiske kan Norges Sildesalgslag eller Fiskeridirektoratet fastsette hvor mange fartøy som tar utseiling og fastsette utseilingsstopp.</article><article class="legalP" id="kapittel-2-paragraf-1-ledd-3">Norges Sildesalgslag kan fastsette utseilingsstopp når situasjonen tilsier det.</article></article><article class="legalArticle" data-lovdata-URL="LTI/forskrift/2010-01-28-68/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Maksimalkvote ved fiske i EU-sonen</span></h3><article class="legalP" id="kapittel-2-paragraf-2-ledd-1">Fartøy som har meldt utseiling til Norges Sildesalgslag har en maksimalkvote på 1200 tonn. Fiskeridirektoratet kan endre maksimalkvoten.</article></article><article class="legalArticle" data-lovdata-URL="LTI/forskrift/2010-01-28-68/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Bifangst</span></h3><article class="legalP" id="kapittel-2-paragraf-3-ledd-1">Havbrislingfangster kan inneholde inntil 10&#xa0;% sild i vekt ved landing.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2010-01-28-68/KAPITTEL_3"><h2>Kapittel 3. Fiske med kystnotfartøy</h2><article class="legalArticle" data-lovdata-URL="LTI/forskrift/2010-01-28-68/§6" data-name="§6" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Fredning og avvikling av kystbrislingfisket</span></h3><article class="legalP" id="kapittel-3-paragraf-1-ledd-1">Uten hinder av forbudet i § 1 kan kystnotfartøy som fyller vilkårene for å få delta i kystbrislingfisket i medhold av forskrift 27. november 2009 nr. 1445 om adgang til å delta i kystfartøygruppenes fiske for 2010 (deltakerforskriften) § 36 fiske brisling i Norges indre farvann og sjøterritorium etter 31. juli såfremt det i henhold til fredningsbestemmelsene i forskrift 13. november 1961 nr. 3 om fredning av brisling og hermetisk nedlegging av brisling og småsild eller oppmalingsforbudet i forskrift 22. desember 2004 nr. 1878 om utøvelsen av fisket i sjøen § 49, er adgang til å fiske kystbrisling.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2010-01-28-68/KAPITTEL_4"><h2>Kapittel 4. Fellesbestemmelser</h2><article class="legalArticle" data-lovdata-URL="LTI/forskrift/2010-01-28-68/§7" data-name="§7" id="kapittel-4-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Bemyndigelse</span></h3><article class="legalP" id="kapittel-4-paragraf-1-ledd-1">Fiskeridirektoratet kan stoppe fisket når total- eller områdekvotene som nevnt i § 2 er beregnet oppfisket.</article><article class="legalP" id="kapittel-4-paragraf-1-ledd-2">Fiskeridirektoratet kan endre denne forskriften og fastsette nærmere bestemmelser som er nødvendige for å oppnå en rasjonell og hensiktsmessig utøvelse eller gjennomføring av fisket.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2010-01-28-68/KAPITTEL_5"><h2>Kapittel 5. Stengte områder</h2><article class="legalArticle" data-lovdata-URL="LTI/forskrift/2010-01-28-68/§8" data-name="§8" id="kapittel-5-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Stopp i fisket etter havbrisling</span></h3><article class="legalP" id="kapittel-5-paragraf-1-ledd-1">Det er forbudt å fiske havbrisling i EU-sonen og i Norges økonomiske sone vest for en rett linje mellom Hanstholmen fyr og Lindesnes fyr fra og med 1. april til og med 31. juli.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2010-01-28-68/KAPITTEL_6"><h2>Kapittel 6. Straff og ikrafttredelse</h2><article class="legalArticle" data-lovdata-URL="LTI/forskrift/2010-01-28-68/§9" data-name="§9" id="kapittel-6-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Straff</span></h3><article class="legalP" id="kapittel-6-paragraf-1-ledd-1">Den som forsettelig eller uaktsomt overtrer bestemmelser gitt i medhold av denne forskriften, straffes i henhold til lov 6. juni 2008 nr. 37 om forvaltning av viltlevande marine ressursar (havressurslova) § 60, § 61, § 62, § 63 og § 64 og lov 26. mars 1999 nr. 15 om retten til å delta i fiske og fangst § 31. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2010-01-28-68/§10" data-name="§10" id="kapittel-6-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h3><article class="legalP" id="kapittel-6-paragraf-2-ledd-1">Denne forskrift trer i kraft straks og gjelder til og med 31. desember 2010. Samtidig oppheves forskrift 17. desember 2009 nr. 1660 om regulering av fisket etter brisling i 2010.</article></article></section></main></body></html>