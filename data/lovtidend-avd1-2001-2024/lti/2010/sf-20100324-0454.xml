<!DOCTYPE html><html lang="no"><head><title>Forskrift om krav til utstyr og installasjon av posisjonsrapporteringsutstyr</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-03-24-454</dd><dt class="dokid">DokumentID</dt><dd class="dokid">LTI/forskrift/2010-03-24-454</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 5 s 790</dd><dt class="dateInForce">I kraft fra</dt><dd class="dateInForce">2010-03-24</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-12-23-1592</li><li>forskrift/2000-06-13-674</li><li>forskrift/1999-04-28-536</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§34</li><li>lov/2008-06-06-37/§35</li><li>lov/2008-06-06-37/§36</li><li>lov/2008-06-06-37/§37</li><li>lov/2008-06-06-37/§43</li><li>forskrift/2009-12-21-1743/§22</li></ul></dd><dt class="dateOfPublication">Kunngjort</dt><dd class="dateOfPublication">2010-03-30 14:10</dd><dt class="journalNumber">Journalnummer</dt><dd class="journalNumber">2010-0302</dd><dt class="titleShort">Korttittel</dt><dd class="titleShort">Forskrift om posisjonsrapporteringsutstyr</dd><dt class="title">Tittel</dt><dd class="title">Forskrift om krav til utstyr og installasjon av posisjonsrapporteringsutstyr</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 24. mars 2010 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 34, § 35, § 36, § 37 og § 43 og forskrift 21. desember 2009 nr. 1743 om posisjonsrapportering og elektronisk rapportering for norske fiske- og fangstfartøy § 22.</dd><dt class="refid">RefID</dt><dd class="refid">forskrift/2010-03-24-454</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om krav til utstyr og installasjon av posisjonsrapporteringsutstyr<ul class="tocSubUl"><li>Kapittel I. Virkeområde<ul class="tocSubUl"><li>§ 1. Virkeområde</li></ul></li><li>Kapittel II. Krav til posisjonsrapporteringsutstyr<ul class="tocSubUl"><li>§ 2. Krav til posisjonsrapporteringsutstyr om bord i fiske- og fangstfartøy</li><li>§ 3. Krav til tjenesteleverandør som videreformidler sporingsopplysninger fra fartøy</li></ul></li><li>Kapittel III. Generelle krav til installering av posisjonsrapporteringsutstyr<ul class="tocSubUl"><li>§ 4. Generelle krav til installering av posisjonsrapporteringsutstyr</li><li>§ 5. Forsegling, plombering og plassering av posisjonsrapporteringsutstyr</li><li>§ 6. Aktivering og deaktivering av posisjonsrapporteringsutstyr</li><li>§ 7. Strømtilførsel til posisjonsrapporteringsutstyret</li></ul></li><li>Kapittel IV. Spesielle krav til installering av posisjonsrapporteringsutsytr (Inmarsat)<ul class="tocSubUl"><li>§ 8. Inmarsat-utstyr</li></ul></li><li>Kapittel V. Generelle bestemmelser, straff og ikrafttredelse<ul class="tocSubUl"><li>§ 9. Autorisasjon</li><li>§ 10. Straff</li><li>§ 11. Ikrafttredelse</li></ul></li><li>Vedlegg 1</li></ul></li></ul></dd></dl></header><main class="documentBody" data-lovdata-URL="LTI/forskrift/2010-03-24-454" id="dokument"><h1>Forskrift om krav til utstyr og installasjon av posisjonsrapporteringsutstyr</h1><section class="section" data-name="kapI" id="kapittel-1" data-lovdata-URL="LTI/forskrift/2010-03-24-454/KAPITTEL_1"><h2>Kapittel I. Virkeområde</h2><article class="legalArticle" data-lovdata-URL="LTI/forskrift/2010-03-24-454/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Denne forskrift gjelder for norske fiske- og fangstfartøy som i henhold til i forskrift 21. desember 2009 nr. 1743 om posisjonsrapportering og elektronisk rapportering for norske fiske- og fangstfartøy § 7 skal ha posisjonsrapporteringsutstyr om bord, samt produsent, tjenesteleverandører og installatør av slikt utstyr.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2010-03-24-454/KAPITTEL_2"><h2>Kapittel II. Krav til posisjonsrapporteringsutstyr</h2><article class="legalArticle" data-lovdata-URL="LTI/forskrift/2010-03-24-454/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Krav til posisjonsrapporteringsutstyr om bord i fiske- og fangstfartøy</span></h3><article class="legalP" id="kapittel-2-paragraf-1-ledd-1">Posisjonsrapporteringsutstyr skal være typegodkjent av Fiskeridirektoratet og tilfredsstille følgende krav:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">ha radioteknisk typegodkjennelse i tråd med gjeldende regelverk,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">være installert i henhold til bestemmelsene i kapittel III og IV i denne forskriften,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">automatisk kunne sende meldinger i maskinlesbar form minst 1 gang per time med følgende innhold: <ul class="defaultList"><li data-li-identifier="i." data-name="i."><article class="listArticle" id="kapittel-2-paragraf-1-ledd-1-punkt-3-ledd-1-punkt-1"><article class="legalP" id="kapittel-2-paragraf-1-ledd-1-punkt-3-ledd-1-punkt-1-ledd-1">entydig identifikasjon av fartøyet,</article></article></li><li data-li-identifier="ii." data-name="ii."><article class="listArticle" id="kapittel-2-paragraf-1-ledd-1-punkt-3-ledd-1-punkt-2"><article class="legalP" id="kapittel-2-paragraf-1-ledd-1-punkt-3-ledd-1-punkt-2-ledd-1">fartøyets geografiske posisjon med posisjonsfeil på under 500 meter med et konfidensintervall på 99&#xa0;%,</article></article></li><li data-li-identifier="iii." data-name="iii."><article class="listArticle" id="kapittel-2-paragraf-1-ledd-1-punkt-3-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1-punkt-3-ledd-1">dato og tidspunkt for fartøyets posisjon,</article></article></li><li data-li-identifier="iv." data-name="iv."><article class="listArticle" id="kapittel-2-paragraf-1-ledd-1-punkt-3-ledd-1-punkt-4"><article class="legalP" id="kapittel-2-paragraf-1-ledd-1-punkt-3-ledd-1-punkt-4-ledd-1">fart og kurs i rapporteringsøyeblikket,</article></article></li><li data-li-identifier="v." data-name="v."><article class="listArticle" id="kapittel-2-paragraf-1-ledd-1-punkt-3-ledd-1-punkt-5"><article class="legalP" id="kapittel-2-paragraf-1-ledd-1-punkt-3-ledd-1-punkt-5-ledd-1">identifikasjon av hvilken rapporttype som sendes,</article></article></li></ul></article></article></li><li data-li-identifier="d)" data-name="d)"><article class="listArticle" id="kapittel-2-paragraf-1-ledd-1-punkt-4"><article class="legalP" id="kapittel-2-paragraf-1-ledd-1-punkt-4-ledd-1">være sikret mot manipulering og deaktivering, herunder sikret mot at andre enn spesielt autorisert personell skal kunne endre meldingsplanen eller meldingen som sendes til Fiskeridirektoratet,</article></article></li><li data-li-identifier="e)" data-name="e)"><article class="listArticle" id="kapittel-2-paragraf-1-ledd-1-punkt-5"><article class="legalP" id="kapittel-2-paragraf-1-ledd-1-punkt-5-ledd-1">fungere slik at Fiskeridirektoratet skal kunne motta posisjonsopplysninger fra tilfeldige tidspunkt i tillegg til de posisjonsopplysninger som sendes i henhold til eventuell forhåndskodet rapporteringsplan,</article></article></li><li data-li-identifier="f)" data-name="f)"><article class="listArticle" id="kapittel-2-paragraf-1-ledd-1-punkt-6"><article class="legalP" id="kapittel-2-paragraf-1-ledd-1-punkt-6-ledd-1">være av en slik art at fartøyet kan spores i alle områder der fartøy vil oppholde seg,</article></article></li><li data-li-identifier="g)" data-name="g)"><article class="listArticle" id="kapittel-2-paragraf-1-ledd-1-punkt-7"><article class="legalP" id="kapittel-2-paragraf-1-ledd-1-punkt-7-ledd-1">være sikret mot påvirkning fra annet teknisk utstyr om bord i fartøyet.</article></article></li></ul></article></article><article class="legalArticle" data-lovdata-URL="LTI/forskrift/2010-03-24-454/§3" data-name="§3" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Krav til tjenesteleverandør som videreformidler sporingsopplysninger fra fartøy</span></h3><article class="legalP" id="kapittel-2-paragraf-2-ledd-1">Tjenesteleverandør som videreformidler sporingsopplysningene fra fartøy skal tilfredsstille følgende krav:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">sporingsmeldingene skal sendes over sikre linjer i tilnærmet sann tid i forhold til rapporteringsøyeblikket, på et format som godkjennes av Fiskeridirektoratet.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">tjenesteleverandøren skal avgi erklæring overfor Fiskeridirektoratet om at sporingsopplysningene vil bli behandlet på en måte som er sikker ut fra personvernhensyn. På forespørsel må tjenesteleverandøren kunne legge frem dokumentasjon på de tiltak som er iverksatt for å sikre dette.</article></article></li></ul></article></article></section><section class="section" data-name="kapIII" id="kapittel-3" data-lovdata-URL="LTI/forskrift/2010-03-24-454/KAPITTEL_3"><h2>Kapittel III. Generelle krav til installering av posisjonsrapporteringsutstyr</h2><article class="legalArticle" data-lovdata-URL="LTI/forskrift/2010-03-24-454/§4" data-name="§4" id="kapittel-3-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Generelle krav til installering av posisjonsrapporteringsutstyr</span></h3><article class="legalP" id="kapittel-3-paragraf-1-ledd-1">Posisjonsrapporteringsutstyret skal installeres:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">på en slik måte og i slike lokaliteter om bord at gjeldende bestemmelser for posisjonsrapportering oppfylles, jf. forskrift 21. desember 2009 nr. 1743 om posisjonsrapportering og elektronisk rapportering for norske fiske og fangstfartøy.</article></article></li><li data-li-identifier="b)" data-name="b)"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">slik det er konfigurert og fremstilt ved typegodkjenning for sporingsformål av Fiskeridirektoratet.</article></article></li><li data-li-identifier="c)" data-name="c)"><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">av autorisert personell og i overensstemmelse med godkjent anvisning fra produsent eller tjenesteleverandør.</article></article></li></ul></article></article><article class="legalArticle" data-lovdata-URL="LTI/forskrift/2010-03-24-454/§5" data-name="§5" id="kapittel-3-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Forsegling, plombering og plassering av posisjonsrapporteringsutstyr</span></h3><article class="legalP" id="kapittel-3-paragraf-2-ledd-1">Sender eller mottakerenheter skal:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">forsegles av autorisert personell slik at det kan oppdages ved brudd på segl dersom enheten er åpnet eller er forsøkt åpnet,</article></article></li><li data-li-identifier="b)" data-name="b)"><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">av autorisert personell festes til fast innretning om bord på en slik måte at den ikke skal kunne flyttes uten at det oppdages ved brudd på segl eller annen sikring.</article></article></li></ul></article><article class="legalP" id="kapittel-3-paragraf-2-ledd-2">De ulike enheter av posisjonsrapporteringsutstyret skal plasseres slik at de:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-2-ledd-2-punkt-1"><article class="legalP" id="kapittel-3-paragraf-2-ledd-2-punkt-1-ledd-1">ikke er til hinder for sikker manøvrering eller drift av fartøyet.</article></article></li><li data-li-identifier="b)" data-name="b)"><article class="listArticle" id="kapittel-3-paragraf-2-ledd-2-punkt-2"><article class="legalP" id="kapittel-3-paragraf-2-ledd-2-punkt-2-ledd-1">er best mulig beskyttet mot vær, vind og vibrasjoner .</article></article></li><li data-li-identifier="c)" data-name="c)"><article class="listArticle" id="kapittel-3-paragraf-2-ledd-2-punkt-3"><article class="legalP" id="kapittel-3-paragraf-2-ledd-2-punkt-3-ledd-1">ikke blir utsatt for påvirkning fra annet teknisk utstyr om bord i fartøyet.</article></article></li><li data-li-identifier="d)" data-name="d)"><article class="listArticle" id="kapittel-3-paragraf-2-ledd-2-punkt-4"><article class="legalP" id="kapittel-3-paragraf-2-ledd-2-punkt-4-ledd-1">er tilgjengelige for inspeksjon og vedlikehold.</article></article></li></ul></article></article><article class="legalArticle" data-lovdata-URL="LTI/forskrift/2010-03-24-454/§6" data-name="§6" id="kapittel-3-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Aktivering og deaktivering av posisjonsrapporteringsutstyr</span></h3><article class="legalP" id="kapittel-3-paragraf-3-ledd-1">Når posisjonsrapporteringsutstyr er montert om bord i fartøyet skal Fiskeridirektoratet kontaktes for aktivering av utstyret. Installasjon av utstyret anses ikke for å være gjennomført før Fiskeridirektoratet har signert for gjennomført aktivering for sporing.</article><article class="legalP" id="kapittel-3-paragraf-3-ledd-2">Dersom posisjonsrapporteringsutstyret blir skiftet ut med annet utstyr skal Fiskeridirektoratet kontaktes for annullering av sporingsenheten i Fiskeridirektoratets sporingsregister før utskifting finner sted. Dersom fartøy som har posisjonsrapporteringsutstyr om bord skal overføres til ny eier eller selges ut av landet, skal Fiskeridirektoratet minst to uker før eierskiftet finner sted kontaktes for deaktivering av utstyret til sporingsformål.</article></article><article class="legalArticle" data-lovdata-URL="LTI/forskrift/2010-03-24-454/§7" data-name="§7" id="kapittel-3-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Strømtilførsel til posisjonsrapporteringsutstyret</span></h3><article class="legalP" id="kapittel-3-paragraf-4-ledd-1">Det er skipsførers ansvar å tilse at posisjonsrapporteringsutstyret om bord har kontinuerlig strømtilførsel.</article><article class="legalP" id="kapittel-3-paragraf-4-ledd-2">Strømtilførselen til satellittsporingsutstyret skal ikke brytes uten ved nødvendig strømbrudd grunnet vedlikehold av sporingsutstyret eller ved verkstedsopphold. Det skal sendes skriftlig melding til Fiskeridirektoratet før strøm brytes for å utføre slikt arbeid.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2010-03-24-454/KAPITTEL_4"><h2>Kapittel IV. Spesielle krav til installering av posisjonsrapporteringsutsytr (Inmarsat)</h2><article class="legalArticle" data-lovdata-URL="LTI/forskrift/2010-03-24-454/§8" data-name="§8" id="kapittel-4-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Inmarsat-utstyr</span></h3><article class="legalP" id="kapittel-4-paragraf-1-ledd-1">Inmarsat-utstyr består av sender eller mottakerenhet, antenne og strømforsyningsenhet. Sender eller mottakerenhet skal plasseres på et tørt sted i fartøyet. Antennen skal plasseres slik at best mulig kontakt med satellitt oppnås og slik at signalene ikke blir uleselige på grunn av nærliggende konstruksjoner.</article><article class="legalP" id="kapittel-4-paragraf-1-ledd-2">Skadet eller ødelagt kabel som forbinder sender eller mottakerenhet og antenne skal erstattes med kabel anbefalt for sporingsformål av utstyrsleverandør.</article><article class="legalP" id="kapittel-4-paragraf-1-ledd-3">Dersom utstyret skal programmeres med definisjoner som skal angi bestemte funksjoner («Macro Encode Messages», MEM-koder) og format for tidsangivelse utover gjeldende Inmarsat-standarder, skal koder og formater være i overensstemmelse med de krav som stilles i forbindelse med godkjennelse fra Fiskeridirektoratet.</article><article class="legalP" id="kapittel-4-paragraf-1-ledd-4">Dersom satellittsporingsutstyret som benyttes om bord i fiskefartøyene samtidig skal fungere som radioutstyr i det globale maritime nød- og sikkerhetssystemet GMDSS, skal utstyret installeres i henhold til gjeldende regelverk for installasjon av slikt GMDSS-utstyr.</article></article></section><section class="section" data-name="kapV" id="kapittel-5" data-lovdata-URL="LTI/forskrift/2010-03-24-454/KAPITTEL_5"><h2>Kapittel V. Generelle bestemmelser, straff og ikrafttredelse</h2><article class="legalArticle" data-lovdata-URL="LTI/forskrift/2010-03-24-454/§9" data-name="§9" id="kapittel-5-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Autorisasjon</span></h3><article class="legalP" id="kapittel-5-paragraf-1-ledd-1">Autorisasjon etter denne forskrift gis av Fiskeridirektoratet.</article></article><article class="legalArticle" data-lovdata-URL="LTI/forskrift/2010-03-24-454/§10" data-name="§10" id="kapittel-5-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Straff</span></h3><article class="legalP" id="kapittel-5-paragraf-2-ledd-1">Den som forsettlig eller uaktsomt overtrer bestemmelser i denne forskriften straffes etter lov om forvaltning av viltlevande marine ressursar (havressurslova) av 6. juni 2008 nr. 37 § 62 og § 64. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2010-03-24-454/§11" data-name="§11" id="kapittel-5-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-3-ledd-1">Denne forskrift trer i kraft straks. Samtidig oppheves forskrift 23. desember 1999 nr. 1592 om krav til utstyr som skal benyttes om bord i fiskefartøy til sporing via satellitt, forskrift 13. juni 2000 nr. 674 om installasjon av satellittsporingsutstyr om bord i fiske- og fangstfartøy og forskrift 28. april 1999 nr. 536 om innføring av satellittbasert overvåkning av fiskefartøyers aktivitet for fartøy som har installert satellittutstyr om bord.</article></article></section><section class="section" data-name="vedlegg1" id="kapittel-6" data-lovdata-URL="LTI/forskrift/2010-03-24-454/KAPITTEL_6"><h2>Vedlegg 1</h2><article class="legalP" id="kapittel-6-ledd-1">Ved melding om aktivitet i forhold til bruk av posisjonsrapporteringsutstyr skal skjema som finnes på Fiskeridirektoratets hjemmesider benyttes:</article><article class="legalP" id="kapittel-6-ledd-2">http://www.fiskeridir.no/fiske-og-fangst/skjema/satellittsporing</article></section></main></body></html>