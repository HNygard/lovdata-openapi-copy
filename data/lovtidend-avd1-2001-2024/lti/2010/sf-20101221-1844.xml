<!DOCTYPE html><html lang="no"><head><title>Forskrift om endring i forskrift om lotterivirksomhet om bord på norske skip i rute mellom norsk og utenlandsk havn</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-12-21-1844</dd><dt class="dokid">DokumentID</dt><dd class="dokid">LTI/forskrift/2010-12-21-1844</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 15 s 2720</dd><dt class="dateInForce">I kraft fra</dt><dd class="dateInForce">2011-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-12-10-1531</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-02-24-11/§2</li><li>lov/1995-02-24-11/§3</li></ul></dd><dt class="dateOfPublication">Kunngjort</dt><dd class="dateOfPublication">2011-01-06 15:15</dd><dt class="journalNumber">Journalnummer</dt><dd class="journalNumber">2010-1275</dd><dt class="titleShort">Korttittel</dt><dd class="titleShort">Endr. i forskrift om lotteri på norske ruteskip</dd><dt class="title">Tittel</dt><dd class="title">Forskrift om endring i forskrift om lotterivirksomhet om bord på norske skip i rute mellom norsk og utenlandsk havn</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kulturdepartementet 21. desember 2010 med hjemmel i lov 24. februar 1995 nr. 11 om lotterier m.v. (lotteriloven) § 2 første ledd og § 3.</dd><dt class="refid">RefID</dt><dd class="refid">forskrift/2010-12-21-1844</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om lotterivirksomhet om bord på norske skip i rute mellom norsk og utenlandsk havn<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2010-12-21-1844" id="dokument"><h1>Forskrift om endring i forskrift om lotterivirksomhet om bord på norske skip i rute mellom norsk og utenlandsk havn</h1><section class="section" data-name="kapI" id="kapittel-1" data-lovdata-URL="LTI/forskrift/2010-12-21-1844/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 10. desember 2008 nr. 1531 om lotterivirksomhet om bord på norske skip i rute mellom norsk og utenlandsk havn gjøres følgende endringer:</article> <article class="defaultP" margin-top="true">§ 9 nytt tredje ledd skal lyde:</article><article class="legalP" id="kapittel-1-ledd-2">Det kan fastsettes egne krav til gevinstautomater oppstilt om bord på cruiseskip. Med cruiseskip menes i denne forskrift passasjerskip med lugarkapasitet til samtlige passasjerer, der det tilbys et bredt underholdningstilbud om bord. Reisen tur-retur må omfatte nattseilas og være av minimum 24 timers varighet. For øvrig gjelder vilkårene i § 1.</article> <article class="defaultP" margin-top="true">§ 9 nåværende tredje ledd blir nytt fjerde ledd.</article> <article class="defaultP" margin-top="true">Ny § 9a skal lyde:</article><article class="legalP" id="kapittel-1-ledd-3">Rederiet må levere dokumentasjon på at gevinstautomatene er i samsvar med de vilkår som er fastsatt i medhold av denne forskriften.</article> <article class="defaultP" margin-top="true">Ny § 9b skal lyde:</article><article class="legalP" id="kapittel-1-ledd-4">For lotteri ved bruk av gevinstautomat betaler rederiet et gebyr på kr 1500 pr. automat for hvert påbegynt år.</article><article class="legalP" id="kapittel-1-ledd-5">Dersom gebyret ikke er betalt innen tre måneder etter at lotteritillatelsen er gitt, faller den delen av tillatelsen som gjelder automater bort med umiddelbar virkning, uten vedtak eller varsel.</article> <article class="defaultP" margin-top="true">Vedlegget punkt 2.5 første ledd skal lyde:</article><article class="legalP" id="kapittel-1-ledd-6">Spillene skal utformes slik at en spiller ikke kan tape mer enn kr 1800 i løpet av en time, uavhengig av spillerens valg og gevinstoppnåelse.</article> <article class="defaultP" margin-top="true">Vedlegget punkt 2.5 nytt andre ledd skal lyde:</article><article class="legalP" id="kapittel-1-ledd-7">Dette gjelder likevel ikke for automater oppstilt på cruiseskip, jf. § 9 tredje ledd. For automater oppstilt på cruiseskip kan innskudd maksimalt pålyde kr 45. For eksisterende gevinstautomater om bord gjelder denne grensen fra 1. januar 2012.</article> <article class="defaultP" margin-top="true">Vedlegget punkt 2.9 nytt andre ledd skal lyde:</article><article class="legalP" id="kapittel-1-ledd-8">For automater oppstilt på cruiseskip iht. § 9 tredje ledd, må maksimum gevinst ikke overstige kr 25&#xa0;000. For eksisterende gevinstautomater om bord gjelder denne grensen fra 1. januar 2012.</article></section><section class="section" data-name="kapII" id="kapittel-2" data-lovdata-URL="LTI/forskrift/2010-12-21-1844/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2011.</article></section></main></body></html>