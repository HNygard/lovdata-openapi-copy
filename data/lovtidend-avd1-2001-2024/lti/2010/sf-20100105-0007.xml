<!DOCTYPE html><html lang="no"><head><title>Forskrift om søknad, utbetaling og kontroll av tilskudd til manuskriptutvikling og utdanningsrettede tiltak</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-01-05-7</dd><dt class="dokid">DokumentID</dt><dd class="dokid">LTI/forskrift/2010-01-05-7</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 1 s 179</dd><dt class="dateInForce">I kraft fra</dt><dd class="dateInForce">2010-01-05</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2009-11-03-1334/§14</li></ul></dd><dt class="dateOfPublication">Kunngjort</dt><dd class="dateOfPublication">2010-01-15 15:35</dd><dt class="journalNumber">Journalnummer</dt><dd class="journalNumber">2010-0005</dd><dt class="titleShort">Korttittel</dt><dd class="titleShort">Forskrift om tilskudd til manuskriptutvikling mv</dd><dt class="title">Tittel</dt><dd class="title">Forskrift om søknad, utbetaling og kontroll av tilskudd til manuskriptutvikling og utdanningsrettede tiltak</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Norsk filminstitutt 5. januar 2010 med hjemmel i Stortingets årlige budsjettvedtak jf. forskrift 3. november 2009 nr. 1334 om tilskudd til manuskriptutvikling og utdanningsrettede tiltak § 14.</dd><dt class="refid">RefID</dt><dd class="refid">forskrift/2010-01-05-7</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om søknad, utbetaling og kontroll av tilskudd til manuskriptutvikling og utdanningsrettede tiltak<ul class="tocSubUl"><li>§ 1. Virkeområde</li><li>§ 2. Krav til søknad om tilskudd til manuskriptutvikling</li><li>§ 3. Utbetaling av tilskudd til manuskriptutvikling</li><li>§ 4. Krav til søknad om tilskudd til deltakelse på kurs i utlandet mv.</li><li>§ 5. Utbetaling av tilskudd til deltakelse på kurs i utlandet mv.</li><li>§ 6. Krav til søknad om tilskudd til arbeidsstipender</li><li>§ 7. Utbetaling av tilskudd til arbeidsstipender</li><li>§ 8. Rapportering om bruken av tilskudd</li><li>§ 9. Kreditering</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2010-01-05-7" id="dokument"><h1>Forskrift om søknad, utbetaling og kontroll av tilskudd til manuskriptutvikling og utdanningsrettede tiltak</h1><article class="legalArticle" data-lovdata-URL="LTI/forskrift/2010-01-05-7/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="numberedLegalP" data-numerator="1" id="paragraf-1-nummer-1">(1) Forskriften gir nærmere regler om tilskudd til manuskriptutvikling, tilskudd til deltakelse på kurs i utlandet og tilskudd til arbeidsstipender jf. forskrift 3. november 2009 nr. 1334 om tilskudd til manuskriptutvikling og utdanningsrettede tiltak § 7, § 8 og § 9.</article><article class="numberedLegalP" data-numerator="2" id="paragraf-1-nummer-2">(2) Forskriften skal sikre effektiv og forsvarlig saksbehandling av søknader om tilskudd nevnt i første ledd, samt god kvalitet på det ferdige produktet. Forskriften skal gi grunnlag for godt forberedte søknader og en effektiv kontroll av bruken av tilskudd og måloppnåelse.</article><article class="numberedLegalP" data-numerator="3" id="paragraf-1-nummer-3">(3) Forskriften gjelder<ul class="defaultList"><li data-li-identifier="a)" data-name="a)"><article class="listArticle" id="paragraf-1-nummer-3-punkt-1"><article class="legalP" id="paragraf-1-nummer-3-punkt-1-ledd-1">krav til søknaden</article></article></li><li data-li-identifier="b)" data-name="b)"><article class="listArticle" id="paragraf-1-nummer-3-punkt-2"><article class="legalP" id="paragraf-1-nummer-3-punkt-2-ledd-1">utbetaling av rater og krav til dokumentasjon før utbetaling av rater</article></article></li><li data-li-identifier="c)" data-name="c)"><article class="listArticle" id="paragraf-1-nummer-3-punkt-3"><article class="legalP" id="paragraf-1-nummer-3-punkt-3-ledd-1">rapportering om bruken av tilskudd</article></article></li><li data-li-identifier="d)" data-name="d)"><article class="listArticle" id="paragraf-1-nummer-3-punkt-4"><article class="legalP" id="paragraf-1-nummer-3-punkt-4-ledd-1">kreditering av Norsk filminstitutt.</article></article></li></ul></article></article><article class="legalArticle" data-lovdata-URL="LTI/forskrift/2010-01-05-7/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Krav til søknad om tilskudd til manuskriptutvikling</span></h2><article class="legalP" id="paragraf-2-ledd-1">Søknad fremmes på elektronisk skjema innen arbeidets oppstart og skal inneholde<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">manuskriptforfatterens CV</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">synopsis, handlingsbeskrivelse eller prosjektbeskrivelse</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">redegjørelse for prosjektets filmatiske intensjoner såfremt et litterært verk ligger til grunn for utviklingsprosjektet</article></article></li><li data-li-identifier="d)" data-name="d)"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">fremdriftsplan</article></article></li><li data-li-identifier="e)" data-name="e)"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">prosjektets opphavsrettslige historikk, samt dokumentasjon på at forfatteren har rettighetene til å utvikle manuskriptet såfremt det tidligere har vært utviklet av flere forfattere</article></article></li><li data-li-identifier="f)" data-name="f)"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">kopi av opsjonsavtale dersom søknaden bygger på et opphavsrettslig beskyttet verk</article></article></li><li data-li-identifier="g)" data-name="g)"><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1">opplysninger om hvorvidt prosjektet eller ideen tidligere har vært utviklet med offentlig støtte</article></article></li><li data-li-identifier="h)" data-name="h)"><article class="listArticle" id="paragraf-2-ledd-1-punkt-8"><article class="legalP" id="paragraf-2-ledd-1-punkt-8-ledd-1">opplysninger om eventuelle andre offentlige instanser det er søkt eller mottatt tilskudd fra.</article></article></li></ul></article></article><article class="legalArticle" data-lovdata-URL="LTI/forskrift/2010-01-05-7/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Utbetaling av tilskudd til manuskriptutvikling</span></h2><article class="numberedLegalP" data-numerator="1" id="paragraf-3-nummer-1">(1) Tilskuddet utbetales i rater etter skriftlig anmodning fra søker.</article><article class="numberedLegalP" data-numerator="2" id="paragraf-3-nummer-2">(2) Første rate utgjør 70 prosent av tilskuddet og utbetales når søker fremlegger nødvendige personalia og kontoopplysninger.</article><article class="numberedLegalP" data-numerator="3" id="paragraf-3-nummer-3">(3) Andre rate utgjør 30 prosent av tilskuddet og utbetales når materiale fastsatt i vedtak eller tilskuddsbrev er innlevert i henhold til fastsatt frist.</article><article class="numberedLegalP" data-numerator="4" id="paragraf-3-nummer-4">(4) I særlige tilfeller kan Norsk filminstitutt gjøre unntak fra denne bestemmelsens fastsatte oppdeling i rater.</article></article><article class="legalArticle" data-lovdata-URL="LTI/forskrift/2010-01-05-7/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til søknad om tilskudd til deltakelse på kurs i utlandet mv.</span></h2><article class="legalP" id="paragraf-4-ledd-1">Søknad fremmes på elektronisk skjema innen eventuelle søknadsfrister fastsatt av Norsk filminstitutt og før arrangementet begynner. Søknaden skal inneholde<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">søkerens CV</article></article></li><li data-li-identifier="b)" data-name="b)"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">beskrivelse av tiltaket det søkes tilskudd til</article></article></li><li data-li-identifier="c)" data-name="c)"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">søkerens motivasjon og faglige begrunnelse for søknaden</article></article></li><li data-li-identifier="d)" data-name="d)"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">beskrivelse av arrangementet fra arrangør av kurset, programmet eller forumet som det søkes om tilskudd til</article></article></li><li data-li-identifier="e)" data-name="e)"><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">dokumentasjon på at søkeren har fått plass på det aktuelle kurset</article></article></li><li data-li-identifier="f)" data-name="f)"><article class="listArticle" id="paragraf-4-ledd-1-punkt-6"><article class="legalP" id="paragraf-4-ledd-1-punkt-6-ledd-1">dokumentasjon på hvilke kostnader som dekkes av arrangør</article></article></li><li data-li-identifier="g)" data-name="g)"><article class="listArticle" id="paragraf-4-ledd-1-punkt-7"><article class="legalP" id="paragraf-4-ledd-1-punkt-7-ledd-1">opplysninger om eventuelle andre offentlige instanser det er søkt eller mottatt tilskudd fra.</article></article></li></ul></article></article><article class="legalArticle" data-lovdata-URL="LTI/forskrift/2010-01-05-7/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utbetaling av tilskudd til deltakelse på kurs i utlandet mv.</span></h2><article class="numberedLegalP" data-numerator="1" id="paragraf-5-nummer-1">(1) Tilskuddet utbetales i én rate etter skriftlig anmodning fra søkeren når nødvendig personalia og kontoopplysninger er fremlagt.</article><article class="numberedLegalP" data-numerator="2" id="paragraf-5-nummer-2">(2) Dersom tilskuddet overstiger kr 20&#xa0;000,- kan Norsk filminstitutt bestemme at utbetalingen skal skje i flere rater.</article></article><article class="legalArticle" data-lovdata-URL="LTI/forskrift/2010-01-05-7/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav til søknad om tilskudd til arbeidsstipender</span></h2><article class="numberedLegalP" data-numerator="1" id="paragraf-6-nummer-1">(1) Søknad fremmes på elektronisk skjema før tiltaket, arbeidet eller hospiteringen iverksettes og skal inneholde<ul class="defaultList"><li data-li-identifier="a)" data-name="a)"><article class="listArticle" id="paragraf-6-nummer-1-punkt-1"><article class="legalP" id="paragraf-6-nummer-1-punkt-1-ledd-1">søkerens CV</article></article></li><li data-li-identifier="b)" data-name="b)"><article class="listArticle" id="paragraf-6-nummer-1-punkt-2"><article class="legalP" id="paragraf-6-nummer-1-punkt-2-ledd-1">beskrivelse av tiltaket det søkes tilskudd til</article></article></li><li data-li-identifier="c)" data-name="c)"><article class="listArticle" id="paragraf-6-nummer-1-punkt-3"><article class="legalP" id="paragraf-6-nummer-1-punkt-3-ledd-1">søkerens motivasjon og faglige begrunnelse for søknaden</article></article></li><li data-li-identifier="d)" data-name="d)"><article class="listArticle" id="paragraf-6-nummer-1-punkt-4"><article class="legalP" id="paragraf-6-nummer-1-punkt-4-ledd-1">budsjett</article></article></li><li data-li-identifier="e)" data-name="e)"><article class="listArticle" id="paragraf-6-nummer-1-punkt-5"><article class="legalP" id="paragraf-6-nummer-1-punkt-5-ledd-1">fremdriftsplan</article></article></li><li data-li-identifier="f)" data-name="f)"><article class="listArticle" id="paragraf-6-nummer-1-punkt-6"><article class="legalP" id="paragraf-6-nummer-1-punkt-6-ledd-1">opplysninger om eventuelle andre offentlige instanser det er søkt eller mottatt tilskudd fra.</article></article></li></ul></article><article class="numberedLegalP" data-numerator="2" id="paragraf-6-nummer-2">(2) Søknad om tilskudd til hospitering skal i tillegg inneholde erklæring fra relevant virksomhet om at virksomheten er villig til å ta inn søkeren som hospitant på heltid.</article><article class="numberedLegalP" data-numerator="3" id="paragraf-6-nummer-3">(3) Norsk filminstitutt kan også kreve at søkeren fremlegger avtale med annen tredjepart enn nevnt i annet ledd dersom slik avtale er nødvendig for gjennomføring av tiltaket som det søkes tilskudd til.</article></article><article class="legalArticle" data-lovdata-URL="LTI/forskrift/2010-01-05-7/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utbetaling av tilskudd til arbeidsstipender</span></h2><article class="numberedLegalP" data-numerator="1" id="paragraf-7-nummer-1">(1) Tilskuddet utbetales i to rater etter skriftlig anmodning fra søkeren.</article><article class="numberedLegalP" data-numerator="2" id="paragraf-7-nummer-2">(2) Første rate utgjør 70 prosent av tilskuddet og utbetales når søkeren fremlegger nødvendig personalia og kontoopplysninger.</article><article class="numberedLegalP" data-numerator="3" id="paragraf-7-nummer-3">(3) Andre rate utgjør 30 prosent av tilskuddet og utbetales når rapport er innlevert i henhold vedtak og tilskuddsbrev.</article><article class="numberedLegalP" data-numerator="4" id="paragraf-7-nummer-4">(4) I særlige tilfeller kan Norsk filminstitutt gjøre unntak fra denne bestemmelsens fastsatte oppdeling i rater.</article></article><article class="legalArticle" data-lovdata-URL="LTI/forskrift/2010-01-05-7/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Rapportering om bruken av tilskudd</span></h2><article class="legalP" id="paragraf-8-ledd-1">Den som har mottatt tilskudd til manuskriptutvikling, skal innen fastsatt frist levere til Norsk filminstitutt det produktet som er beskrevet i vedtak eller tilskuddsbrev. Den som har mottatt tilskudd til utdanningsrettede tiltak, skal innen fastsatt frist avgi rapport om tiltaket, og om hvilket faglige utbytte tilskuddsmottakeren har hatt.</article></article><article class="legalArticle" data-lovdata-URL="LTI/forskrift/2010-01-05-7/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Kreditering</span></h2><article class="legalP" id="paragraf-9-ledd-1">Dersom et prosjekt som har fått tilskudd til manuskriptutvikling fører frem til en ferdig produksjon skal Norsk filminstitutt v/manuskriptkonsulent krediteres i produksjonens sluttekst.</article></article><article class="legalArticle" data-lovdata-URL="LTI/forskrift/2010-01-05-7/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Forskriften trer i kraft straks.</article></article></main></body></html>