<?xml version="1.0"?>
<!DOCTYPE html>
<html lang="no">
  <head>
    <title>Vedtak etter merverdiavgiftsloven &#xA7; 19-3 om fritak for toll og merverdiavgift for n&#xF8;dproviant &#x2013; Compact AS</title>
    <base href="https://lovdata.no/"/>
  </head>
  <body>
    <header class="documentHeader" id="hode">
      <dl class="data-document-key-info">
        <dt class="legacyID">Datokode</dt>
        <dd class="legacyID">FOR-2010-12-01-1516</dd>
        <dt class="dokid">DokumentID</dt>
        <dd class="dokid">LTI/forskrift/2010-12-01-1516</dd>
        <dt class="ministry">Departement</dt>
        <dd class="ministry">
          <ul>
            <li>Finansdepartementet</li>
          </ul>
        </dd>
        <dt class="publishedIn">Publisert i</dt>
        <dd class="publishedIn">I 2010 hefte 13 s 2292</dd>
        <dt class="dateInForce">I kraft fra</dt>
        <dd class="dateInForce">2010-12-01</dd>
        <dt class="appliesTo">Gjelder for</dt>
        <dd class="appliesTo">Norge</dd>
        <dt class="basedOn">Hjemmel</dt>
        <dd class="basedOn">
          <ul>
            <li>lov/2009-06-19-58/&#xA7;19-3</li>
          </ul>
        </dd>
        <dt class="dateOfPublication">Kunngjort</dt>
        <dd class="dateOfPublication">2010-12-07 14:05</dd>
        <dt class="journalNumber">Journalnummer</dt>
        <dd class="journalNumber">2010-1018</dd>
        <dt class="titleShort">Korttittel</dt>
        <dd class="titleShort">Vedtak om mva-fritak &#x2013; Compact AS</dd>
        <dt class="title">Tittel</dt>
        <dd class="title">Vedtak etter merverdiavgiftsloven &#xA7; 19-3 om fritak for toll og merverdiavgift for n&#xF8;dproviant &#x2013; Compact AS</dd>
        <dt class="miscInformation">Annet om dokumentet</dt>
        <dd class="miscInformation"><strong>Hjemmel:</strong> Fastsatt av Toll- og avgiftsdirektoratet 1. desember 2010 med hjemmel i lov 19. juni 2009 nr. 58 om merverdiavgift (merverdiavgiftsloven) &#xA7; 19-3 f&#xF8;rste ledd.</dd>
        <dt class="refid">RefID</dt>
        <dd class="refid">forskrift/2010-12-01-1516</dd>
        <dt class="table-of-contents">Innhold</dt>
        <dd class="table-of-contents">
          <ul class="tocTopUl">
            <li>Vedtak etter merverdiavgiftsloven &#xA7; 19-3 om fritak for toll og merverdiavgift for n&#xF8;dproviant &#x2013; Compact AS</li>
          </ul>
        </dd>
      </dl>
    </header>
    <main class="documentBody" data-lovdata-URL="LTI/forskrift/2010-12-01-1516" id="dokument">
      <h1>Vedtak etter merverdiavgiftsloven &#xA7; 19-3 om fritak for toll og merverdiavgift for n&#xF8;dproviant &#x2013; Compact AS</h1>
      <article class="legalP" id="ledd-1">Vi viser til Deres s&#xF8;knad av 14. september, mottatt her fra Skattedirektoratet den 29. september. S&#xF8;knaden gjelder toll- og merverdiavgiftsfritak for n&#xF8;dproviant.</article>
      <article class="defaultP" margin-top="true">
        <i>1. Sakens bakgrunn</i>
      </article>
      <article class="legalP" id="ledd-2">I brev av 5. juni 1998, innvilget Finansdepartementet Compact AS toll- og avgiftsfritak for PB-5 n&#xF8;dproviant. Fritaket gjaldt proviant som ble solgt fra Compact AS til N&#xE6;rings- og handelsdepartementet og som skulle inng&#xE5; i et beredskapslager for eventuell omdisponering til bruk i kriseomr&#xE5;der i andre land.</article>
      <article class="legalP" id="ledd-3">Fritaket ble gitt med hjemmel i tolltariffens innledende bestemmelser &#xA7; 12 og merverdiavgiftslovens &#xA7; 70.</article>
      <article class="legalP" id="ledd-4">Av saksdokumentene framg&#xE5;r at N&#xE6;rings- og Handelsdepartementet har inng&#xE5;tt en avtale med Utenriksdepartementet om omdisponering gjennom Kirkens N&#xF8;dhjelp og Norges R&#xF8;de Kors. Dersom det ikke oppst&#xE5;r krig eller annen n&#xF8;dsituasjon i Norge, blir n&#xF8;dprovianten eksportert og benyttet i kriserammede omr&#xE5;der rundt om i verden.</article>
      <article class="legalP" id="ledd-5">I Deres s&#xF8;knad av 14. september d.&#xE5;. bes om at tidligere fritak videref&#xF8;res i sin helhet.</article>
      <article class="defaultP" margin-top="true">
        <i>2. Toll- og avgiftsdirektoratets vurdering</i>
      </article>
      <article class="legalP" id="ledd-6">B&#xE5;de p&#xE5; toll- og merverdiavgiftsomr&#xE5;det er det iverksatt nytt regelverk. Ny tollov tr&#xE5;dte i kraft 1. januar 2009, og ny merverdiavgiftslov tr&#xE5;dte i kraft 1. januar 2010.</article>
      <article class="defaultP" margin-top="true">
        <i>Merverdiavgift</i>
      </article>
      <article class="legalP" id="ledd-7">Ved iverksettelsen av ny merverdiavgiftslov 1. januar 2010, ble det forutsatt at alle tidligere gitte dispensasjoner skulle oppheves. Dette blant annet for &#xE5; f&#xE5; et mer oversiktlig regelverk. En rekke av de tidligere gitte vedtak hadde i sin form forskrifts karakter, og er i stor grad innarbeidet i loven.</article>
      <article class="legalP" id="ledd-8">Enkeltvedtak truffet med hjemmel i tidligere lovs &#xA7; 70 falt ogs&#xE5; bort ved ikrafttredelse av lov av 1. januar 2010. Av merverdiavgiftsloven &#xA7; 22-2, annet ledd framg&#xE5;r: &#xAB;Enkeltvedtak truffet med hjemmel i &#xA7; 70 bortfaller seks m&#xE5;neder etter at denne loven trer i kraft. Dersom parten innen disse seks m&#xE5;nedene har s&#xF8;kt om en tilsvarende avgiftslempning med hjemmel i &#xA7; 19-3 f&#xF8;rste ledd, gjelder enkeltvedtaket fram til avgiftsmyndighetene har truffet vedtak i saken.&#xBB;</article>
      <article class="legalP" id="ledd-9">Deres s&#xF8;knad om fortsatt toll- og avgiftsfritak ble innsendt etter 6-m&#xE5;neders fristens utl&#xF8;p, og opprinnelig fritak for merverdiavgift gitt i departementets brev av 5. juni 1998 er dermed bortfalt.</article>
      <article class="legalP" id="ledd-10">I medhold av merverdiavgiftsloven &#xA7; 19-3, kan departementet treffe enkeltvedtak om helt eller delvis unntak fra loven, fritak for merverdiavgift eller om at det ikke skal beregnes merverdiavgift ved innf&#xF8;rselen. I brev av 23. september 2009 er Finansdepartementets fullmakt videredelegert til Toll- og avgiftsdirektoratet.</article>
      <article class="legalP" id="ledd-11">Toll- og avgiftsdirektoratet finner med hjemmel i merverdiavgiftsloven &#xA7; 19-3 &#xE5; kunne gi fritak for innf&#xF8;rselsmerverdiavgift p&#xE5; n&#xF8;dproviant (BP-5) som Compact AS omsetter til N&#xE6;rings- og handelsdepartementet. Fritaket gjelder for de varer som inng&#xE5;r som n&#xF8;dproviant p&#xE5; beredskapslagre og eventuelt seneres blir omdisponert til bruk i kriseomr&#xE5;der i andre land.</article>
      <article class="legalP" id="ledd-12">Det forutsettes at n&#xF8;dprovianten selges til N&#xE6;rings- og handelsdepartementet, og at departementets avtale med Utenriksdepartementet opprettholdes.</article>
      <article class="defaultP" margin-top="true">
        <i>Toll</i>
      </article>
      <article class="legalP" id="ledd-13">Ved iverksettelse av ny tollov ble det forutsatt at enkeltvedtak gitt med hjemmel i tolltariffens innledende bestemmelser &#xA7; 12, fortsatt skal gjelde.</article>
      <article class="legalP" id="ledd-14">Lovens &#xA7; 17-2, annet ledd fikk f&#xF8;lgende ordlyd: &#xAB;Enkeltvedtak truffet i medhold av tolltariffens innledende bestemmelser eller lov 10. juni 1966 nr. 5 om toll (tolloven), opprettholdes i den perioden som er forutsatt i vedtakene, inntil de blir opphevet eller endret i medhold av denne lov eller ved s&#xE6;rskilt bestemmelse&#xBB;.</article>
      <article class="legalP" id="ledd-15">Finansdepartementets vedtak av 5. juni 1998 om tollfritak i medhold av tolltariffens innledende bestemmelser &#xA7; 12 er gitt uten tidsbegrensning under de samme forutsetninger som for merverdiavgiftsfritaket.</article>
      <article class="legalP" id="ledd-16">Dette betyr at Finansdepartementets vedtak av 5. juni 1998 fortsatt er gyldig hva ang&#xE5;r tollfritaket.</article>
    </main>
  </body>
</html>
