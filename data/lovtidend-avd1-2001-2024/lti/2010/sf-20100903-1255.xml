<!DOCTYPE html><html lang="no"><head><title>Forskrift om endring i visse forskrifter som følge av forskrift om identifikasjon av dyr av hestefamilie</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-09-03-1255</dd><dt class="dokid">DokumentID</dt><dd class="dokid">LTI/forskrift/2010-09-03-1255</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 11 s 1963</dd><dt class="dateInForce">I kraft fra</dt><dd class="dateInForce">2010-09-03</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-12-31-1488</li><li>forskrift/1999-01-13-67</li><li>forskrift/2005-06-02-505</li><li>forskrift/2007-08-10-955</li><li>forskrift/2007-01-16-50</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-12-04-130/§3</li><li>lov/2003-12-19-124/§12</li><li>lov/2003-12-19-124/§15</li><li>lov/2003-12-19-124/§19</li><li>forskrift/2003-12-19-1790</li><li>lov/2009-06-19-97/§10</li><li>forskrift/2010-06-11-814</li></ul></dd><dt class="dateOfPublication">Kunngjort</dt><dd class="dateOfPublication">2010-09-10 13:50</dd><dt class="journalNumber">Journalnummer</dt><dd class="journalNumber">2010-0833</dd><dt class="titleShort">Korttittel</dt><dd class="titleShort">Endr. i forskr. etter innføring av heste-id</dd><dt class="title">Tittel</dt><dd class="title">Forskrift om endring i visse forskrifter som følge av forskrift om identifikasjon av dyr av hestefamilie</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 3. september 2010 med hjemmel i lov 4. desember 1992 nr. 130 om husdyravl § 3 og lov 19. desember 2003 nr. 124 om matproduksjon og mattrygghet mv. (matloven) § 12, § 15 og § 19 jf. delegeringsvedtak 19. desember 2003 nr. 1790 og lov 19. juni 2009 nr. 97 om dyrevelferd § 10 andre ledd, jf. delegeringsvedtak 11. juni 2010 nr. 814. <br /><strong>EØS-henvisninger:</strong> EØS-avtalen vedlegg I kap. I del 2.2 nr. 33 og del 4.2 nr. 85 (forordning (EF) nr. 504/2008), del 4.1 nr. 3 og del 8.1 nr. 2 (direktiv 90/426/EØF), del 2.1 nr. 1 (direktiv 94/28/EF) og kap. I, innledende del nr. 7 (vedtak 96/510/EF).</dd><dt class="refid">RefID</dt><dd class="refid">forskrift/2010-09-03-1255</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i visse forskrifter som følge av forskrift om identifikasjon av dyr av hestefamilie<ul class="tocSubUl"><li>I<ul class="tocSubUl"><li>§ 5. Identifikasjon</li></ul></li><li>II<ul class="tocSubUl"><li>§ 6. Identifikasjonsdokument (pass)</li><li>§ 8A. Krav til drektighetssertifikat ved innførsel fra tredjeland</li><li>§ 19. Utgifter</li></ul></li><li>III<ul class="tocSubUl"><li>§ 6. Helsekort</li></ul></li><li>IV</li><li>V</li><li>VI</li></ul></li></ul></dd></dl></header><main class="documentBody" data-lovdata-URL="LTI/forskrift/2010-09-03-1255" id="dokument"><h1>Forskrift om endring i visse forskrifter som følge av forskrift om identifikasjon av dyr av hestefamilie</h1><section class="section" data-name="kapI" id="kapittel-1" data-lovdata-URL="LTI/forskrift/2010-09-03-1255/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 31. desember 1998 nr. 1488 om dyrehelsemessige vilkår for innførsel og utførsel av dyr av hestefamilien gjøres følgende endringer:<p class="leddfortsettelse">I hjemmelsfeltets henvisning til EØS-avtalen oppheves følgende:</p></article> <article class="defaultP" margin-top="true">vedtak 93/623/EØF (som endra ved vedtak 2000/68/EF)</article> <article class="defaultP" margin-top="true">§ 3 nr. 2, 3 og 4 skal lyde:<ul class="defaultList"><li data-li-identifier="2)" data-name="2)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1"><i>Registrerte dyr:</i> Dyr av hestefamilien som er registrert som bestemt i forskrift 13. januar 1999 nr. 67 om godkjente (reinavla/registrerte) dyr av hestefamilien og identifisert ved eit identifikasjonsdokument (pass) utstedt av det organ som i dyrets opphavsland fører stamboka eller raseregisteret for den aktuelle rasen, eller av internasjonal foreining eller organisasjon som administrerer konkurranse- eller løpshestar.</article></article></li><li data-li-identifier="3)" data-name="3)"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1"><i>Slaktedyr:</i> Dyr av hestefamilien som enten direkte eller etter transitt via ein marknad eller ein godkjent samleplass, skal føres til et slakteri for å slaktast der.</article></article></li><li data-li-identifier="4)" data-name="4)"><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1"><i>Avls- og produksjonsdyr:</i> Andre dyr av hestefamilien enn registrerte dyr og slaktedyr.</article></article></li></ul></article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Identifikasjon</span></span><article class="legalP" id="kapittel-1-foreslåttparagraf-1-ledd-1">Dyr av hestefamilien skal ved innførsel og utførsel innanfor EØS følgjast av identifikasjonsdokument (pass) i samsvar med forskrift 28. april 2010 nr. 631 om identifikasjon av dyr av hestefamilien.</article><article class="legalP" id="kapittel-1-foreslåttparagraf-1-ledd-2">Registrerte hestar som tilbakeførast frå tredjeland, jf. § 11, skal følgjast av identifikasjonsdokumentet (passet) dei skal vere identifisert med etter forskrift 28. april 2010 nr. 631 om identifikasjon av dyr av hestefamilien. Passnummeret skal vere oppgitt i helsesertifikatet som skal følgje med dyra, jf. § 6.</article><article class="legalP" id="kapittel-1-foreslåttparagraf-1-ledd-3">Registrerte hestar som innførast mellombels frå tredjeland, jf. § 12, skal følgjast av identifikasjonsdokument (pass). Passnummeret skal vere oppgitt i helsesertifikatet som skal følgje med dyra, jf. § 6.</article><article class="legalP" id="kapittel-1-foreslåttparagraf-1-ledd-4">Slaktedyr som innførast frå tredjeland, jf. § 13, skal vere brennmerka med ein minst 3 cm høy «S» på hoven på venstre frambein. I tillegg skal dyra vere identifisert i helsesertifikatet som skal følgje med dyra, jf. § 6. Identifikasjonsdokument (pass) kan nyttast som identifikasjonsmetode. I så fall skal passet vere vedlagt og passnummeret vere oppgitt i helsesertifikatet.</article><article class="legalP" id="kapittel-1-foreslåttparagraf-1-ledd-5">Registrerte dyr og avls- og produksjonsdyr som innførast frå tredjeland, jf. § 14, skal vere identifisert i helsesertifikatet som skal følgje med dyra, jf. § 6. Identifikasjonsdokument (pass) kan nyttast som identifikasjonsmetode. I så fall skal passet vere vedlagt og passnummeret vere oppgitt i helsesertifikatet.</article><article class="legalP" id="kapittel-1-foreslåttparagraf-1-ledd-6">Dyr av hestefamilien som førast frå eit tredjeland til eit anna i transitt gjennom Noreg, jf. § 15, skal følgjast av identifikasjonsdokument (pass). Passnummeret skal vere oppgitt i helsesertifikatet som skal følgje med dyra, jf. § 6 og § 15.</article></article> <article class="defaultP" margin-top="true">I følgende bestemmelser skal uttrykket «avls- og bruksdyr» endres til «avls- og produksjonsdyr»:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-ledd-6-punkt-1"><article class="legalP" id="kapittel-1-foreslåttparagraf-1-ledd-6-punkt-1-ledd-1">§ 6 tredje ledd</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-ledd-6-punkt-2"><article class="legalP" id="kapittel-1-foreslåttparagraf-1-ledd-6-punkt-2-ledd-1">Overskriften til § 14</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-ledd-6-punkt-3"><article class="legalP" id="kapittel-1-foreslåttparagraf-1-ledd-6-punkt-3-ledd-1">§ 14 første ledd.</article></article></li></ul></article> <article class="defaultP" margin-top="true">Vedlegg A skal lyde:</article><article class="legalP" id="kapittel-1-ledd-2">For å lese vedlegg A se her: (pdf)</article></section><section class="section" data-name="kapII" id="kapittel-2" data-lovdata-URL="LTI/forskrift/2010-09-03-1255/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 13. januar 1999 nr. 67 om godkjente (reinavla/registrerte) dyr av hestefamilien gjøres følgende endringer:</article> <article class="defaultP" margin-top="true">I hjemmelsfeltets henvisning til EØS-avtalen oppheves følgende:<p class="leddfortsettelse">vedtak 93/623/EØF og vedtak 2000/68/EF</p></article> <article class="defaultP" margin-top="true">§ 1 annet ledd skal lyde:</article><article class="legalP" id="kapittel-2-ledd-2">Formålet med kravet om identifikasjonsdokument (pass) er i tillegg å sikre god dyre- og folkehelse.</article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Identifikasjonsdokument (pass)</span></span><article class="legalP" id="kapittel-2-foreslåttparagraf-1-ledd-1">Registrerte dyr av hestefamilien skal ved forflytning innenfor EØS følges av et identifikasjonsdokument (pass) i samsvar med forskrift 28. april 2010 nr. 631 om identifikasjon av dyr av hestefamilien.</article><article class="legalP" id="kapittel-2-foreslåttparagraf-1-ledd-2">Registrerte dyr av hestefamilien skal ved innførsel fra tredjeland følges av et avstamnings- og avlssertifikat som svarer til identifikasjonsdokumentet (passet) som kreves ved forflytning av registrerte dyr av hestefamilien innenfor EØS eller av andre dokumenter som inneholder de samme opplysninger og av vedkommende lands myndighet er påført følgende attestasjon: «Undertegnede bekrefter at disse dokumenter inneholder de opplysninger som er nevnt i vedtak 96/510/EF.»</article></article> <article class="defaultP" margin-top="true">§ 7 første ledd skal lyde:</article><article class="legalP" id="kapittel-2-ledd-3">Sæd, egg og embryo fra registrert dyr av hestefamilien skal ved innførsel fra eller utførsel til annen EØS-stat eller ved innførsel fra tredjeland følges av avstamnings- og avlssertifikat i henhold til respektiv modell vist i vedlegg 3 (3a-3c) utstedt av vedkommende lands myndighet. Istedenfor å bruke sertifikat som vist i vedlegg 3 (3a-3c), kan de samme opplysninger tas med i andre dokumenter som følger med sæden, eggene eller embryoene. I slike tilfeller skal myndighetene ved følgende formulering bekrefte at de fastsatte opplysningene er tatt med i de aktuelle dokumentene: «Undertegnede bekrefter at disse dokumenter inneholder de opplysninger som er nevnt i vedtak 96/510/EF.»</article> <article class="defaultP" margin-top="true">§ 8A skal lyde:</article><article class="futureLegalArticle" data-name="§8A" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 8A</span>. <span class="legalArticleTitle">Krav til drektighetssertifikat ved innførsel fra tredjeland</span></span><article class="legalP" id="kapittel-2-foreslåttparagraf-2-ledd-1">Registrert dyr av hestefamilien som er drektig skal ved innførsel fra tredjeland følges av drektighetssertifikat i overensstemmelse med modellen vist i vedlegg 4. Istedenfor å bruke sertifikat som vist i vedlegg 4, kan de samme opplysninger tas med i andre dokumenter som følger dyret. I slike tilfeller skal myndighetene ved følgende formulering bekrefte at de fastsatte opplysningene er tatt med i de aktuelle dokumentene: «Undertegnede bekrefter at disse dokumenter inneholder de opplysninger som er nevnt i vedtak 96/510/EF».</article></article> <article class="defaultP" margin-top="true">§ 19 skal lyde:</article><article class="futureLegalArticle" data-name="§19" id="kapittel-2-foreslåttparagraf-3"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Utgifter</span></span><article class="legalP" id="kapittel-2-foreslåttparagraf-3-ledd-1">Det offentlige svarer ikke for omkostninger i samband med innføring eller registrering i dyreregister og utfylling av avstamningssertifikater og identifikasjonsdokument (pass). Det kan ikke pålegges særavgifter for innføring eller registrering i dyreregister av godkjente avlsdyr/registrerte dyr av hestefamilien som allerede er innført eller registrert i et dyreregister som blir ført av godkjent instans i et annet land i EØS.</article></article> <article class="defaultP" margin-top="true">Vedlegg 3 oppheves.</article> <article class="defaultP" margin-top="true">Vedleggene 4, 4a, 4b, 4c og 5 blir til henholdsvis vedleggene 3, 3a, 3b, 3c og 4.</article></section><section class="section" data-name="kapIII" id="kapittel-3" data-lovdata-URL="LTI/forskrift/2010-09-03-1255/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I forskrift 2. juni 2005 nr. 505 om velferd for hest gjøres følgende endringer:</article> <article class="defaultP" margin-top="true">§ 3 definisjonen av helsekort skal lyde:<p class="leddfortsettelse"><i>Helsekort:</i> Ordnet opptegnelse over alle medisinske behandlinger ført av behandlende veterinær og hesteholder for den enkelte hest merket med hestens navn og unike individnummer.</p></article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-3-foreslåttparagraf-1"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Helsekort</span></span><article class="legalP" id="kapittel-3-foreslåttparagraf-1-ledd-1">Alle hester skal ha helsekort.</article><article class="legalP" id="kapittel-3-foreslåttparagraf-1-ledd-2">Hesteholder er ansvarlig for at hestens helsekort er tilgjengelig for veterinær ved medisinsk behandling, og skal selv føre egenbehandling inn på helsekortet.</article></article> <article class="defaultP" margin-top="true">§ 32A oppheves.</article> <article class="defaultP" margin-top="true">§ 36 første ledd skal lyde:</article><article class="legalP" id="kapittel-3-ledd-2">Bestemmelsene om helsekort trer i kraft 1. januar 2006.</article></section><section class="section" data-name="kapIV" id="kapittel-4" data-lovdata-URL="LTI/forskrift/2010-09-03-1255/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I forskrift 10. august 2007 nr. 955 om krav til dyrehelse ved forflytning av sirkusdyr innenfor EØS gjøres følgende endring:</article> <article class="defaultP" margin-top="true">§ 2 annet ledd skal lyde:</article><article class="legalP" id="kapittel-4-ledd-2">Sirkusdyr av hestefamilien skal ved forflytning innenfor EØS følges av identifikasjonsdokument i samsvar med forskrift 28. april 2010 nr. 631 om identifikasjon av dyr av hestefamilien.</article></section><section class="section" data-name="kapV" id="kapittel-5" data-lovdata-URL="LTI/forskrift/2010-09-03-1255/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I forskrift 16. januar 2007 nr. 50 om bruk av legemidler til dyr gjøres følgende endring:</article> <article class="defaultP" margin-top="true">§ 3 første ledd bokstav d skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-5-ledd-1-punkt-1"><article class="legalP" id="kapittel-5-ledd-1-punkt-1-ledd-1"><i> «Matproduserende dyr»:</i> Landdyr og akvatiske organismer som holdes for å produsere kjøtt, melk, egg eller andre næringsmidler. Dyr av hesteslekten er matproduserende så lenge det ikke er erklært at dyret ikke skal brukes til matproduksjon jf. forskrift 28. april 2010 nr. 631 om identifikasjon av dyr av hestefamilien.</article></article></li></ul></article></section><section class="section" data-name="kapVI" id="kapittel-6" data-lovdata-URL="LTI/forskrift/2010-09-03-1255/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">Endringene trer i kraft straks.</article></section></main></body></html>