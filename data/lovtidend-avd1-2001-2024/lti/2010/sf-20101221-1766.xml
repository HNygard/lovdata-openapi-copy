<!DOCTYPE html><html lang="no"><head><title>Forskrift om endring i forskrift om livsforsikringsselskapers og pensjonsforetaks kapitalforvaltning</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-12-21-1766</dd><dt class="dokid">DokumentID</dt><dd class="dokid">LTI/forskrift/2010-12-21-1766</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 14 s 2610</dd><dt class="dateInForce">I kraft fra</dt><dd class="dateInForce">2011-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-12-17-1457</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-10-44/§6-1</li><li>lov/2005-06-10-44/§6-6</li><li>lov/2005-06-10-44/§7-10</li><li>forskrift/2006-06-30-777</li><li>lov/1981-06-12-52/§7-4</li></ul></dd><dt class="dateOfPublication">Kunngjort</dt><dd class="dateOfPublication">2010-12-28 15:20</dd><dt class="journalNumber">Journalnummer</dt><dd class="journalNumber">2010-1225</dd><dt class="titleShort">Korttittel</dt><dd class="titleShort">Endr. i forskrift om kapitalforvaltning</dd><dt class="title">Tittel</dt><dd class="title">Forskrift om endring i forskrift om livsforsikringsselskapers og pensjonsforetaks kapitalforvaltning</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 21. desember 2010 med hjemmel i lov 10. juni 2005 nr. 44 om forsikringsselskaper, pensjonsforetak og deres virksomhet mv. (forsikringsvirksomhetsloven) § 6-1 tredje ledd, § 6-6 annet ledd, jf. § 7-10 fjerde ledd, jf. delegeringsvedtak 30. juni 2006 nr. 777 og lov 12. juni 1981 nr. 52 om verdipapirfond § 7-4.</dd><dt class="refid">RefID</dt><dd class="refid">forskrift/2010-12-21-1766</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om livsforsikringsselskapers og pensjonsforetaks kapitalforvaltning<ul class="tocSubUl"><li>I<ul class="tocSubUl"><li>§ 3-4. Plasseringsbegrensninger for fast eiendom mv.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2010-12-21-1766" id="dokument"><h1>Forskrift om endring i forskrift om livsforsikringsselskapers og pensjonsforetaks kapitalforvaltning</h1><section class="section" data-name="kapI" id="kapittel-1" data-lovdata-URL="LTI/forskrift/2010-12-21-1766/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 17. desember 2007 nr. 1457 om livsforsikringsselskapers og pensjonsforetaks kapitalforvaltning gjøres følgende endringer:</article> <article class="defaultP" margin-top="true">I følgende bestemmelser skal ordet «forsikringsloven» endres til «forsikringsvirksomhetsloven»:<p class="leddfortsettelse">§ 2-1 tredje ledd nr. 3</p><p class="leddfortsettelse">§ 2-1 fjerde ledd siste punktum</p><p class="leddfortsettelse">§ 4-2 fjerde ledd.</p></article> <article class="defaultP" margin-top="true">§ 1-2 skal lyde:</article><article class="legalP" id="kapittel-1-ledd-2">I denne forskrift betyr:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1"><i>Selskap:</i> Livsforsikringsselskap og pensjonsforetak.</article></article></li><li data-li-identifier="2." data-name="2."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1"><i>Pensjonsforetak:</i> Pensjonskasse og innskuddspensjonsforetak.</article></article></li><li data-li-identifier="3." data-name="3."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1"><i>Forsikringsmessige avsetninger:</i> Forsikringsmessige avsetninger til dekning av kontraktfastsatte forpliktelser i samsvar med bestemmelsene i forsikringsvirksomhetsloven § 9-15 første ledd bokstav a, c og d.</article></article></li><li data-li-identifier="4." data-name="4."><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1"><i>Bufferkapital:</i> Kapital som formelt og reelt kan brukes til å dekke de tap som kan oppstå ved kapitalforvaltningen.</article></article></li><li data-li-identifier="5." data-name="5."><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1"><i>Regulert marked:</i> Marked som definert i direktiv 2004/39/EF artikkel 1 nr. 14 (MiFID) og lov 29. juni 2007 nr. 74 om regulerte markeder (børsloven) § 3 første ledd, samt børs i øvrige stater i sone A.</article></article></li><li data-li-identifier="6." data-name="6."><article class="listArticle" id="kapittel-1-ledd-2-punkt-6"><article class="legalP" id="kapittel-1-ledd-2-punkt-6-ledd-1"><i>Stat i sone A:</i> Stater innen OECD-området og Det europeisk økonomiske fellesskap, unntatt stater som i løpet av de siste fem årene har avsluttet reforhandling av sin statlige utenlandsgjeld.</article></article></li><li data-li-identifier="7." data-name="7."><article class="listArticle" id="kapittel-1-ledd-2-punkt-7"><article class="legalP" id="kapittel-1-ledd-2-punkt-7-ledd-1"><i>Derivat:</i> Finansielt instrument som nevnt i lov 29. juni 2007 nr. 75 om verdipapirhandel § 2-2.</article></article></li><li data-li-identifier="8." data-name="8."><article class="listArticle" id="kapittel-1-ledd-2-punkt-8"><article class="legalP" id="kapittel-1-ledd-2-punkt-8-ledd-1"><i>Verdipapirfond:</i> Fond forvaltet av forvaltningsselskap i samsvar med lov 12. juni 1981 nr. 52 om verdipapirfond, samt tilsvarende fond eller foretak for kollektiv investering i finansielle instrumenter hvor eier av andelene ikke hefter for mer enn investert beløp.</article></article></li><li data-li-identifier="9." data-name="9."><article class="listArticle" id="kapittel-1-ledd-2-punkt-9"><article class="legalP" id="kapittel-1-ledd-2-punkt-9-ledd-1"><i>Netto finansielle tilgodehavende i en valuta:</i> Summen av eiendeler i samme valuta, med fradrag for kortsiktig og langsiktig gjeld samt ansvarlige lån i samme valuta, og korrigert for posisjoner i valutaderivater.</article></article></li><li data-li-identifier="10." data-name="10."><article class="listArticle" id="kapittel-1-ledd-2-punkt-10"><article class="legalP" id="kapittel-1-ledd-2-punkt-10-ledd-1"><i>Infrastrukturinvesteringer:</i> Direkte investeringer i fysiske installasjoner og anlegg som ivaretar viktige samfunnsmessige behov. Investeringen må gi langsiktig, stabil og forutsigbar avkastning.</article></article></li></ul></article> <article class="defaultP" margin-top="true">I § 2-2 annet ledd første punktum skal ordet «den» endres til «det».</article> <article class="defaultP" margin-top="true">§ 2-2 annet ledd nr. 7 og nytt nr. 8 skal lyde:<ul class="defaultList"><li data-li-identifier="7." data-name="7."><article class="listArticle" id="kapittel-1-ledd-2-punkt-11"><article class="legalP" id="kapittel-1-ledd-2-punkt-11-ledd-1">kjøp fra, salg til, eller erverv av eiendel utstedt av juridisk person som direkte eller indirekte eier mer enn 10 prosent av selskapet,</article></article></li><li data-li-identifier="8." data-name="8."><article class="listArticle" id="kapittel-1-ledd-2-punkt-12"><article class="legalP" id="kapittel-1-ledd-2-punkt-12-ledd-1">investeringer i infrastruktur, herunder eiendeler som nevnt i § 3-1 første ledd nr. 14, jf. også forskrift 29. juni 2007 nr. 747 om forsvarlig likviditetsstyring.</article></article></li></ul></article> <article class="defaultP" margin-top="true">§ 2-2 femte ledd skal lyde:</article><article class="legalP" id="kapittel-1-ledd-3">Institusjonens system for styring og kontroll med kapitalforvaltningen skal jevnlig evalueres av uavhengige kontrollfunksjoner, jf. forskrift 22. september 2008 nr. 1080 om risikostyring og intern kontroll.</article> <article class="defaultP" margin-top="true">§ 2-4 første ledd skal lyde:</article><article class="legalP" id="kapittel-1-ledd-4">Derivater kan bare anvendes i den utstrekning de bidrar til å redusere selskapets risiko eller på annen måte effektiviserer forvaltningen av selskapets eiendeler eller forpliktelser. Et selskap kan bare anvende derivater som nevnt i § 3-1 første ledd nr. 19 når det foreligger en betydelig handel med betryggende kursfastsettelse på derivatets underliggende. Derivatet må kunne verdiberegnes på en pålitelig og kontrollerbar måte.</article> <article class="defaultP" margin-top="true">§ 3-1 første ledd skal lyde:</article><article class="legalP" id="kapittel-1-ledd-5">Følgende eiendeler kan dekke forsikringsmessige avsetninger:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">fordring i form av lån til eller garantert av stat i sone A eller sentralbank, fylkeskommune, kommune eller tilsvarende offentlig organ i stat i sone A,</article></article></li><li data-li-identifier="2." data-name="2."><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">fordring i form av lån til eller garantert av en internasjonal organisasjon der minst én av statene innenfor EØS-området er medlem,</article></article></li><li data-li-identifier="3." data-name="3."><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">fordring i form av innskudd i og lån til, eller lån garantert av, finansinstitusjon eller kredittinstitusjon under offentlig tilsyn i stat i sone A,</article></article></li><li data-li-identifier="4." data-name="4."><article class="listArticle" id="kapittel-1-ledd-5-punkt-4"><article class="legalP" id="kapittel-1-ledd-5-punkt-4-ledd-1">fordring i form av lån garantert av forsikringsselskap under offentlig tilsyn i stat i sone A,</article></article></li><li data-li-identifier="5." data-name="5."><article class="listArticle" id="kapittel-1-ledd-5-punkt-5"><article class="legalP" id="kapittel-1-ledd-5-punkt-5-ledd-1">fordringer (tilgodehavende) på gjenforsikrer og fordringer på andre forsikringsselskaper når fordringen er oppstått som ledd i koassuranse,</article></article></li><li data-li-identifier="6." data-name="6."><article class="listArticle" id="kapittel-1-ledd-5-punkt-6"><article class="legalP" id="kapittel-1-ledd-5-punkt-6-ledd-1">fordringer med sikkerhet i livsforsikringsavtaler innenfor avtalens gjenkjøpsverdi,</article></article></li><li data-li-identifier="7." data-name="7."><article class="listArticle" id="kapittel-1-ledd-5-punkt-7"><article class="legalP" id="kapittel-1-ledd-5-punkt-7-ledd-1">fordringer med tinglyst pantesikkerhet i fast eiendom som nevnt i nr. 10 og nr. 11 samt fordringer sikret med pant i realregistrerte formuesgoder som inngår i infrastrukturinvesteringer nevnt i § 1-2 og som er godkjent av Finanstilsynet,</article></article></li><li data-li-identifier="8." data-name="8."><article class="listArticle" id="kapittel-1-ledd-5-punkt-8"><article class="legalP" id="kapittel-1-ledd-5-punkt-8-ledd-1">rentebærende fordringer notert på regulert marked i stat i sone A,</article></article></li><li data-li-identifier="9." data-name="9."><article class="listArticle" id="kapittel-1-ledd-5-punkt-9"><article class="legalP" id="kapittel-1-ledd-5-punkt-9-ledd-1">gjenforsikringsandel av forsikringsforpliktelser i livsforsikring,</article></article></li><li data-li-identifier="10." data-name="10."><article class="listArticle" id="kapittel-1-ledd-5-punkt-10"><article class="legalP" id="kapittel-1-ledd-5-punkt-10-ledd-1">fast eiendom i form av omsettelig bolig- og forretningseiendom,</article></article></li><li data-li-identifier="11." data-name="11."><article class="listArticle" id="kapittel-1-ledd-5-punkt-11"><article class="legalP" id="kapittel-1-ledd-5-punkt-11-ledd-1">fast eiendom som ikke omfattes av nr. 10,</article></article></li><li data-li-identifier="12." data-name="12."><article class="listArticle" id="kapittel-1-ledd-5-punkt-12"><article class="legalP" id="kapittel-1-ledd-5-punkt-12-ledd-1">aksjer i eiendomsselskap er uten gjeld utover normal driftskreditt, hvis virksomhet er begrenset til plasseringer som nevnt i nr. 10. Bestemmelsen er ikke til hinder for lån mellom morselskap og heleide datterselskaper,</article></article></li><li data-li-identifier="13." data-name="13."><article class="listArticle" id="kapittel-1-ledd-5-punkt-13"><article class="legalP" id="kapittel-1-ledd-5-punkt-13-ledd-1">aksjer i foretak uten gjeld utover normal driftskreditt, hvis virksomhet er begrenset til plasseringer i eiendomskonsern eller eiendomsselskap som nevnt i nr. 12. Bestemmelsen er ikke til hinder for at foretaket nevnt i første punktum kjøper aksjer i et annet foretak uten gjeld utover normal driftskreditt og som utelukkende kan plassere sine midler i eiendomsselskap som nevnt i nr. 12,</article></article></li><li data-li-identifier="14." data-name="14."><article class="listArticle" id="kapittel-1-ledd-5-punkt-14"><article class="legalP" id="kapittel-1-ledd-5-punkt-14-ledd-1">aksjer i foretak uten gjeld utover normal driftskreditt, hvis virksomhet er begrenset til infrastrukturinvesteringer nevnt i § 1-2 siste ledd. Erverv av aksjer nevnt i første punktum skal godkjennes av Finanstilsynet,</article></article></li><li data-li-identifier="15." data-name="15."><article class="listArticle" id="kapittel-1-ledd-5-punkt-15"><article class="legalP" id="kapittel-1-ledd-5-punkt-15-ledd-1">andeler i verdipapirfond som omfattes av direktiv 85/611/EØF med senere endringer (UCITS-direktivet),</article></article></li><li data-li-identifier="16." data-name="16."><article class="listArticle" id="kapittel-1-ledd-5-punkt-16"><article class="legalP" id="kapittel-1-ledd-5-punkt-16-ledd-1">andeler i verdipapirfond tillatt markedsført i Norge, jf. lov 12. juni 1981 nr. 52 om verdipapirfond § 6-12 og § 6-13, unntatt verdipapirfond omfattet av nr. 15 og spesialfond som omhandlet i lov 12. juni 1981 nr. 52 om verdipapirfond § 1-2 første ledd nr. 2.</article></article></li><li data-li-identifier="17." data-name="17."><article class="listArticle" id="kapittel-1-ledd-5-punkt-17"><article class="legalP" id="kapittel-1-ledd-5-punkt-17-ledd-1">aksjer notert på regulert marked i stat i sone A,</article></article></li><li data-li-identifier="18." data-name="18."><article class="listArticle" id="kapittel-1-ledd-5-punkt-18"><article class="legalP" id="kapittel-1-ledd-5-punkt-18-ledd-1">fordringer som er en del av den ansvarlige kapital til aksjeselskap som nevnt i nr. 17, og fordringer med konverteringsplikt eller konverteringsrett når fordringene er notert på regulert marked i stat i sone A,</article></article></li><li data-li-identifier="19." data-name="19."><article class="listArticle" id="kapittel-1-ledd-5-punkt-19"><article class="legalP" id="kapittel-1-ledd-5-punkt-19-ledd-1">derivater, og</article></article></li><li data-li-identifier="20." data-name="20."><article class="listArticle" id="kapittel-1-ledd-5-punkt-20"><article class="legalP" id="kapittel-1-ledd-5-punkt-20-ledd-1">aksjer, eierandeler, fordringer, andeler i verdipapirfond og lignende eiendeler, som ikke omfattes av nr. 1 til og med nr. 19. Det er et vilkår at eiendeler som nevnt i første punktum kan realiseres på kort sikt. Dette vilkåret gjelder likevel ikke andeler i verdipapirfond eller lignende eiendeler, eller omsettelige verdipapirer utstedt av finansinstitusjon etablert i Norge, kredittinstitusjon etablert i stat innenfor EØS-området eller forsikringsselskap etablert i stat innenfor EØS-området.</article></article></li></ul></article> <article class="defaultP" margin-top="true">§ 3-2 skal lyde:</article><article class="legalP" id="kapittel-1-ledd-6">Eiendeler som omfattes av § 3-1 første ledd nr. 14 skal til sammen ikke utgjøre mer enn 5 prosent av forsikringsmessige avsetninger til dekning av forpliktelser i kollektivporteføljen. Eiendeler som omfattes av § 3-1 første ledd nr. 20 skal til sammen ikke utgjøre mer enn 10 prosent av forsikringsmessige avsetninger til dekning av forpliktelser i kollektivporteføljen. Ved beregningen etter annet punktum kan selskapet se bort fra aksjer i finansinstitusjon, jf. lov 10. juni 1988 nr. 40 (finansieringsvirksomhetsloven) § 1-3, i samme konsern som selskapet. Som finansinstitusjon regnes her også verdipapirforetak, forvaltningsforetak for verdipapirfond og eiendomsmeglingsforetak etablert i Norge. Kredittilsynet kan gi nærmere regler om sammensetningen av eiendeler som omfattes av § 3-1 første ledd nr. 20, herunder begrense andelen som kan investeres i verdipapirfond og lignende eiendeler.</article><article class="legalP" id="kapittel-1-ledd-7">Ikke-standardiserte usikrede lån som omfattes av § 3-1 første ledd nr. 20 kan ikke utgjøre mer enn 5 prosent av forsikringsmessige avsetninger.</article><article class="legalP" id="kapittel-1-ledd-8">Selskapets netto finansielle tilgodehavende i en valuta skal til enhver tid minst motsvare 80 prosent av de forsikringsmessige avsetningene knyttet til kontraktfastsatte forpliktelser i samme valuta. For pensjonsforetak og gjenforsikringsselskap er grensen etter første punktum 70 prosent.</article><article class="legalP" id="kapittel-1-ledd-9">Tredje ledd gjelder ikke dersom de netto finansielle tilgodehavende i valutaen, ved full dekning av de forsikringsmessige avsetningene i samme valuta, utgjør 7 prosent eller mindre av de samlede aktiva i andre valutaer.</article><article class="legalP" id="kapittel-1-ledd-10">Ved beregning av netto tilgodehavende i en valuta etter tredje ledd, kan selskapet velge å anse finansielt tilgodehavende i euro og norske kroner som valutaekvivalente. Dette gjelder bare eiendeler som angitt i § 3-1 nr. 12, 13, 15, 16, 17 og nr. 19 og ikke rentebærende eiendeler som nevnt i nr. 18 og nr. 20. Dersom andeler i verdipapirfond eller lignende finansielle instrumenter skal anses som valutaekvivalente, skal selskapet kunne dokumentere at disse utelukkende består av eiendeler som angitt i dette ledd, og at fondet ikke har tatt opp lån.</article> <article class="defaultP" margin-top="true">§ 3-3 tredje ledd nr. 4 skal lyde:<ul class="defaultList"><li data-li-identifier="4." data-name="4."><article class="listArticle" id="kapittel-1-ledd-10-punkt-1"><article class="legalP" id="kapittel-1-ledd-10-punkt-1-ledd-1">aksjer i selskap som nevnt i § 3-2 første ledd tredje punktum,</article></article></li></ul></article> <article class="defaultP" margin-top="true">§ 3-3 tredje ledd nr. 9 skal lyde:<ul class="defaultList"><li data-li-identifier="9." data-name="9."><article class="listArticle" id="kapittel-1-ledd-10-punkt-2"><article class="legalP" id="kapittel-1-ledd-10-punkt-2-ledd-1">derivater, dersom anerkjent oppgjørssentral med daglige marginkrav er uavhengig part ved oppgjør av kontrakten, og</article></article></li></ul></article> <article class="defaultP" margin-top="true">§ 3-3 tredje ledd nr. 10 skal lyde:<ul class="defaultList"><li data-li-identifier="10." data-name="10."><article class="listArticle" id="kapittel-1-ledd-10-punkt-3"><article class="legalP" id="kapittel-1-ledd-10-punkt-3-ledd-1">eiendeler hvis verdi er sikret av derivater.</article></article></li></ul></article> <article class="defaultP" margin-top="true">§ 3-3 fjerde ledd skal lyde:</article><article class="legalP" id="kapittel-1-ledd-11">Fra begrensningen i annet ledd gjelder følgende unntak:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-11-punkt-1"><article class="legalP" id="kapittel-1-ledd-11-punkt-1-ledd-1">Lån til eller lån garantert av en kommune kan ikke utgjøre mer enn 20 prosent av de forsikringsmessige avsetninger.</article></article></li><li data-li-identifier="2." data-name="2."><article class="listArticle" id="kapittel-1-ledd-11-punkt-2"><article class="legalP" id="kapittel-1-ledd-11-punkt-2-ledd-1">Obligasjoner med fortrinnsrett etter bestemmelsene i finansieringsvirksomhetsloven kapittel 2 IV utstedt av en enkelt utsteder, kan ikke utgjøre mer enn 20 prosent av de forsikringsmessige avsetninger.</article></article></li><li data-li-identifier="3." data-name="3."><article class="listArticle" id="kapittel-1-ledd-11-punkt-3"><article class="legalP" id="kapittel-1-ledd-11-punkt-3-ledd-1">Andeler i ett enkelt spesialfond eller lignende eiendeler omfattet av § 3-1 første ledd nr. 20, kan ikke utgjøre mer enn 1 prosent av de forsikringsmessige avsetninger.</article></article></li><li data-li-identifier="4." data-name="4."><article class="listArticle" id="kapittel-1-ledd-11-punkt-4"><article class="legalP" id="kapittel-1-ledd-11-punkt-4-ledd-1">Usikret lån til en enkelt låntaker omfattet av § 3-1 første ledd nr. 20, kan ikke utgjøre mer enn 1 prosent av de forsikringsmessige avsetninger.</article></article></li><li data-li-identifier="5." data-name="5."><article class="listArticle" id="kapittel-1-ledd-11-punkt-5"><article class="legalP" id="kapittel-1-ledd-11-punkt-5-ledd-1">Andeler i ett enkelt verdipapirfond som omfattes av § 3-1 første ledd nr. 15, kan til sammen ikke utgjøre mer enn 10 prosent av selskapets forsikringsmessige avsetninger.</article></article></li><li data-li-identifier="6." data-name="6."><article class="listArticle" id="kapittel-1-ledd-11-punkt-6"><article class="legalP" id="kapittel-1-ledd-11-punkt-6-ledd-1">Andeler i ett enkelt verdipapirfond som nevnt i § 3-1 første ledd nr. 16, som etter vedtektene utelukkende skal plassere i fordringer som omfattes av § 3-1 første ledd nr. 1 og 2, kan til sammen ikke utgjøre mer enn 10 prosent av selskapets forsikringsmessige avsetninger.</article></article></li></ul></article> <article class="defaultP" margin-top="true">§ 3-4 skal lyde:</article><article class="futureLegalArticle" data-name="§3-4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-4</span>. <span class="legalArticleTitle">Plasseringsbegrensninger for fast eiendom mv.</span></span><article class="legalP" id="kapittel-1-foreslåttparagraf-1-ledd-1">Et selskap kan ikke ha mer enn 7 prosent av selskapets forsikringsmessige avsetninger i eiendeler som omfattes av § 3-1 første ledd nr. 7 samt nr. 10-14, som innebærer en risiko knyttet til én enkelt eiendom eller flere eiendommer som ligger tilstrekkelig tett sammen til å anses som en enkelt plassering.</article></article> <article class="defaultP" margin-top="true">§ 4-2 første ledd nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">andeler i verdipapirfond tillatt markedsført i Norge, jf. lov 12. juni 1981 nr. 52 om verdipapirfond § 6-11 til § 6-14, unntatt andeler i spesialfond som omfattes av lov 12. juni 1981 nr. 52 om verdipapirfond § 1-2 første ledd nr. 2.</article></article></li></ul></article> <article class="defaultP" margin-top="true">§ 4-2 andre ledd skal lyde:</article><article class="legalP" id="kapittel-1-ledd-12">Fordringer på selskapet sikret ved pant eller andre rettigheter i selskapets eiendeler skal dekkes av eiendeler som nevnt i § 3-1 første ledd. Eiendeler som det er gitt pant eller andre rettigheter i for å gi sikkerhet for fordringer på selskapet, kan ikke inngå i investeringsvalgporteføljen sammensatt i henhold til kravene i første ledd.</article> <article class="defaultP" margin-top="true">§ 6-1 tredje ledd skal lyde:</article><article class="legalP" id="kapittel-1-ledd-13">Finanstilsynet kan gi nærmere overgangsregler for plasseringsbegrensinger for investeringsvalgportefølje hvor selskapet bærer hele eller deler av avkastningsrisikoen, jf. § 4-2 første ledd nr. 1.</article> <article class="defaultP" margin-top="true">§ 6-1 nytt femte ledd skal lyde:</article><article class="legalP" id="kapittel-1-ledd-14">For investeringer som er foretatt før 1. januar 2011, skal selskapet senest 1. januar 2012 innrette seg etter § 3-1 første ledd nr. 12 og 13.</article> <article class="defaultP" margin-top="true">§ 6-1 nytt sjette ledd skal lyde:</article><article class="legalP" id="kapittel-1-ledd-15">Selskapet skal senest 1. juli 2011 ha oppfylt de krav til investeringer som følger av § 3-3 fjerde ledd nr. 5 og 6. Dette gjelder plasseringer foretatt før 1. januar 2011 i verdipapirfond som etter vedtektene utelukkende skal plassere i fordringer som omfattes av § 3-1 første ledd nr. 1 og 2 (statsobligasjonsfond).</article> <article class="defaultP" margin-top="true">§ 6-2 skal lyde:</article><article class="legalP" id="kapittel-1-ledd-16">Pensjonsforetaket skal senest 1. januar 2010 ha oppfylt de krav til investeringer i foretak eller annen arbeidsgiver som har pensjonsordning i pensjonsforetaket som følger av forsikringsloven § 7-10 og § 5-1 i forskriften her.</article></section><section class="section" data-name="kapII" id="kapittel-2" data-lovdata-URL="LTI/forskrift/2010-12-21-1766/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2011.</article></section></main></body></html>