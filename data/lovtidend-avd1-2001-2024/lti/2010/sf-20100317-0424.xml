<!DOCTYPE html><html lang="no"><head><title>Forskrift om opptak, studier og eksamen ved Fjellhaug Misjonshøgskole</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-03-17-424</dd><dt class="dokid">DokumentID</dt><dd class="dokid">LTI/forskrift/2010-03-17-424</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 4 s 744</dd><dt class="dateInForce">I kraft fra</dt><dd class="dateInForce">2010-04-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-12-07-1482</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li><li>lov/2005-04-01-15/§3-4</li><li>lov/2005-04-01-15/§3-5</li><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§3-9</li><li>lov/2005-04-01-15/§3-10</li><li>lov/2005-04-01-15/§3-11</li><li>lov/2005-04-01-15/§4-2</li><li>lov/2005-04-01-15/§4-5</li><li>lov/2005-04-01-15/§4-7</li><li>lov/2005-04-01-15/§4-8</li><li>lov/2005-04-01-15/§5-1</li><li>lov/2005-04-01-15/§5-2</li><li>lov/2005-04-01-15/§5-3</li></ul></dd><dt class="dateOfPublication">Kunngjort</dt><dd class="dateOfPublication">2010-03-26 15:30</dd><dt class="journalNumber">Journalnummer</dt><dd class="journalNumber">2010-0281</dd><dt class="titleShort">Korttittel</dt><dd class="titleShort">Forskrift om opptak mv. ved Fjellhaug MisjonsHS</dd><dt class="title">Tittel</dt><dd class="title">Forskrift om opptak, studier og eksamen ved Fjellhaug Misjonshøgskole</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Høgskolerådet ved Fjellhaug Misjonshøgskole 17. mars 2010 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3, § 3-4, § 3-5, § 3-6, § 3-7, § 3-9, § 3-10, § 3-11, § 4-2, § 4-5, § 4-7, § 4-8, § 5-1, § 5-2 og § 5-3.</dd><dt class="refid">RefID</dt><dd class="refid">forskrift/2010-03-17-424</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak, studier og eksamen ved Fjellhaug Misjonshøgskole<ul class="tocSubUl"><li>Kap. 1. Generelle bestemmelser<ul class="tocSubUl"><li>§ 1-1. Virkeområde</li><li>§ 1-2. Definisjoner</li><li>§ 1-3. Beslutningsmyndighet</li></ul></li><li>Kap. 2. Opptak<ul class="tocSubUl"><li>§ 2-1. Opptaksfrekvens</li><li>§ 2-2. Opptaksrammer</li><li>§ 2-3. Generelt opptaksgrunnlag</li><li>§ 2-4. Opptakskrav for de enkelte studier</li><li>§ 2-5. Organisering av opptak</li><li>§ 2-6. Opptak på grunnlag av realkompetanse</li><li>§ 2-7. Søknadsfrister</li><li>§ 2-8. Søknad, dokumentasjon og ettersending</li><li>§ 2-9. Svar på søknad</li><li>§ 2-10. Bekreftelse av studieplass</li><li>§ 2-11. Klagefrist</li></ul></li><li>Kap. 3. Generelle faglige bestemmelser<ul class="tocSubUl"><li>§ 3-1. Fastsetting av studieplaner</li><li>§ 3-2. Generelle bestemmelser knyttet til studieplan</li><li>§ 3-3. Endringer i studieplan og pensum</li></ul></li><li>Kap. 4. Studierett, utdanningsplan, permisjon, studieåret, studieavgift<ul class="tocSubUl"><li>§ 4-1. Studierett</li><li>§ 4-2. Tap av studierett</li><li>§ 4-3. Utdanningsplan</li><li>§ 4-4. Overgang mellom studieprogram</li><li>§ 4-5. Permisjon</li><li>§ 4-6. Studieåret</li></ul></li><li>Kap. 5. Oppmelding og vilkår for eksamen. Veiledet praksis<ul class="tocSubUl"><li>§ 5-1. Vilkår for oppmelding til eksamen</li><li>§ 5-2. Oppmelding</li><li>§ 5-3. Antall forsøk til eksamen</li><li>§ 5-4. Veiledet praksis og antall forsøk</li></ul></li><li>Kap. 6. Gjennomføring av eksamen<ul class="tocSubUl"><li>§ 6-1. Ordinær eksamen</li><li>§ 6-2. Ny og utsatt eksamen</li><li>§ 6-3. Fornyet sensur av masteroppgaver og andre store oppgaver</li><li>§ 6-4. Fravær fra eksamen under tilsyn, trekk</li><li>§ 6-5. Fravær fra skriftlig eksamen uten tilsyn (hjemmeeksamen, mappevurdering og lignende vurderingsformer)</li><li>§ 6-6. Hjelpemidler</li><li>§ 6-7. Gjennomføring av skriftlig eksamen under tilsyn</li><li>§ 6-8. Innlevering av besvarelse ved hjemmeeksamen, mappevurdering og lignende vurderingsformer</li><li>§ 6-9. Erklæring om selvstendig arbeid</li><li>§ 6-10. Gjennomføring av muntlig eksamen</li><li>§ 6-11. Tilrettelegging av eksamen og alternative vurderingsformer</li><li>§ 6-12. Eksamen på annet språk enn norsk</li></ul></li><li>Kap. 7. Sensur, vurderingskriterier, klage, annullering, karakter<ul class="tocSubUl"><li>§ 7-1. Sensur</li><li>§ 7-2. Bruk av vurderingskriterier ved sensur</li><li>§ 7-3. Håndtering av spørsmål om inhabilitet</li><li>§ 7-4. Klage over karakterfastsetting – rett til begrunnelse, klagesensur</li><li>§ 7-5. Klage på formelle feil</li><li>§ 7-6. Fusk</li><li>§ 7-7. Annullering av eksamen eller annen vurdering</li><li>§ 7-8. Karakterer</li><li>§ 7-9. Vekting og gjennomsnittskarakter</li><li>§ 7-10. Hovedkarakter</li></ul></li><li>Kap. 8. Grader, godskriving, vitnemål og karakterutskrift<ul class="tocSubUl"><li>§ 8-1. Grader</li><li>§ 8-2. Godskriving og godkjenning av annen utdanning. Fritak</li><li>§ 8-3. Vitnemål og karakterutskrift</li><li>§ 8-4. Utfyllende regler</li></ul></li><li>Kap. 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2010-03-17-424" id="dokument"><h1>Forskrift om opptak, studier og eksamen ved Fjellhaug Misjonshøgskole</h1><section class="section" data-name="kap1" id="kapittel-1" data-lovdata-URL="LTI/forskrift/2010-03-17-424/KAPITTEL_1"><h2>Kap. 1. Generelle bestemmelser</h2><article class="legalArticle" data-lovdata-URL="LTI/forskrift/2010-03-17-424/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Denne forskrift gjelder for studier ved Fjellhaug Misjonshøgskole.</article><article class="numberedLegalP" data-numerator="2" id="kapittel-1-paragraf-1-nummer-2">(2) Forskriften gir regler om opptak til studier, organisering av studier, eksamen, krav for tildeling av grader og bestemmelser om studentens og institusjonens plikter og rettigheter.</article></article><article class="legalArticle" data-lovdata-URL="LTI/forskrift/2010-03-17-424/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Definisjoner</span></h3> <article class="defaultP" margin-top="true"><i>Student</i></article><article class="legalP" id="kapittel-1-paragraf-2-ledd-1">Person som er tatt opp til studier eller emner ved Fjellhaug Misjonshøgskole i samsvar med lov om universiteter og høyskoler § 3-6 og § 3-7.</article> <article class="defaultP" margin-top="true"><i>Studierett</i></article><article class="legalP" id="kapittel-1-paragraf-2-ledd-2">Rettigheter knyttet til det å være tatt opp som student ved et studium og inneha studentstatus. Dette innebærer rett til deltakelse i all organisert undervisning, veiledning (individuell og i mindre grupper), praksis, mv. i studier studenten er tatt opp til.</article> <article class="defaultP" margin-top="true"><i>Studiepoeng</i></article><article class="legalP" id="kapittel-1-paragraf-2-ledd-3">Mål på omfanget av et studium, der et fullt studieår er normert til 60 studiepoeng.</article> <article class="defaultP" margin-top="true"><i>Studieprogram</i></article><article class="legalP" id="kapittel-1-paragraf-2-ledd-4">Ett- eller flerårig studium som fører fram til en avsluttet eksamen eller grad, og med et definert innhold i henhold til studieplan.</article> <article class="defaultP" margin-top="true"><i>Studium</i></article><article class="legalP" id="kapittel-1-paragraf-2-ledd-5">Samling av emner med eget opptak og med omfang på minst 30 studiepoeng.</article> <article class="defaultP" margin-top="true"><i>Studieplan</i></article><article class="legalP" id="kapittel-1-paragraf-2-ledd-6">En studieplan beskriver mål for kunnskap, ferdigheter og generell kompetanse, samt innhold og organisering av et studieprogram som ikke reguleres av nasjonale rammeplaner.</article> <article class="defaultP" margin-top="true"><i>Emne</i></article><article class="legalP" id="kapittel-1-paragraf-2-ledd-7">Den minste studiepoenggivende enhet som kan inngå i et studieprogram eller en grad.</article> <article class="defaultP" margin-top="true"><i>Utdanningsplan</i></article><article class="legalP" id="kapittel-1-paragraf-2-ledd-8">Individuell plan for gjennomføring av et studium/studieprogram som utarbeides mellom høgskolen og den enkelte student. Planen inneholder bestemmelser om høgskolens ansvar og forpliktelser overfor studenten, og studentens forpliktelser overfor høgskolen og medstudenter.</article> <article class="defaultP" margin-top="true"><i>Eksamenskandidat</i></article><article class="legalP" id="kapittel-1-paragraf-2-ledd-9">Student som går opp til eksamen.</article> <article class="defaultP" margin-top="true"><i>Eksamen</i></article><article class="legalP" id="kapittel-1-paragraf-2-ledd-10">Betegnelse på en prøve med vurdering når resultatet skal inngå på vitnemålet/karakterutskriften eller innregnes i en karakter på vitnemålet/karakterutskriften.</article> <article class="defaultP" margin-top="true"><i>Utsatt eksamen</i></article><article class="legalP" id="kapittel-1-paragraf-2-ledd-11">Eksamen som arrangeres for studenter som har levert legeerklæring eller hatt annet dokumentert gyldig fravær ved ordinær eksamen.</article> <article class="defaultP" margin-top="true"><i>Ny eksamen</i></article><article class="legalP" id="kapittel-1-paragraf-2-ledd-12">Eksamen som arrangeres for studenter som har gjennomført, men ikke bestått ordinær eksamen.</article> <article class="defaultP" margin-top="true"><i>Ekstraordinær eksamen</i></article><article class="legalP" id="kapittel-1-paragraf-2-ledd-13">Eksamen som arrangeres når et emne går ut, eller dersom det går mer enn to semestre til neste eksamen. Ekstraordinær eksamen kan også etter særlig vurdering avholdes for studenter som av tvingende grunner ikke kan vente til neste ordinære eksamen.</article></article><article class="legalArticle" data-lovdata-URL="LTI/forskrift/2010-03-17-424/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Beslutningsmyndighet</span></h3><article class="legalP" id="kapittel-1-paragraf-3-ledd-1">Når beslutningsmyndighet er lagt til høgskolen, treffes avgjørelser av rektor eller den han eller hun gir fullmakt til. Der beslutningsmyndighet er lagt til styret selv eller rektor selv, kan beslutningsmyndighet ikke delegeres til lavere nivå.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2010-03-17-424/KAPITTEL_2"><h2>Kap. 2. Opptak</h2><article class="legalArticle" data-lovdata-URL="LTI/forskrift/2010-03-17-424/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Opptaksfrekvens</span></h3><article class="legalP" id="kapittel-2-paragraf-1-ledd-1">Fjellhaug Misjonshøgskole tar normalt opp studenter for studiestart både i høst- og vårsemesteret.</article></article><article class="legalArticle" data-lovdata-URL="LTI/forskrift/2010-03-17-424/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Opptaksrammer</span></h3><article class="legalP" id="kapittel-2-paragraf-2-ledd-1">Når kapasitetshensyn eller ressurshensyn krever det, kan styret regulere adgangen til det enkelte studieprogram eller deler av det.</article></article><article class="legalArticle" data-lovdata-URL="LTI/forskrift/2010-03-17-424/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Generelt opptaksgrunnlag</span></h3><article class="legalP" id="kapittel-2-paragraf-3-ledd-1">For opptak til alle studier ved Fjellhaug Misjonshøgskole som omfattes av denne forskriften kreves generell studiekompetanse eller tilsvarende, fastsatt i forskrift 31. januar 2007 nr. 173 om opptak til høyere utdanning. For søkere til studier med annet undervisningsspråk enn norsk gjelder tilsvarende krav om språkkunnskap på et nivå fastsatt av institusjonen.</article></article><article class="legalArticle" data-lovdata-URL="LTI/forskrift/2010-03-17-424/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Opptakskrav for de enkelte studier</span></h3><article class="legalP" id="kapittel-2-paragraf-4-ledd-1">Opptakskravene er fastsatt i studieplanene for hvert enkelt studium.</article></article><article class="legalArticle" data-lovdata-URL="LTI/forskrift/2010-03-17-424/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Organisering av opptak</span></h3><article class="numberedLegalP" data-numerator="1" id="kapittel-2-paragraf-5-nummer-1">(1) Fjellhaug Misjonshøgskole er ansvarlig for opptaket til høgskolens studier. Dette er likevel ikke til hinder for at institusjonen kan delegere saksforberedelse og avgjørelse til andre organer, herunder til Samordna opptak.</article><article class="numberedLegalP" data-numerator="2" id="kapittel-2-paragraf-5-nummer-2">(2) Studiesjefen foretar opptak, eller ivaretar at dette finner sted når opptaket er delegert etter første ledd andre punktum. Studiesjef oppnevner opptakskomité til adgangsregulerte studier. Opptakskomiteen foretar opptak til disse studiene. Opptakskomiteen skal ha minst ett medlem med faglig kompetanse innen det studieprogrammet eller de emnene komiteen tar opp til.</article><article class="numberedLegalP" data-numerator="3" id="kapittel-2-paragraf-5-nummer-3">(3) Ved opptak til studier som inngår i Samordna opptak, gjelder de nasjonale rangeringsreglene. Ved opptak til andre studier med opptaksbegrensning, bestemmes rangeringsregler av studiesjef.</article><article class="numberedLegalP" data-numerator="4" id="kapittel-2-paragraf-5-nummer-4">(4) Søkere som har dokumentert behov for tidlig svar, kan be om forhåndsløfte. Forhåndsløfte kan gis søkere som normalt ville ha fått tilbud om studieplass ved forrige ordinære opptak.</article><article class="numberedLegalP" data-numerator="5" id="kapittel-2-paragraf-5-nummer-5">(5) Tildelt studieplass kan reserveres til året etter når studiesjef finner at det foreligger tungtveiende grunner.</article></article><article class="legalArticle" data-lovdata-URL="LTI/forskrift/2010-03-17-424/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Opptak på grunnlag av realkompetanse</span></h3><article class="legalP" id="kapittel-2-paragraf-6-ledd-1">Søkere som ikke har generell studiekompetanse og er 25 år eller eldre i opptaksåret, kan få opptak til enkeltstudier ved Fjellhaug Misjonshøgskole hvis de på grunnlag av realkompetanse har de nødvendige kvalifikasjoner for studiet. Styret fastsetter reglement for opptak på grunnlag av realkompetanse.</article></article><article class="legalArticle" data-lovdata-URL="LTI/forskrift/2010-03-17-424/§2-7" data-name="§2-7" id="kapittel-2-paragraf-7"><h3 class="legalArticleHeader"><span class="legalArticleValue">§ 2-7</span>. <span class="legalArticleTitle">Søknadsfrister</span></h3><article class="numberedLegalP" data-numerator="1" id="kapittel-2-paragraf-7-nummer-1">(1) For studier der opptaket er organisert gjennom Samordna opptak, gjelder de fastsatte nasjonale søknadsfristene.</article><article class="numberedLegalP" data-numerator="2" id="kapittel-2-paragraf-7-nummer-2">(2) For øvrige studier blir søknadsfrist kunngjort samtidig med utlysning av studieprogrammet. Studiesjefen fastsetter søknadsfristen.</article></article><article class="legalArticle" data-lovdata-URL="LTI/forskrift/2010-03-17-424/§2-8" data-name="§2-8" id="kapittel-2-paragraf-8"><h3 class="legalArticleHeader"><span class="legalArticleValue">§ 2-8</span>. <span class="legalArticleTitle">Søknad, dokumentasjon og ettersending</span></h3><article class="numberedLegalP" data-numerator="1" id="kapittel-2-paragraf-8-nummer-1">(1) Søknad om opptak skjer på fastsatt søknadsskjema/søknadsweb.</article><article class="numberedLegalP" data-numerator="2" id="kapittel-2-paragraf-8-nummer-2">(2) Alle opplysninger som er relevante for søknaden, skal dokumenteres. Søkeren plikter å orientere seg om hvilken dokumentasjon som er nødvendig for at søknaden skal kunne behandles. Dokumentasjonen skal være attesterte kopier av originaldokumenter.</article><article class="numberedLegalP" data-numerator="3" id="kapittel-2-paragraf-8-nummer-3">(3) For studier der opptaket er organisert gjennom Samordna opptak følges nasjonale frister for ettersending av dokumentasjon. Frister for ettersending av dokumentasjon til lokalt opptak og svarfrist ved tilbud om studieplass til lokalt opptak fastsettes av studiesjef.</article></article><article class="legalArticle" data-lovdata-URL="LTI/forskrift/2010-03-17-424/§2-9" data-name="§2-9" id="kapittel-2-paragraf-9"><h3 class="legalArticleHeader"><span class="legalArticleValue">§ 2-9</span>. <span class="legalArticleTitle">Svar på søknad</span></h3><article class="legalP" id="kapittel-2-paragraf-9-ledd-1">Alle søkerne får skriftlig svar på søknadene, enten fra Samordna opptak eller fra høgskolen.</article></article><article class="legalArticle" data-lovdata-URL="LTI/forskrift/2010-03-17-424/§2-10" data-name="§2-10" id="kapittel-2-paragraf-10"><h3 class="legalArticleHeader"><span class="legalArticleValue">§ 2-10</span>. <span class="legalArticleTitle">Bekreftelse av studieplass</span></h3><article class="legalP" id="kapittel-2-paragraf-10-ledd-1">De som blir tatt opp, må bekrefte mottak av studieplassen innen den dato som er angitt i svarbrevet.</article></article><article class="legalArticle" data-lovdata-URL="LTI/forskrift/2010-03-17-424/§2-11" data-name="§2-11" id="kapittel-2-paragraf-11"><h3 class="legalArticleHeader"><span class="legalArticleValue">§ 2-11</span>. <span class="legalArticleTitle">Klagefrist</span></h3><article class="numberedLegalP" data-numerator="1" id="kapittel-2-paragraf-11-nummer-1">(1) Frist for å klage på vedtaket er senest 3 uker etter mottatt brev fra høgskolen, jf. forvaltningslovens § 29.</article><article class="numberedLegalP" data-numerator="2" id="kapittel-2-paragraf-11-nummer-2">(2) Klagen skal stiles til klagenemnd/styret ved Fjellhaug Misjonshøgskole. Klagen må underskrives av den som klager eller den klager gir fullmakt. I klagen skal det oppgis hvilket vedtak det klages over, den endring som ønskes, og det bør oppgis hvilke grunner som legges til klagen, jf. forvaltningslovens § 32.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2010-03-17-424/KAPITTEL_3"><h2>Kap. 3. Generelle faglige bestemmelser</h2><article class="legalArticle" data-lovdata-URL="LTI/forskrift/2010-03-17-424/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Fastsetting av studieplaner</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Det skal fastsettes studieplan for alle studier//studieprogrammer som tilbys ved Fjellhaug Misjonshøgskole og som skal godskrives studenten i form av studiepoeng.</article><article class="numberedLegalP" data-numerator="2" id="kapittel-3-paragraf-1-nummer-2">(2) Studieplaner utarbeides etter de retningslinjer NOKUT har fastsatt. Studieplaner skal vedtas i fagråd. Nye studieplaner og større endringer skal godkjennes av styret før de sendes til NOKUT.</article></article><article class="legalArticle" data-lovdata-URL="LTI/forskrift/2010-03-17-424/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Generelle bestemmelser knyttet til studieplan</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Det skal framgå av studieplanen hvilke vurderinger underveis i studieløpet som skal inngå på vitnemålet eller regnes inn i karakter på vitnemål/karakterutskrift, og hvilke vurderingsuttrykk som benyttes i henhold til lov om universiteter og høyskoler § 3-9 sjette ledd.</article><article class="numberedLegalP" data-numerator="2" id="kapittel-3-paragraf-2-nummer-2">(2) Krav til vurdering underveis, som danner grunnlag for å gå opp til eksamen, skal gå klart fram av studieplanen. Dette vurderes til godkjent/ikke godkjent, eventuelt bestått/ikke bestått.</article></article><article class="legalArticle" data-lovdata-URL="LTI/forskrift/2010-03-17-424/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Endringer i studieplan og pensum</span></h3><article class="legalP" id="kapittel-3-paragraf-3-ledd-1">Endringer i studieplan skal ikke tre i kraft før ved nytt studieår. Mindre endringer i pensum kan foretas underveis i studiet.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2010-03-17-424/KAPITTEL_4"><h2>Kap. 4. Studierett, utdanningsplan, permisjon, studieåret, studieavgift</h2><article class="legalArticle" data-lovdata-URL="LTI/forskrift/2010-03-17-424/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Studierett</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) Den som har akseptert tilbud om studieplass har studierett i henhold til den normerte studietid for det aktuelle hel- eller deltidsstudiet han/hun er tatt opp til. Studieretten kan normalt beholdes i inntil to år i tillegg, dersom studenten er forsinket i sine studier i forhold til den normerte studietid. I tidsberegningen på to år inngår ikke utsatt studiestart, midlertidig utestengelse fra høgskolen og permisjoner etter § 4-5 første ledd.</article><article class="numberedLegalP" data-numerator="2" id="kapittel-4-paragraf-1-nummer-2">(2) Studenten må betale semesteravgift samt godkjenne utdanningsplan og/eller registrere seg hvert semester innen gjeldende frister for å beholde studieretten.</article><article class="numberedLegalP" data-numerator="3" id="kapittel-4-paragraf-1-nummer-3">(3) Studieretten opphører når studenten selv bekrefter at hun/han trekker seg fra studieprogrammet.</article><article class="numberedLegalP" data-numerator="4" id="kapittel-4-paragraf-1-nummer-4">(4) For studenter som har fullført studiet og vitnemål/karakterutskrift er utstedt, gjelder studieretten til frist for betaling av semesteravgift for neste semester.</article></article><article class="legalArticle" data-lovdata-URL="LTI/forskrift/2010-03-17-424/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Tap av studierett</span></h3><article class="numberedLegalP" data-numerator="1" id="kapittel-4-paragraf-2-nummer-1">(1) Studenter kan miste studieretten på et studium de er tatt opp til i følgende tilfeller:<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-2-nummer-1-punkt-1"><article class="legalP" id="kapittel-4-paragraf-2-nummer-1-punkt-1-ledd-1">Studenten har ikke betalt semesteravgift, fylt ut utdanningsplan og/eller registrert seg, jf. § 4-1 andre ledd.</article></article></li><li data-li-identifier="b." data-name="b."><article class="listArticle" id="kapittel-4-paragraf-2-nummer-1-punkt-2"><article class="legalP" id="kapittel-4-paragraf-2-nummer-1-punkt-2-ledd-1">Studenten har overskredet den fastsatte grensen for normert tid med eventuelt tillegg i tid, jf. § 4-1 første ledd.</article></article></li><li data-li-identifier="c." data-name="c."><article class="listArticle" id="kapittel-4-paragraf-2-nummer-1-punkt-3"><article class="legalP" id="kapittel-4-paragraf-2-nummer-1-punkt-3-ledd-1">Studenten har brukt opp sine forsøk til eksamen eller praksisperiode i henhold til studieplan og til forskrift om opptak, studier og eksamen.</article></article></li><li data-li-identifier="d." data-name="d."><article class="listArticle" id="kapittel-4-paragraf-2-nummer-1-punkt-4"><article class="legalP" id="kapittel-4-paragraf-2-nummer-1-punkt-4-ledd-1">Studenten har ikke avlagt og bestått eksamen i løpet av det siste studieår, og har ikke permisjon.</article></article></li></ul></article><article class="numberedLegalP" data-numerator="2" id="kapittel-4-paragraf-2-nummer-2">(2) Vilkår for tap av studieretten skal framgå av utdanningsplanen.</article><article class="numberedLegalP" data-numerator="3" id="kapittel-4-paragraf-2-nummer-3">(3) Fagråd fatter vedtak om tap av studierett. Vedtak om tap av studierett kan påklages.</article><article class="numberedLegalP" data-numerator="4" id="kapittel-4-paragraf-2-nummer-4">(4) Den som har mistet studieretten etter første ledd bokstav b, c og d kan søke nytt opptak til studiet ved Fjellhaug Misjonshøgskole etter tre år, såframt overordnede bestemmelser gir anledning til dette.</article><article class="numberedLegalP" data-numerator="5" id="kapittel-4-paragraf-2-nummer-5">(5) Studenter som er i karantene etter å ha mistet studieretten har ikke adgang til eksamen som privatist.</article></article><article class="legalArticle" data-lovdata-URL="LTI/forskrift/2010-03-17-424/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Utdanningsplan</span></h3><article class="numberedLegalP" data-numerator="1" id="kapittel-4-paragraf-3-nummer-1">(1) Mellom høgskolen og student som tas opp til studier av 60 studiepoengs omfang eller mer, skal det utarbeides en utdanningsplan. Utdanningsplanen skal inneholde bestemmelser om høgskolens ansvar og forpliktelser overfor studenten, og studentens forpliktelser overfor høgskolen og medstudenter.</article><article class="numberedLegalP" data-numerator="2" id="kapittel-4-paragraf-3-nummer-2">(2) Utdanningsplanen skal være satt opp slik at studenten skal kunne gjennomføre planlagt studium eller studieløp på normert tid som heltids- eller deltidsstudent.</article><article class="numberedLegalP" data-numerator="3" id="kapittel-4-paragraf-3-nummer-3">(3) Utdanningsplanen kan endres etter avtale mellom avdeling og student.</article></article><article class="legalArticle" data-lovdata-URL="LTI/forskrift/2010-03-17-424/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Overgang mellom studieprogram</span></h3><article class="numberedLegalP" data-numerator="1" id="kapittel-4-paragraf-4-nummer-1">(1) Studenter som er tatt opp til et studieprogram ved Fjellhaug Misjonshøgskole, kan få overgang til et annet studieprogram i samme fagområde hvis<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-4-nummer-1-punkt-1"><article class="legalP" id="kapittel-4-paragraf-4-nummer-1-punkt-1-ledd-1">studenten har fått studierett gjennom ordinært opptak, møtt til studiestart og registrert seg på det studieprogrammet han/hun ble tatt opp til</article></article></li><li data-li-identifier="-" data-name="-"><article class="listArticle" id="kapittel-4-paragraf-4-nummer-1-punkt-2"><article class="legalP" id="kapittel-4-paragraf-4-nummer-1-punkt-2-ledd-1">studieprogrammet som studenten søker overgang til, ikke er lukket ved poengrangering</article></article></li><li data-li-identifier="-" data-name="-"><article class="listArticle" id="kapittel-4-paragraf-4-nummer-1-punkt-3"><article class="legalP" id="kapittel-4-paragraf-4-nummer-1-punkt-3-ledd-1">Studenten fyller opptakskravet til studieprogrammet.</article></article></li></ul></article><article class="numberedLegalP" data-numerator="2" id="kapittel-4-paragraf-4-nummer-2">(2) Ved poengrangering kan overgang vurderes hvis studentens poengsum er lik eller høyere enn medianen ved siste opptak.</article><article class="numberedLegalP" data-numerator="3" id="kapittel-4-paragraf-4-nummer-3">(3) Studenten søker om overgang til studieadministrasjonen innen fastsatt frist.</article><article class="numberedLegalP" data-numerator="4" id="kapittel-4-paragraf-4-nummer-4">(4) Den som får innvilget overgang, mister studieretten på det gamle studieprogrammet og får tildelt studierett på det nye studieprogrammet.</article><article class="numberedLegalP" data-numerator="5" id="kapittel-4-paragraf-4-nummer-5">(5) Studenter som ønsker overgang til et studieprogram som ikke faller inn under denne overgangsordningen, må søke om opptak på vanlig måte.</article></article><article class="legalArticle" data-lovdata-URL="LTI/forskrift/2010-03-17-424/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Permisjon</span></h3><article class="numberedLegalP" data-numerator="1" id="kapittel-4-paragraf-5-nummer-1">(1) En student som får barn under studiene, skal gis rett til permisjon fra studiene under svangerskap og til omsorg for barn, jf. lov om universiteter og høyskoler § 4-5. Permisjon kan også gis ved førstegangstjeneste, sykdom og andre tungtveiende grunner.</article><article class="numberedLegalP" data-numerator="2" id="kapittel-4-paragraf-5-nummer-2">(2) For permisjon av øvrige grunner bør studenten ha gjennomført studier innenfor det aktuelle studieprogram i minst ett semester. Det kan normalt gis permisjon i inntil ett år.</article><article class="numberedLegalP" data-numerator="3" id="kapittel-4-paragraf-5-nummer-3">(3) Fagråd avgjør søknader om permisjon.</article></article><article class="legalArticle" data-lovdata-URL="LTI/forskrift/2010-03-17-424/§4-6" data-name="§4-6" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>. <span class="legalArticleTitle">Studieåret</span></h3><article class="legalP" id="kapittel-4-paragraf-6-ledd-1">Studieåret begynner medio august og avsluttes ultimo juni, jf. lov om universiteter og høyskoler § 3-8.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2010-03-17-424/KAPITTEL_5"><h2>Kap. 5. Oppmelding og vilkår for eksamen. Veiledet praksis</h2><article class="legalArticle" data-lovdata-URL="LTI/forskrift/2010-03-17-424/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Vilkår for oppmelding til eksamen</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) Fagråd kan gi regler om arbeidskrav/studiekrav, obligatoriske oppgaver, krav om avlagte eksamener eller prøver, obligatorisk deltakelse eller gjennomført praksis for at studenten skal ha adgang til en eksamen eller få fortsette studiet. Vilkårene skal gå fram av studieplan.</article><article class="numberedLegalP" data-numerator="2" id="kapittel-5-paragraf-1-nummer-2">(2) Oppgavebesvarelser som tidligere har fått en endelig sensur, kan ikke innleveres til bedømmelse på nytt. Tar studenten eksamen i flere emner der det kan være faglig innbyrdes likhet eller overlapping, skal det leveres separate besvarelser.</article></article><article class="legalArticle" data-lovdata-URL="LTI/forskrift/2010-03-17-424/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Oppmelding</span></h3><article class="numberedLegalP" data-numerator="1" id="kapittel-5-paragraf-2-nummer-1">(1) Studenten melder seg normalt selv opp til ordinær eksamen ved å bekrefte utdanningsplanen. Studenter som ikke har utdanningsplan, blir innenfor normal studieprogresjon automatisk oppmeldt til ordinær eksamen.</article><article class="numberedLegalP" data-numerator="2" id="kapittel-5-paragraf-2-nummer-2">(2) Studenter som tar ny eller utsatt eksamen, må selv melde seg opp innen nærmere fastsatte frister.</article><article class="numberedLegalP" data-numerator="3" id="kapittel-5-paragraf-2-nummer-3">(3) Studenten er selv ansvarlig for å holde seg orientert om tid og sted for eksamen.</article><article class="numberedLegalP" data-numerator="4" id="kapittel-5-paragraf-2-nummer-4">(4) Studenter som tar ny eksamen utenom ordinært studieløp skal innen fastsatt frist i tillegg betale eksamensavgift for ny eksamen utenom ordinært studieløp.</article></article><article class="legalArticle" data-lovdata-URL="LTI/forskrift/2010-03-17-424/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Antall forsøk til eksamen</span></h3><article class="legalP" id="kapittel-5-paragraf-3-ledd-1">En student har ikke rett til å framstille seg til eksamen i samme emne mer enn tre ganger. Fagråd selv eller et utvalg oppnevnt av fagråd kan i særlige tilfeller gi dispensasjon for et fjerde og siste eksamensforsøk. Antall forsøk til eksamen gjelder ikke for masteroppgaven, jf. § 6-3.</article></article><article class="legalArticle" data-lovdata-URL="LTI/forskrift/2010-03-17-424/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Veiledet praksis og antall forsøk</span></h3><article class="legalP" id="kapittel-5-paragraf-4-ledd-1">For utdanninger der gjennomføringen av praksis er gjenstand for en faglig vurdering, gjelder følgende:<ul class="defaultList"><li data-li-identifier="a." data-name="a."><article class="listArticle" id="kapittel-5-paragraf-4-ledd-1-punkt-1"><article class="legalP" id="kapittel-5-paragraf-4-ledd-1-punkt-1-ledd-1">Studenten har rett til kontinuerlig veiledning og tilbakemelding, slik at han/hun hele tiden er orientert om hvordan han/hun fungerer i forhold til målene for praksisperioden.</article></article></li><li data-li-identifier="b." data-name="b."><article class="listArticle" id="kapittel-5-paragraf-4-ledd-1-punkt-2"><article class="legalP" id="kapittel-5-paragraf-4-ledd-1-punkt-2-ledd-1">Dersom det på et tidspunkt i en veiledet praksisperiode kan være tvil om studenten vil kunne nå målene og bestå praksisperioden, skal studenten kalles inn til et møte mellom de berørte parter (student, representant for utdanningen/veileder, øvingslærer/representant for praksisstedet). Studenten skal i møtet gis skriftlig melding/varsel om at det er tvil om studenten vil kunne oppfylle målene og bestå praksisperioden. Dette møtet skal avholdes senest tre uker før praksisperiodens avslutning og uansett på et tidspunkt som gir studenten mulighet til å vise tilfredsstillende praksis den siste del av perioden for å bestå. Ved praksisperioder på 5 uker eller mindre må møtet holdes halvveis i perioden.</article></article></li><li data-li-identifier="c." data-name="c."><article class="listArticle" id="kapittel-5-paragraf-4-ledd-1-punkt-3"><article class="legalP" id="kapittel-5-paragraf-4-ledd-1-punkt-3-ledd-1">For hver praksisperiode skal det foretas avsluttende vurdering i forhold til målene for praksisperioden. Vurderingen skal bygge på vurdering underveis og eventuelle praktiske prøver. Vurderingsresultatet og beskrivelsen av hva som er vurdert skal være underskrevet av student, representant for utdanningen/veileder, øvingslærer/representant for praksisstedet. Studenten skal ha kopi av den skriftlige vurderingen.</article></article></li><li data-li-identifier="d." data-name="d."><article class="listArticle" id="kapittel-5-paragraf-4-ledd-1-punkt-4"><article class="legalP" id="kapittel-5-paragraf-4-ledd-1-punkt-4-ledd-1">Fagråd oppnevner et praksisutvalg som skal fatte vedtak om ikke bestått praksis.</article></article></li><li data-li-identifier="e." data-name="e."><article class="listArticle" id="kapittel-5-paragraf-4-ledd-1-punkt-5"><article class="legalP" id="kapittel-5-paragraf-4-ledd-1-punkt-5-ledd-1">Får studenten vurdert samme praksisperiode til «ikke bestått» to ganger, må studiet normalt avbrytes, jf. § 4-2 første ledd.</article></article></li><li data-li-identifier="f." data-name="f."><article class="listArticle" id="kapittel-5-paragraf-4-ledd-1-punkt-6"><article class="legalP" id="kapittel-5-paragraf-4-ledd-1-punkt-6-ledd-1">Dersom det foreligger særskilte grunner, kan studenten søke fagråd selv eller et utvalg oppnevnt av fagråd om å få tilrettelagt en tredje og siste praksisperiode dersom studieplanen gir anledning til dette.</article></article></li><li data-li-identifier="g." data-name="g."><article class="listArticle" id="kapittel-5-paragraf-4-ledd-1-punkt-7"><article class="legalP" id="kapittel-5-paragraf-4-ledd-1-punkt-7-ledd-1">Dersom det etter varslingstidspunktet, jf. pkt. b, oppstår forhold som er av en slik art at det utvilsomt ville føre til at praksisperioden ble underkjent dersom det hadde oppstått tidligere, skal det likevel kunne føre til at praksisperioden blir vurdert til «ikke bestått».</article></article></li></ul></article></article></section><section class="section" data-name="kap6" id="kapittel-6" data-lovdata-URL="LTI/forskrift/2010-03-17-424/KAPITTEL_6"><h2>Kap. 6. Gjennomføring av eksamen</h2><article class="legalArticle" data-lovdata-URL="LTI/forskrift/2010-03-17-424/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Ordinær eksamen</span></h3><article class="legalP" id="kapittel-6-paragraf-1-ledd-1">Ordinær eksamen gjennomføres med den vurderingsform og i det semester som er angitt i studieplanen.</article></article><article class="legalArticle" data-lovdata-URL="LTI/forskrift/2010-03-17-424/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Ny og utsatt eksamen</span></h3><article class="numberedLegalP" data-numerator="1" id="kapittel-6-paragraf-2-nummer-1">(1) Studenter som har gyldig fravær fra en ordinær eksamen, har rett til utsatt eksamen. Som gyldig fravær regnes sykdom eller annen dokumentert, tvingende fraværsgrunn. Studiesjef avgjør om fraværet kan godkjennes som gyldig.</article><article class="numberedLegalP" data-numerator="2" id="kapittel-6-paragraf-2-nummer-2">(2) Rett til utsatt eksamen har også studenter som på grunn av utvekslingsopphold/deltidsstudier i utlandet ikke har kunnet gå opp til ordinær eksamen.</article><article class="numberedLegalP" data-numerator="3" id="kapittel-6-paragraf-2-nummer-3">(3) Studenter som har strøket til ordinær eksamen kan gå opp til ny eksamen.</article><article class="numberedLegalP" data-numerator="4" id="kapittel-6-paragraf-2-nummer-4">(4) Under forutsetning av at det blir arrangert ny og utsatt eksamen i emnet for studenter etter første, andre eller tredje ledd, gis også studenter som ikke har hatt gyldig fravær eller vil forbedre karakteren, adgang til ny og utsatt eksamen. Oppmelding til ny og utsatt eksamen forutsetter normalt at studenten har benyttet et eksamensforsøk ved ordinær eksamen.</article><article class="numberedLegalP" data-numerator="5" id="kapittel-6-paragraf-2-nummer-5">(5) Ny og utsatt eksamen arrangeres normalt sammen og skal gjennomføres innen rimelig tid etter ordinær eksamen. Ny eller utsatt eksamen arrangeres normalt ikke dersom emnet har ordinær eksamen i påfølgende semester.</article><article class="numberedLegalP" data-numerator="6" id="kapittel-6-paragraf-2-nummer-6">(6) Studenter som ikke gjennomfører eller ikke består ny eller utsatt eksamen, har ikke krav på å få gå opp på nytt før ved neste ordinære eksamen. Dette gjelder også studenter som har hatt gyldig fravær ved ny eller utsatt eksamen.</article><article class="numberedLegalP" data-numerator="7" id="kapittel-6-paragraf-2-nummer-7">(7) Ved endring av studieplan eller pensum, har studenter rett til å gå opp til ny eller utsatt eksamen etter gammel ordning. Slik eksamen skal arrangeres innen ett år etter at siste ordinære eksamen ble arrangert. For emner som opphører gjelder følgende: Dersom det etter siste ordinære eksamen og en ny eller utsatt eksamen fortsatt gjenstår studenter som ikke har bestått eller har hatt gyldig fravær, kan det etter søknad arrangeres en tredje og siste eksamen. Slik tredje eksamen skal arrangeres innen ett år etter siste ordinære eksamen.</article><article class="numberedLegalP" data-numerator="8" id="kapittel-6-paragraf-2-nummer-8">(8) Bestemmelsene om ny og utsatt eksamen gjelder også hjemmeeksamener, mappevurderinger og lignende vurderingsformer, så langt dette er mulig. Fagråd kan fastsette andre ordninger for gjennomføring av ny og utsatt eksamen i slike tilfeller.</article><article class="numberedLegalP" data-numerator="9" id="kapittel-6-paragraf-2-nummer-9">(9) Dersom en student har bestått samme eksamen mer enn én gang, gjelder beste karakter.</article></article><article class="legalArticle" data-lovdata-URL="LTI/forskrift/2010-03-17-424/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Fornyet sensur av masteroppgaver og andre store oppgaver</span></h3><article class="numberedLegalP" data-numerator="1" id="kapittel-6-paragraf-3-nummer-1">(1) En student kan levere ny eller revidert masteroppgave en gang dersom masteroppgaven ikke er bestått. Det er ikke adgang til å få vurdert en ny masteroppgave i samme studieprogram når studenten tidligere har fått vurdert sin oppgave med bestått resultat.</article><article class="numberedLegalP" data-numerator="2" id="kapittel-6-paragraf-3-nummer-2">(2) Med mindre annet framgår av studieplan, kan en student ved ikke bestått levere omarbeidet versjon av bacheloroppgave, hovedprosjekt og andre større oppgaver på 10 studiepoeng eller mer med egenutformet problemstilling til sensur én gang.</article><article class="numberedLegalP" data-numerator="3" id="kapittel-6-paragraf-3-nummer-3">(3) Det er anledning til å levere omarbeidet versjon av praksisrelaterte oppgaver på mindre enn 10 studiepoeng ved ikke bestått dersom det ikke er mulig å endre problemstilling for oppgaven uten av praksisperioden gjennomføres på nytt.</article><article class="numberedLegalP" data-numerator="4" id="kapittel-6-paragraf-3-nummer-4">(4) For øvrige oppgaver enn de som er nevnt i denne paragraf, er det ikke anledning til å levere omarbeidet versjon.</article></article><article class="legalArticle" data-lovdata-URL="LTI/forskrift/2010-03-17-424/§6-4" data-name="§6-4" id="kapittel-6-paragraf-4"><h3 class="legalArticleHeader"><span class="legalArticleValue">§ 6-4</span>. <span class="legalArticleTitle">Fravær fra eksamen under tilsyn, trekk</span></h3><article class="numberedLegalP" data-numerator="1" id="kapittel-6-paragraf-4-nummer-1">(1) Dersom sykdom forhindrer studenten i å møte til eksamen, må legeerklæring som omfatter eksamensdagen foreligge for at det skal være et gyldig fravær. I så fall blir det ikke regnet som et eksamensforsøk. Dersom det ikke er mulig å framlegge legeerklæringen på eksamensdagen, må den leveres eller poststemples senest en uke etter eksamensdagen.</article><article class="numberedLegalP" data-numerator="2" id="kapittel-6-paragraf-4-nummer-2">(2) En kandidat som ikke møter til eksamen til fastsatt tid, registreres som «ikke møtt». Dette teller som ett eksamensforsøk.</article><article class="numberedLegalP" data-numerator="3" id="kapittel-6-paragraf-4-nummer-3">(3) Kandidater som velger å avbryte eksamen uten å levere oppgavebesvarelsen, skal undertegne skjema for trekk hos hovedinspektør og levere tilbake oppgaven og alt utlevert materiale. Trekk regnes som ett eksamensforsøk.</article><article class="numberedLegalP" data-numerator="4" id="kapittel-6-paragraf-4-nummer-4">(4) En kandidat som blir syk under eksamen under tilsyn, kan velge å trekke seg. Velger kandidaten å trekke seg ved eksamen, signeres skjema for trekk og kandidaten har da brukt ett eksamensforsøk dersom det ikke leveres legeerklæring, jf. første ledd.</article><article class="numberedLegalP" data-numerator="5" id="kapittel-6-paragraf-4-nummer-5">(5) For kandidater som leverer blankt, blir oppgavebesvarelsen behandlet som trekk og kandidaten har da brukt ett eksamensforsøk.</article></article><article class="legalArticle" data-lovdata-URL="LTI/forskrift/2010-03-17-424/§6-5" data-name="§6-5" id="kapittel-6-paragraf-5"><h3 class="legalArticleHeader"><span class="legalArticleValue">§ 6-5</span>. <span class="legalArticleTitle">Fravær fra skriftlig eksamen uten tilsyn (hjemmeeksamen, mappevurdering og lignende vurderingsformer)</span></h3><article class="numberedLegalP" data-numerator="1" id="kapittel-6-paragraf-5-nummer-1">(1) En kandidat som ikke leverer besvarelsen innen fristen, registreres som «ikke møtt». Dette teller som ett eksamensforsøk.</article><article class="numberedLegalP" data-numerator="2" id="kapittel-6-paragraf-5-nummer-2">(2) Dersom sykdom forhindrer studenten i å levere eksamensbesvarelsen innen fristen, må legeerklæring som omfatter hele eller deler av eksamensperioden foreligge for at det skal være et gyldig fravær. I så fall blir det ikke regnet som et eksamensforsøk. Dersom det ikke er mulig å framlegge legeerklæringen på innleveringsdagen, må den leveres eller poststemples senest en uke etter innleveringsdagen.</article><article class="numberedLegalP" data-numerator="3" id="kapittel-6-paragraf-5-nummer-3">(3) Dersom sykdom forhindrer studenten i å levere inn skriftlige arbeider til fastsatt tid, må legeerklæring sendes inn så snart som mulig. Godkjennes denne av høgskolen, kan studenten gis utsettelse med innleveringen. Av legeerklæringen må det gå fram i hvilket tidsrom studenten har vært sykmeldt, og om sykmeldingen var hel eller delvis.</article><article class="numberedLegalP" data-numerator="4" id="kapittel-6-paragraf-5-nummer-4">(4) Akutt sykdom under eksamensperioden gir ikke automatisk rett til forlenget tid.</article></article><article class="legalArticle" data-lovdata-URL="LTI/forskrift/2010-03-17-424/§6-6" data-name="§6-6" id="kapittel-6-paragraf-6"><h3 class="legalArticleHeader"><span class="legalArticleValue">§ 6-6</span>. <span class="legalArticleTitle">Hjelpemidler</span></h3><article class="numberedLegalP" data-numerator="1" id="kapittel-6-paragraf-6-nummer-1">(1) Studieplanene forteller hvilke hjelpemidler studentene har anledning til å bruke under eksamen. Fagråd gir utfyllende regler om hvilke hjelpemidler som kan nyttes under eksamen. Det skal være oppgitt på forhånd og tydelig framgå av eksamensoppgaven hvilke hjelpemidler som tillates brukt under eksamen.</article><article class="numberedLegalP" data-numerator="2" id="kapittel-6-paragraf-6-nummer-2">(2) Studenten har plikt til å sette seg inn i hvilke hjelpemidler som er tillatt brukt til den enkelte eksamen.</article></article><article class="legalArticle" data-lovdata-URL="LTI/forskrift/2010-03-17-424/§6-7" data-name="§6-7" id="kapittel-6-paragraf-7"><h3 class="legalArticleHeader"><span class="legalArticleValue">§ 6-7</span>. <span class="legalArticleTitle">Gjennomføring av skriftlig eksamen under tilsyn</span></h3><article class="numberedLegalP" data-numerator="1" id="kapittel-6-paragraf-7-nummer-1">(1) Kandidaten har ikke adgang til eksamenslokalet før eksamensinspektørene er på plass.</article><article class="numberedLegalP" data-numerator="2" id="kapittel-6-paragraf-7-nummer-2">(2) I eksamenslokalet må kandidatens vesker og yttertøy plasseres på anvist sted. Bare skrivesaker samt tillatte hjelpemidler tas med til anvist plass. Det er kandidatens eget ansvar å sørge for å skaffe seg de tillatte hjelpemidlene. Lån av hjelpemidler fra andre kandidater er ikke tillatt.</article><article class="numberedLegalP" data-numerator="3" id="kapittel-6-paragraf-7-nummer-3">(3) Kandidaten må være på plass i eksamenslokalet senest 20 minutter før eksamen starter. For sent frammøte kan føre til at kandidaten ikke får avlegge eksamen. Kandidater som møter etter at utdeling av eksamensoppgaver er påbegynt, skal avvises. Dersom forsinkelsen skyldes forhold kandidaten selv ikke har kontroll over, kan vedkommende likevel gis adgang til eksamenslokalet inntil 30 minutter etter at eksamen er påbegynt.</article><article class="numberedLegalP" data-numerator="4" id="kapittel-6-paragraf-7-nummer-4">(4) Kandidaten skal vise studentlegitimasjon eller annen gyldig legitimasjon med foto og signere kandidatliste, samtidig som kandidatnummer blir tildelt. Kandidater som ikke kan legitimere seg, får ikke adgang til eksamen.</article><article class="numberedLegalP" data-numerator="5" id="kapittel-6-paragraf-7-nummer-5">(5) Det er ikke tillatt å gjøre nytte av mobiltelefon eller andre kommunikasjonsmedier under eksamen og heller ikke bringe disse med til anvist plass.</article><article class="numberedLegalP" data-numerator="6" id="kapittel-6-paragraf-7-nummer-6">(6) Det er ikke tillatt med noen form for kommunikasjon mellom kandidatene under eksamen. Dersom kandidaten har spørsmål, skjer henvendelsen til en av eksamensinspektørene.</article><article class="numberedLegalP" data-numerator="7" id="kapittel-6-paragraf-7-nummer-7">(7) De første 30 minutter etter at oppgaven er utlevert har kandidatene ikke adgang til å trekke seg fra eksamen eller forlate eksamenslokalet.</article><article class="numberedLegalP" data-numerator="8" id="kapittel-6-paragraf-7-nummer-8">(8) Etter at kandidatene har inntatt anvist plass i eksamenslokalet, kan de ikke forlate denne uten adgang fra inspektør.</article><article class="numberedLegalP" data-numerator="9" id="kapittel-6-paragraf-7-nummer-9">(9) Kandidatene har til disposisjon den oppgitte eksamenstid. Det gis i tillegg 15 minutter til klargjøring og innlevering av oppgaven. Kandidater som fortsetter å arbeide etter at den disponible tid er ute, vil bli rapportert til sensorene.</article><article class="numberedLegalP" data-numerator="10" id="kapittel-6-paragraf-7-nummer-10">(10) Eksamensbesvarelsen skal føres på egne innføringsark. Kandidaten har selv ansvar for å føre sitt kandidatnummer på alle innføringsark. Dersom selvkopierende eksamenspapir benyttes, har kandidaten ansvar for å skille kopiene fra originalen. Kulepenn brukes på selvkopierende eksamenspapir.</article><article class="numberedLegalP" data-numerator="11" id="kapittel-6-paragraf-7-nummer-11">(11) Kandidaten blir sittende på sin plass til eksamensbesvarelsen er levert og kontrollert. Innleverte besvarelser kan ikke leveres tilbake uansett hvilken grunn som anføres. Etter innlevering må kandidaten forlate eksamenslokalet.</article><article class="numberedLegalP" data-numerator="12" id="kapittel-6-paragraf-7-nummer-12">(12) Sensorene avgjør om kladd unntaksvis kan godtas som besvarelse.</article><article class="numberedLegalP" data-numerator="13" id="kapittel-6-paragraf-7-nummer-13">(13) Ansvarlig faglærer eller dennes stedfortreder skal være tilgjengelig under eksamen.</article></article><article class="legalArticle" data-lovdata-URL="LTI/forskrift/2010-03-17-424/§6-8" data-name="§6-8" id="kapittel-6-paragraf-8"><h3 class="legalArticleHeader"><span class="legalArticleValue">§ 6-8</span>. <span class="legalArticleTitle">Innlevering av besvarelse ved hjemmeeksamen, mappevurdering og lignende vurderingsformer</span></h3><article class="numberedLegalP" data-numerator="1" id="kapittel-6-paragraf-8-nummer-1">(1) Besvarelsen skal være innlevert eksamensansvarlig innen det tidspunkt og på den måten som er bestemt. Ved postlegging av oppgaven må det foreligge dokumentasjon fra postverket på at den er postlagt innen innleveringsfristen.</article><article class="numberedLegalP" data-numerator="2" id="kapittel-6-paragraf-8-nummer-2">(2) Besvarelsen skal leveres i det antall eksemplarer som er fastsatt. Kandidaten må selv sørge for å ha en kopi. Besvarelsen skal normalt ikke påføres navn, men kandidatnummer.</article><article class="numberedLegalP" data-numerator="3" id="kapittel-6-paragraf-8-nummer-3">(3) Kandidaten skal normalt vise gyldig legitimasjon, semesterkort og signere ved innlevering av besvarelsen.</article><article class="numberedLegalP" data-numerator="4" id="kapittel-6-paragraf-8-nummer-4">(4) Kandidater har ikke krav på å få returnert eventuelle vedlegg til sine eksamensbesvarelser.</article></article><article class="legalArticle" data-lovdata-URL="LTI/forskrift/2010-03-17-424/§6-9" data-name="§6-9" id="kapittel-6-paragraf-9"><h3 class="legalArticleHeader"><span class="legalArticleValue">§ 6-9</span>. <span class="legalArticleTitle">Erklæring om selvstendig arbeid</span></h3><article class="legalP" id="kapittel-6-paragraf-9-ledd-1">Studenter som leverer inn hjemmeoppgaver, inkludert masteravhandlinger, må gjøre seg kjent med de reglene som gjelder for slike oppgaver, og gi en erklæring om dette. Erklæringen skal dateres, signeres og leveres inn sammen med oppgave eller lignende. Erklæringen legger ansvaret på studenten for følgende:<ul class="defaultList"><li data-li-identifier="-" data-name="-"><article class="listArticle" id="kapittel-6-paragraf-9-ledd-1-punkt-1"><article class="legalP" id="kapittel-6-paragraf-9-ledd-1-punkt-1-ledd-1">Det innleverte arbeidet skal ikke være brukt tidligere som del av en utdanning ved Fjellhaug Misjonshøgskole eller annen utdanningsinstitusjon.</article></article></li><li data-li-identifier="-" data-name="-"><article class="listArticle" id="kapittel-6-paragraf-9-ledd-1-punkt-2"><article class="legalP" id="kapittel-6-paragraf-9-ledd-1-punkt-2-ledd-1">Det skal opplyses om kildebruk etter gjeldende regler. Referanse til kilde gis nøyaktig i teksten. Dette gjelder for sitat, men også når stoffet er gjengitt med egne ord. Kravet gjelder både når kilden er pensumlitteratur eller andre bøker, artikler og lignende, og når materialet er funnet på internett.</article></article></li><li data-li-identifier="-" data-name="-"><article class="listArticle" id="kapittel-6-paragraf-9-ledd-1-punkt-3"><article class="legalP" id="kapittel-6-paragraf-9-ledd-1-punkt-3-ledd-1">For praksisrapporter og når det er brukt informasjon fra intervju, spørreskjema og lignende, vil det være nødvendig å sikre informantens anonymitet. I slike tilfeller blir det orientert om gjeldende regelverk i oppgaveheftet for de enkelte emner og i undervisningen.</article></article></li><li data-li-identifier="-" data-name="-"><article class="listArticle" id="kapittel-6-paragraf-9-ledd-1-punkt-4"><article class="legalP" id="kapittel-6-paragraf-9-ledd-1-punkt-4-ledd-1">Ved masteravhandlinger må en være spesielt varsom med bruk av konfidensielle data og opplysninger fra observasjon, intervju og spørreskjema. Studenten er i slike tilfeller forpliktet til å drøfte spørsmål om kildebruk og henvisning med sin veileder. Det blir ellers vist til pensum i forskningsmetode.</article></article></li></ul></article><article class="legalP" id="kapittel-6-paragraf-9-ledd-2">Ved brudd på disse reglene blir det vist til § 7-7 i denne forskrift om annullering av eksamen eller annen vurdering, og til lov 1. april 2005 nr. 15 om universiteter og høyskoler § 4-7 og § 4-8.</article></article><article class="legalArticle" data-lovdata-URL="LTI/forskrift/2010-03-17-424/§6-10" data-name="§6-10" id="kapittel-6-paragraf-10"><h3 class="legalArticleHeader"><span class="legalArticleValue">§ 6-10</span>. <span class="legalArticleTitle">Gjennomføring av muntlig eksamen</span></h3><article class="numberedLegalP" data-numerator="1" id="kapittel-6-paragraf-10-nummer-1">(1) Opplegg for muntlig eksamen skal gjøres kjent for studentene i god tid før eksamen.</article><article class="numberedLegalP" data-numerator="2" id="kapittel-6-paragraf-10-nummer-2">(2) Eksamenskandidatene kan gis anledning til å forberede seg på et bestemt tema på forhånd. Forberedelse kan skje med eller uten hjelpemidler.</article><article class="numberedLegalP" data-numerator="3" id="kapittel-6-paragraf-10-nummer-3">(3) Individuell eksamen skal normalt ikke vare lenger enn 45 minutter.</article><article class="numberedLegalP" data-numerator="4" id="kapittel-6-paragraf-10-nummer-4">(4) Når muntlig eksamen gjennomføres i gruppe, skal sensorene påse at alle eksamenskandidatene i gruppa eksamineres i et omfang som gir tilstrekkelig grunnlag for karakterfastsetting.</article><article class="numberedLegalP" data-numerator="5" id="kapittel-6-paragraf-10-nummer-5">(5) Nærmere retningslinjer for gjennomføring av muntlig eksamen kan fastsettes av fagråd.</article><article class="numberedLegalP" data-numerator="6" id="kapittel-6-paragraf-10-nummer-6">(6) Sensorene er i fellesskap ansvarlige for planlegging og gjennomføring av muntlig eksamen i henhold til bestemmelser i denne forskriften, emnebeskrivelsen og eventuelle retningslinjer fastsatt av høgskolen.</article></article><article class="legalArticle" data-lovdata-URL="LTI/forskrift/2010-03-17-424/§6-11" data-name="§6-11" id="kapittel-6-paragraf-11"><h3 class="legalArticleHeader"><span class="legalArticleValue">§ 6-11</span>. <span class="legalArticleTitle">Tilrettelegging av eksamen og alternative vurderingsformer</span></h3><article class="numberedLegalP" data-numerator="1" id="kapittel-6-paragraf-11-nummer-1">(1) Kandidater som av medisinske eller andre grunner har behov for tilrettelegging av eksamen eller alternativ vurderingsform i forbindelse med eksamen, må søke om dette senest to uker før eksamen. Behovet må dokumenteres med legeattest eller attest fra andre sakkyndige. Attesten må inneholde en spesifikasjon av behovet for tilrettelegging eller alternativ vurderingsform i eksamenssituasjonen. Søknader om tilrettelegging av eksamen behandles av studiesjef og søknader om alternativ vurderingsform behandles av fagråd.</article><article class="numberedLegalP" data-numerator="2" id="kapittel-6-paragraf-11-nummer-2">(2) Tilrettelegging av eksamen kan være: Utvidet eksamenstid, hyppigere pauser, eget eksamensrom og bruk av hjelpemidler som døvetolk, PC, etc.</article><article class="numberedLegalP" data-numerator="3" id="kapittel-6-paragraf-11-nummer-3">(3) Ved utvidet eksamenstid gis det en halv time ekstra ved eksamener av fire timers varighet eller mindre, og inntil én time ved eksamener av fem timers varighet eller mer. Ved hjemmeeksamen gis det to timer ekstra for hvert døgn. I særlige tilfeller kan det innvilges ytterligere tillegg i eksamenstiden.</article><article class="numberedLegalP" data-numerator="4" id="kapittel-6-paragraf-11-nummer-4">(4) Ved hjemmeeksamen og andre større skriftlige oppgaver kan det innvilges utsatt innleveringsfrist på grunnlag av sykdom eller andre årsaker som høgskolen godkjenner.</article><article class="numberedLegalP" data-numerator="5" id="kapittel-6-paragraf-11-nummer-5">(5) Studiesjef kan gi retningslinjer for behandling av søknader om tilrettelegging av eksamen.</article><article class="numberedLegalP" data-numerator="6" id="kapittel-6-paragraf-11-nummer-6">(6) Alternative vurderingsformer kan benyttes for kandidater som pga. kroniske lidelser ikke kan gjennomføre eksamen med ordinær vurderingsform. Kandidater med annet morsmål enn norsk kan gis utvidet eksamenstid de to første semestrene de er registrert ved høgskolen. Kandidater med norskspråklig treårig videregående skole og kandidater med norsk statsborgerskap behandles som om de har norsk morsmål. Fremmedspråklige kandidater skal normalt gis adgang til å bruke tospråklige ordbøker.</article></article><article class="legalArticle" data-lovdata-URL="LTI/forskrift/2010-03-17-424/§6-12" data-name="§6-12" id="kapittel-6-paragraf-12"><h3 class="legalArticleHeader"><span class="legalArticleValue">§ 6-12</span>. <span class="legalArticleTitle">Eksamen på annet språk enn norsk</span></h3><article class="legalP" id="kapittel-6-paragraf-12-ledd-1">Fagråd kan fastsette at enkelte eksamener kan avholdes på annet språk enn norsk. Bestemmelser om dette skal framgå av studieplanen. Dersom ikke noe annet er særskilt fastsatt, kan besvarelsen skrives på norsk, dansk, svensk eller engelsk. Studiesjefen kan ved søknad åpne for besvarelse på andre språk etter samråd med aktuell fagseksjon.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2010-03-17-424/KAPITTEL_7"><h2>Kap. 7. Sensur, vurderingskriterier, klage, annullering, karakter</h2><article class="legalArticle" data-lovdata-URL="LTI/forskrift/2010-03-17-424/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Sensur</span></h3><article class="numberedLegalP" data-numerator="1" id="kapittel-7-paragraf-1-nummer-1">(1) Ved eksamen eller prøve der resultatet inngår på vitnemålet eller innregnes i karakter for vedkommende studium, oppnevner høyere og lavere grads-råd eksterne sensorer for en treårsperiode, mens undervisnings- og forskningsleder fastsetter årlig for hvilke emner ekstern sensor skal brukes.</article><article class="numberedLegalP" data-numerator="2" id="kapittel-7-paragraf-1-nummer-2">(2) Det skal være ekstern evaluering av vurderingen eller vurderingsordningen, jf. lov om universiteter og høyskoler § 3-9. Denne kan gjennomføres for deler av et studium/studieprogram eller for et eller flere studium/studieprogram samlet. Alle studieprogram bør ha ekstern evaluering av vurderingsordningen minimum hvert 5. år.</article><article class="numberedLegalP" data-numerator="3" id="kapittel-7-paragraf-1-nummer-3">(3) Det skal normalt benyttes to sensorer ved muntlig og skriftlig eksamen, enten to interne sensorer eller både intern og ekstern sensor.</article><article class="numberedLegalP" data-numerator="4" id="kapittel-7-paragraf-1-nummer-4">(4) Ved sensur skal sensorene:<ul class="defaultList"><li data-li-identifier="-" data-name="-"><article class="listArticle" id="kapittel-7-paragraf-1-nummer-4-punkt-1"><article class="legalP" id="kapittel-7-paragraf-1-nummer-4-punkt-1-ledd-1">utforme eksamensoppgaver og/eller sensorveiledning</article></article></li><li data-li-identifier="-" data-name="-"><article class="listArticle" id="kapittel-7-paragraf-1-nummer-4-punkt-2"><article class="legalP" id="kapittel-7-paragraf-1-nummer-4-punkt-2-ledd-1">vurdere eksamensbesvarelsene fra alle kandidatene</article></article></li><li data-li-identifier="-" data-name="-"><article class="listArticle" id="kapittel-7-paragraf-1-nummer-4-punkt-3"><article class="legalP" id="kapittel-7-paragraf-1-nummer-4-punkt-3-ledd-1">foreta en samlet vurdering av vurderingsordningene for emnet som inngår i emnet/studieplanen.</article></article></li></ul></article><article class="numberedLegalP" data-numerator="5" id="kapittel-7-paragraf-1-nummer-5">(5) Ekstern sensor må tilfredsstille ett eller flere av følgende krav:<ul class="defaultList"><li data-li-identifier="-" data-name="-"><article class="listArticle" id="kapittel-7-paragraf-1-nummer-5-punkt-1"><article class="legalP" id="kapittel-7-paragraf-1-nummer-5-punkt-1-ledd-1">være ansatt på høyskolelektor/universitetslektornivå eller høyere nivå ved universitet/høyskole eller annen forskningsinstitusjon eller på annen måte ha dokumentert vitenskapelig kompetanse på samme nivå</article></article></li><li data-li-identifier="-" data-name="-"><article class="listArticle" id="kapittel-7-paragraf-1-nummer-5-punkt-2"><article class="legalP" id="kapittel-7-paragraf-1-nummer-5-punkt-2-ledd-1">i særlige tilfeller gjennom relevant yrkespraksis være særlig kvalifisert for å foreta sensur innenfor et bestemt område.</article></article></li></ul></article><article class="numberedLegalP" data-numerator="6" id="kapittel-7-paragraf-1-nummer-6">(6) Ekstern sensor kan ikke ha vært ansatt ved Fjellhaug Misjonshøgskole det siste året.</article><article class="numberedLegalP" data-numerator="7" id="kapittel-7-paragraf-1-nummer-7">(7) Ved eksamen der det ikke blir oppnådd enighet om karakterfastsetting, skal det oppnevnes en ny sensor som avgjør saken. Denne skal gjøres kjent med de første sensorers karakterforslag med begrunnelse.</article><article class="numberedLegalP" data-numerator="8" id="kapittel-7-paragraf-1-nummer-8">(8) Sensur for masteroppgaver og andre større oppgaver skal foreligge innen 6 uker etter innlevering.</article><article class="numberedLegalP" data-numerator="9" id="kapittel-7-paragraf-1-nummer-9">(9) Sensur kunngjøres på den måten institusjonen bestemmer.</article></article><article class="legalArticle" data-lovdata-URL="LTI/forskrift/2010-03-17-424/§7-2" data-name="§7-2" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Bruk av vurderingskriterier ved sensur</span></h3><article class="legalP" id="kapittel-7-paragraf-2-ledd-1">Ved siden av de generelle, kvalitative beskrivelsene av vurderingskriterier i § 7-8, kan det benyttes fagspesifikke vurderingskriterier om slike er vedtatt av styret. De fagspesifikke vurderingskriteriene skal være tilgjengelige for studentene. Dersom det blir utarbeidet retningslinjer til bruk for sensor(ene) ved den enkelte eksamen, skal retningslinjene være tilgjengelig for enhver etter at sensurvedtaket er kunngjort.</article></article><article class="legalArticle" data-lovdata-URL="LTI/forskrift/2010-03-17-424/§7-3" data-name="§7-3" id="kapittel-7-paragraf-3"><h3 class="legalArticleHeader"><span class="legalArticleValue">§ 7-3</span>. <span class="legalArticleTitle">Håndtering av spørsmål om inhabilitet</span></h3><article class="numberedLegalP" data-numerator="1" id="kapittel-7-paragraf-3-nummer-1">(1) Til forståelsen av habilitet legges forvaltningslovens § 6 (habilitetskrav) til grunn. NAV gir i sitt saksbehandlingsrundskriv til forvaltningsloven, sist endret 23. mai 2008, en utfyllende klargjøring av hva dette innebærer.</article><article class="numberedLegalP" data-numerator="2" id="kapittel-7-paragraf-3-nummer-2">(2) En faglærer er inhabil i forhold til en eksamenskandidat når forvaltningslovens forståelse av habilitet kommer til anvendelse. I de tilfeller hvor skjønn må utøves skjer dette i samråd med studiesjef som treffer endelig vedtak.</article><article class="numberedLegalP" data-numerator="3" id="kapittel-7-paragraf-3-nummer-3">(3) En faglærer plikter selv å melde fra om mulig inhabilitet.</article><article class="numberedLegalP" data-numerator="4" id="kapittel-7-paragraf-3-nummer-4">(4) Inhabilitet gjelder både ved fastsettelse av eksamensoppgaver, valg av sensor og ved selve sensuren. Inhabilitet gjelder ved alle typer eksamen.</article><article class="numberedLegalP" data-numerator="5" id="kapittel-7-paragraf-3-nummer-5">(5) Der faglærer er inhabil oppnevner det organ som har ansvar for oppnevning av sensorkorps en annen faglærer til å delta i eksamenskommisjonen.</article><article class="numberedLegalP" data-numerator="6" id="kapittel-7-paragraf-3-nummer-6">(6) Det er mulig for en faglærer å delta ved sensur av andre oppgaver i emnet enn den han/hun har en inhabilitet overfor. Der slik deling av sensuroppdrag innen et emne skal gjøres, bør ingen sensor normalt ha mindre enn fem besvarelser å vurdere. Dette er for å sikre at sensorene har et tilstrekkelig antall besvarelser å sammenligne med.</article></article><article class="legalArticle" data-lovdata-URL="LTI/forskrift/2010-03-17-424/§7-4" data-name="§7-4" id="kapittel-7-paragraf-4"><h3 class="legalArticleHeader"><span class="legalArticleValue">§ 7-4</span>. <span class="legalArticleTitle">Klage over karakterfastsetting – rett til begrunnelse, klagesensur</span></h3><article class="numberedLegalP" data-numerator="1" id="kapittel-7-paragraf-4-nummer-1">(1) Studenten har rett til å få en begrunnelse for karakterfastsetting i samsvar med lov om universiteter og høyskoler § 5-3.</article><article class="numberedLegalP" data-numerator="2" id="kapittel-7-paragraf-4-nummer-2">(2) Sensur kan påklages i samsvar med lov om universiteter og høyskoler § 5-3. Ved løpende vurdering avgjør fagråd når det kan framsettes klage ved den enkelte prøve, oppgave eller annen vurdering eller bare når resultatet fra emne er kunngjort. Det skal framgå av studieplanen når det kan klages.</article><article class="numberedLegalP" data-numerator="3" id="kapittel-7-paragraf-4-nummer-3">(3) Ved ny sensurering skal det være minst to nye sensorer, hvorav minst en ekstern, jf. lov om universiteter og høyskoler § 3-9 (5). De nye sensorene skal ikke ha informasjon om karakterer, begrunnelse eller studentens begrunnelse for klagen. Endring kan gjøres både til gunst og ugunst for klager. Resultatet etter klagesensur er endelig.</article></article><article class="legalArticle" data-lovdata-URL="LTI/forskrift/2010-03-17-424/§7-5" data-name="§7-5" id="kapittel-7-paragraf-5"><h3 class="legalArticleHeader"><span class="legalArticleValue">§ 7-5</span>. <span class="legalArticleTitle">Klage på formelle feil</span></h3><article class="legalP" id="kapittel-7-paragraf-5-ledd-1">Formelle feil kan påklages i samsvar med bestemmelsene i lov om universiteter og høyskoler § 5-2. Klage stiles til styret ved rektor.</article></article><article class="legalArticle" data-lovdata-URL="LTI/forskrift/2010-03-17-424/§7-6" data-name="§7-6" id="kapittel-7-paragraf-6"><h3 class="legalArticleHeader"><span class="legalArticleValue">§ 7-6</span>. <span class="legalArticleTitle">Fusk</span></h3><article class="numberedLegalP" data-numerator="1" id="kapittel-7-paragraf-6-nummer-1">(1) Som fusk eller forsøk på fusk ved eksamen eller prøve regnes bl.a.:<ul class="defaultList"><li data-li-identifier="-" data-name="-"><article class="listArticle" id="kapittel-7-paragraf-6-nummer-1-punkt-1"><article class="legalP" id="kapittel-7-paragraf-6-nummer-1-punkt-1-ledd-1">å ha ulovlige hjelpemidler tilgjengelig under eksamen</article></article></li><li data-li-identifier="-" data-name="-"><article class="listArticle" id="kapittel-7-paragraf-6-nummer-1-punkt-2"><article class="legalP" id="kapittel-7-paragraf-6-nummer-1-punkt-2-ledd-1">å presentere andres arbeid som sitt eget</article></article></li><li data-li-identifier="-" data-name="-"><article class="listArticle" id="kapittel-7-paragraf-6-nummer-1-punkt-3"><article class="legalP" id="kapittel-7-paragraf-6-nummer-1-punkt-3-ledd-1">å sitere kilder eller på annen måte benytte kilder i skriftlige arbeider uten tilstrekkelige kildehenvisninger</article></article></li><li data-li-identifier="-" data-name="-"><article class="listArticle" id="kapittel-7-paragraf-6-nummer-1-punkt-4"><article class="legalP" id="kapittel-7-paragraf-6-nummer-1-punkt-4-ledd-1">ureglementert samarbeid mellom eksamenskandidater eller grupper</article></article></li><li data-li-identifier="-" data-name="-"><article class="listArticle" id="kapittel-7-paragraf-6-nummer-1-punkt-5"><article class="legalP" id="kapittel-7-paragraf-6-nummer-1-punkt-5-ledd-1">å handle i strid med denne forskriften eller retningslinjer for den enkelte eksamen.</article></article></li></ul></article><article class="numberedLegalP" data-numerator="2" id="kapittel-7-paragraf-6-nummer-2">(2) Konsekvenser av fusk eller forsøk på fusk reguleres av lov om universiteter og høyskoler og behandles av høgskolens klagenemnd, jf. lov om universiteter og høyskoler § 4-7 og § 4-8. Styret kan fastsette retningslinjer for behandling av fusk/forsøk på fusk.</article><article class="numberedLegalP" data-numerator="3" id="kapittel-7-paragraf-6-nummer-3">(3) Annullering av eksamen eller prøve i henhold til lov om universiteter og høyskoler § 4-7, teller som ett forsøk til eksamen eller prøve, jf. denne forskrift § 5-3 og § 5-4.</article><article class="numberedLegalP" data-numerator="4" id="kapittel-7-paragraf-6-nummer-4">(4) En student som mistenkes for fusk eller forsøk på fusk, har ikke rett til å framstille seg til eksamen eller prøve i det emnet som omfattes av mistanken, så lenge saken er under behandling. Bestemmelsen gjelder både ordinær og ny og utsatt eksamen eller prøve i vedkommende emne. Tilsvarende gjelder dette når det mistenkes fusk ved studie- eller arbeidskrav. Dersom klagenemnda kommer fram til at det ikke foreligger fusk og besvarelsen da blir vurdert til ikke bestått, har studenten rett til ny eksamen, prøve eller studie-/arbeidskrav.</article></article><article class="legalArticle" data-lovdata-URL="LTI/forskrift/2010-03-17-424/§7-7" data-name="§7-7" id="kapittel-7-paragraf-7"><h3 class="legalArticleHeader"><span class="legalArticleValue">§ 7-7</span>. <span class="legalArticleTitle">Annullering av eksamen eller annen vurdering</span></h3><article class="numberedLegalP" data-numerator="1" id="kapittel-7-paragraf-7-nummer-1">(1) Styret selv eller institusjonens klagenemnd, jf. lov om universiteter og høyskoler § 5-1, kan annullere eksamen eller prøve eller godkjenning av emne hvis studenten<ul class="defaultList"><li data-li-identifier="a." data-name="a."><article class="listArticle" id="kapittel-7-paragraf-7-nummer-1-punkt-1"><article class="legalP" id="kapittel-7-paragraf-7-nummer-1-punkt-1-ledd-1">ved hjelp av falskt vitnemål eller annen form for uredelig opptreden har skaffet seg adgang til å gå opp til vedkommende eksamen eller prøve, eller til å delta i vedkommende emne, eller</article></article></li><li data-li-identifier="b." data-name="b."><article class="listArticle" id="kapittel-7-paragraf-7-nummer-1-punkt-2"><article class="legalP" id="kapittel-7-paragraf-7-nummer-1-punkt-2-ledd-1">har forsøkt å fuske eller forsettlig eller grovt uaktsomt har fusket ved avleggelsen av, eller forut for endelig sensur av, vedkommende eksamen eller prøve, eller under gjennomføringen av vedkommende emne.</article></article></li></ul></article><article class="numberedLegalP" data-numerator="2" id="kapittel-7-paragraf-7-nummer-2">(2) Styret selv eller institusjonens klagenemnd, jf. lov om universiteter og høyskoler § 5-1, kan annullere godskriving eller godkjenning av utdanning, eller fritak for eksamen eller prøve, hvis studenten har oppnådd dette ved hjelp av falskt vitnemål eller annen form for uredelig opptreden.</article><article class="numberedLegalP" data-numerator="3" id="kapittel-7-paragraf-7-nummer-3">(3) Vedtak om annullering etter første ledd, a og b kan påklages til departementet eller særskilt klageorgan oppnevnt av dette, jf. lov om universiteter og høyskoler § 5-1 sjuende ledd.</article><article class="numberedLegalP" data-numerator="4" id="kapittel-7-paragraf-7-nummer-4">(4) Adgangen til annullering foreldes ikke.</article></article><article class="legalArticle" data-lovdata-URL="LTI/forskrift/2010-03-17-424/§7-8" data-name="§7-8" id="kapittel-7-paragraf-8"><h3 class="legalArticleHeader"><span class="legalArticleValue">§ 7-8</span>. <span class="legalArticleTitle">Karakterer</span></h3><article class="legalP" id="kapittel-7-paragraf-8-ledd-1">Enhver eksamen skal føre fram til et vurderingsuttrykk (karakter). Karakteren skal angis på en av to måter; enten<ul class="defaultList"><li data-li-identifier="a." data-name="a."><article class="listArticle" id="kapittel-7-paragraf-8-ledd-1-punkt-1"><article class="legalP" id="kapittel-7-paragraf-8-ledd-1-punkt-1-ledd-1">som «Bestått» eller «Ikke bestått», eller</article></article></li><li data-li-identifier="b." data-name="b."><article class="listArticle" id="kapittel-7-paragraf-8-ledd-1-punkt-2"><article class="legalP" id="kapittel-7-paragraf-8-ledd-1-punkt-2-ledd-1">som en bokstav, etter skalaen A, B, C, D, E, F. De ulike verdiene skal gis etter følgende allmenne kriterier:</article></article></li></ul></article> <article class="defaultP" margin-top="true"><i>Bokmål</i><table><thead><tr><th data-text-align="left" data-vertical-align="top"><i>Symbol</i></th><th data-text-align="left" data-vertical-align="top"><i>Betegnelse</i></th><th data-text-align="left" data-vertical-align="top"><i>Generell beskrivelse av vurderingsuttrykket</i></th></tr></thead><tbody><tr><td data-text-align="left" data-vertical-align="top">A</td><td data-text-align="left" data-vertical-align="top">Fremragende</td><td data-text-align="left" data-vertical-align="top">Fremragende prestasjon som klart utmerker seg. Viser stor grad av selvstendighet.</td></tr><tr><td data-text-align="left" data-vertical-align="top">B</td><td data-text-align="left" data-vertical-align="top">Meget god</td><td data-text-align="left" data-vertical-align="top">Meget god presentasjon som ligger over gjennomsnittet. Viser evne til selvstendighet.</td></tr><tr><td data-text-align="left" data-vertical-align="top">C</td><td data-text-align="left" data-vertical-align="top">God</td><td data-text-align="left" data-vertical-align="top">Gjennomsnittlig prestasjon som tilfredsstiller på de fleste områder.</td></tr><tr><td data-text-align="left" data-vertical-align="top">D</td><td data-text-align="left" data-vertical-align="top">Nokså god</td><td data-text-align="left" data-vertical-align="top">Prestasjon under gjennomsnittet, med en del vesentlige mangler.</td></tr><tr><td data-text-align="left" data-vertical-align="top">E</td><td data-text-align="left" data-vertical-align="top">Tilstrekkelig</td><td data-text-align="left" data-vertical-align="top">Prestasjon som tilfredsstiller minimumskravene, men heller ikke mer.</td></tr><tr><td data-text-align="left" data-vertical-align="top">F</td><td data-text-align="left" data-vertical-align="top">Ikke bestått</td><td data-text-align="left" data-vertical-align="top">Prestasjonen tilfredsstiller ikke minimumskravene.</td></tr></tbody></table></article> <article class="defaultP" margin-top="true"><i>Nynorsk</i><table><thead><tr><th data-text-align="left" data-vertical-align="top"><i>Symbol</i></th><th data-text-align="left" data-vertical-align="top"><i>Nemning</i></th><th data-text-align="left" data-vertical-align="top"><i>Generell omtale av vurderingsuttrykka</i></th></tr></thead><tbody><tr><td data-text-align="left" data-vertical-align="top">A</td><td data-text-align="left" data-vertical-align="top">Framifrå</td><td data-text-align="left" data-vertical-align="top">Ei framifrå prestasjon som skil seg klart ut. Syner stor grad av sjølvstende.</td></tr><tr><td data-text-align="left" data-vertical-align="top">B</td><td data-text-align="left" data-vertical-align="top">Mykje god</td><td data-text-align="left" data-vertical-align="top">Ein mykje god prestasjon som ligg over gjennomsnittet. Syner evne til sjølvstende.</td></tr><tr><td data-text-align="left" data-vertical-align="top">C</td><td data-text-align="left" data-vertical-align="top">God</td><td data-text-align="left" data-vertical-align="top">Ein gjennomsnittleg prestasjon som er tilfredstillande på dei fleste områda.</td></tr><tr><td data-text-align="left" data-vertical-align="top">D</td><td data-text-align="left" data-vertical-align="top">Nokså god</td><td data-text-align="left" data-vertical-align="top">Ein prestasjon under gjennomsnittet, med ein del vesentlege manglar.</td></tr><tr><td data-text-align="left" data-vertical-align="top">E</td><td data-text-align="left" data-vertical-align="top">Tilstrekkeleg</td><td data-text-align="left" data-vertical-align="top">Ein prestasjon som tilfredsstiller minstekrava, men heller ikkje meir.</td></tr><tr><td data-text-align="left" data-vertical-align="top">F</td><td data-text-align="left" data-vertical-align="top">Ikkje greidd</td><td data-text-align="left" data-vertical-align="top">Ein prestasjon som ikkje tilfredsstiller minstekrava.</td></tr></tbody></table></article> <article class="defaultP" margin-top="true"><i>Engelsk</i><table><thead><tr><th data-text-align="left" data-vertical-align="top"><i>Grade</i></th><th data-text-align="left" data-vertical-align="top"><i>Grade</i></th><th data-text-align="left" data-vertical-align="top"><i>Definition</i></th></tr></thead><tbody><tr><td data-text-align="left" data-vertical-align="top">A</td><td data-text-align="left" data-vertical-align="top">Excellent</td><td data-text-align="left" data-vertical-align="top">An excellent performance, clearly outstanding. Shows a high degree of independence.</td></tr><tr><td data-text-align="left" data-vertical-align="top">B</td><td data-text-align="left" data-vertical-align="top">Very good</td><td data-text-align="left" data-vertical-align="top">A very good performance, above average. Shows a certain degree of independence.</td></tr><tr><td data-text-align="left" data-vertical-align="top">C</td><td data-text-align="left" data-vertical-align="top">Good</td><td data-text-align="left" data-vertical-align="top">An average performance, satisfactory in most areas.</td></tr><tr><td data-text-align="left" data-vertical-align="top">D</td><td data-text-align="left" data-vertical-align="top">Satisfactory</td><td data-text-align="left" data-vertical-align="top">A performance below average, and with significant shortcomings.</td></tr><tr><td data-text-align="left" data-vertical-align="top">E</td><td data-text-align="left" data-vertical-align="top">Sufficient</td><td data-text-align="left" data-vertical-align="top">A performance that meets the minimum criteria.</td></tr><tr><td data-text-align="left" data-vertical-align="top">F</td><td data-text-align="left" data-vertical-align="top">Fail</td><td data-text-align="left" data-vertical-align="top">A performance that does not meet the minimum criteria.</td></tr></tbody></table></article></article><article class="legalArticle" data-lovdata-URL="LTI/forskrift/2010-03-17-424/§7-9" data-name="§7-9" id="kapittel-7-paragraf-9"><h3 class="legalArticleHeader"><span class="legalArticleValue">§ 7-9</span>. <span class="legalArticleTitle">Vekting og gjennomsnittskarakter</span></h3><article class="numberedLegalP" data-numerator="1" id="kapittel-7-paragraf-9-nummer-1">(1) Den enkelte karakter gis en vekting ved utregning av en gjennomsnittkarakter i et emne. Vektingen angis i studieplanen som en brøk av den samlede karakteren.</article><article class="numberedLegalP" data-numerator="2" id="kapittel-7-paragraf-9-nummer-2">(2) Gjennomsnittkarakterer er en samlet karakter for et emne. For emner skal gjennomsnittkarakteren regnes ut slik:<ul class="defaultList"><li data-li-identifier="-" data-name="-"><article class="listArticle" id="kapittel-7-paragraf-9-nummer-2-punkt-1"><article class="legalP" id="kapittel-7-paragraf-9-nummer-2-punkt-1-ledd-1">Hver bokstavkarakter erstattes av en tallekvivalent, slik at A=5, B=4, C=3, D=2, E=1.</article></article></li><li data-li-identifier="-" data-name="-"><article class="listArticle" id="kapittel-7-paragraf-9-nummer-2-punkt-2"><article class="legalP" id="kapittel-7-paragraf-9-nummer-2-punkt-2-ledd-1">For hver eksamen multipliseres tallekvivalenten med den vekten vedkommende eksamen skal ha i henhold til studieplanen, og alle produktene summeres og divideres med det totale antall studiepoeng.</article></article></li><li data-li-identifier="-" data-name="-"><article class="listArticle" id="kapittel-7-paragraf-9-nummer-2-punkt-3"><article class="legalP" id="kapittel-7-paragraf-9-nummer-2-punkt-3-ledd-1">Produktsummen settes opp eller ned til nærmeste hele tall etter at vanlige forhøyningsregler er anvendt.</article></article></li><li data-li-identifier="-" data-name="-"><article class="listArticle" id="kapittel-7-paragraf-9-nummer-2-punkt-4"><article class="legalP" id="kapittel-7-paragraf-9-nummer-2-punkt-4-ledd-1">Gjennomsnittkarakteren angis med det bokstavsymbolet som svarer til det tallet som kommer frem.</article></article></li></ul></article></article><article class="legalArticle" data-lovdata-URL="LTI/forskrift/2010-03-17-424/§7-10" data-name="§7-10" id="kapittel-7-paragraf-10"><h3 class="legalArticleHeader"><span class="legalArticleValue">§ 7-10</span>. <span class="legalArticleTitle">Hovedkarakter</span></h3><article class="numberedLegalP" data-numerator="1" id="kapittel-7-paragraf-10-nummer-1">(1) Hovedkarakter er en samlet karakter som kan gis ved fullført grad. Det skal angis i studieplanen om det gis hovedkarakter eller ikke.</article><article class="numberedLegalP" data-numerator="2" id="kapittel-7-paragraf-10-nummer-2">(2) Dersom hovedkarakter benyttes vil alle emner med emnekode, emnets navn, emnets studiepoengsomfang være anført, i tillegg til en hovedkarakter.</article><article class="numberedLegalP" data-numerator="3" id="kapittel-7-paragraf-10-nummer-3">(3) Hovedkarakter kan kun benyttes som et bokstavsymbol dersom minst 75&#xa0;% av emnene, regnet etter vekt, er gitt bokstavkarakter.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2010-03-17-424/KAPITTEL_8"><h2>Kap. 8. Grader, godskriving, vitnemål og karakterutskrift</h2><article class="legalArticle" data-lovdata-URL="LTI/forskrift/2010-03-17-424/§8-1" data-name="§8-1" id="kapittel-8-paragraf-1"><h3 class="legalArticleHeader"><span class="legalArticleValue">§ 8-1</span>. <span class="legalArticleTitle">Grader</span></h3><article class="numberedLegalP" data-numerator="1" id="kapittel-8-paragraf-1-nummer-1">(1) Fjellhaug Misjonshøgskole kan tildele følgende grader:<ul class="defaultList"><li data-li-identifier="-" data-name="-"><article class="listArticle" id="kapittel-8-paragraf-1-nummer-1-punkt-1"><article class="legalP" id="kapittel-8-paragraf-1-nummer-1-punkt-1-ledd-1">bachelor, normert studietid 3 år,</article></article></li><li data-li-identifier="-" data-name="-"><article class="listArticle" id="kapittel-8-paragraf-1-nummer-1-punkt-2"><article class="legalP" id="kapittel-8-paragraf-1-nummer-1-punkt-2-ledd-1">master, normert studietid 2 år.</article></article></li></ul></article><article class="numberedLegalP" data-numerator="2" id="kapittel-8-paragraf-1-nummer-2">(2) De generelle kravene til gradene bachelor og master er fastsatt i egne forskrifter. For øvrig framgår kravene til den enkelte grad av studieplan for det aktuelle studiet.</article><article class="numberedLegalP" data-numerator="3" id="kapittel-8-paragraf-1-nummer-3">(3) Fjellhaug Misjonshøgskole kan gi påbyggingsstudier/videreutdanninger som bygger på avsluttet 3-årig grunnutdanning. Fjellhaug Misjonshøgskole tilbyr også studier av kortere varighet som bygger på generell studiekompetanse.</article><article class="numberedLegalP" data-numerator="4" id="kapittel-8-paragraf-1-nummer-4">(4) Det må sikres rimelige overgangsordninger for grader som utgår. Overgangsregler skal framgå av studieplan.</article></article><article class="legalArticle" data-lovdata-URL="LTI/forskrift/2010-03-17-424/§8-2" data-name="§8-2" id="kapittel-8-paragraf-2"><h3 class="legalArticleHeader"><span class="legalArticleValue">§ 8-2</span>. <span class="legalArticleTitle">Godskriving og godkjenning av annen utdanning. Fritak</span></h3><article class="numberedLegalP" data-numerator="1" id="kapittel-8-paragraf-2-nummer-1">(1) Fagrådet, eller det organ fagrådet delegerer det til, avgjør søknader om godkjenning av utdanning fra andre institusjoner under lov om universiteter og høyskoler som skal godskrives studenten med samme antall studiepoeng ved Fjellhaug Misjonshøgskole.</article><article class="numberedLegalP" data-numerator="2" id="kapittel-8-paragraf-2-nummer-2">(2) Fagrådet, eller det organ fagrådet delegerer det til, kan etter søknad frita en student for eksamen, prøve eller obligatorisk undervisning når det kan dokumenteres at vedkommende har bestått tilsvarende eksamen/prøve eller gjennomført obligatorisk undervisning ved samme institusjon eller ved en norsk institusjon som har akkreditering for det aktuelle studiet.</article></article><article class="legalArticle" data-lovdata-URL="LTI/forskrift/2010-03-17-424/§8-3" data-name="§8-3" id="kapittel-8-paragraf-3"><h3 class="legalArticleHeader"><span class="legalArticleValue">§ 8-3</span>. <span class="legalArticleTitle">Vitnemål og karakterutskrift</span></h3><article class="numberedLegalP" data-numerator="1" id="kapittel-8-paragraf-3-nummer-1">(1) Fjellhaug Misjonshøgskole utsteder vitnemål etter avsluttet grad. Det enkelte vitnemålet utstedes bare én gang.</article><article class="numberedLegalP" data-numerator="2" id="kapittel-8-paragraf-3-nummer-2">(2) Påbyggingsstudier, videreutdanninger, studier av kortere varighet eller ikke fullførte gradsstudier dokumenteres ved karakterutskrift.</article><article class="numberedLegalP" data-numerator="3" id="kapittel-8-paragraf-3-nummer-3">(3) Diploma Supplement utferdiges til studenter som får utstedt vitnemål.</article><article class="numberedLegalP" data-numerator="4" id="kapittel-8-paragraf-3-nummer-4">(4) På vitnemål og karakterutskrifter skal det angis hvilket semester eksamen er avlagt. Hvis en student etter fullført grad på nytt avlegger eksamen i emne som inngår i den aktuelle grad, utstedes ny karakterutskrift.</article><article class="numberedLegalP" data-numerator="5" id="kapittel-8-paragraf-3-nummer-5">(5) Dersom en student har fått fritak for eksamen eller prøve etter reglene i § 8-2, skal dette framgå av vitnemålet.</article></article><article class="legalArticle" data-lovdata-URL="LTI/forskrift/2010-03-17-424/§8-4" data-name="§8-4" id="kapittel-8-paragraf-4"><h3 class="legalArticleHeader"><span class="legalArticleValue">§ 8-4</span>. <span class="legalArticleTitle">Utfyllende regler</span></h3><article class="legalP" id="kapittel-8-paragraf-4-ledd-1">Styret kan gi utfyllende regler innenfor rammen av denne forskrift.</article></article></section><section class="section" data-name="kap9" id="kapittel-9" data-lovdata-URL="LTI/forskrift/2010-03-17-424/KAPITTEL_9"><h2>Kap. 9. Ikrafttredelse</h2><article class="legalP" id="kapittel-9-ledd-1">Forskriften trer i kraft fra 1. april 2010.</article><article class="legalP" id="kapittel-9-ledd-2">Fra samme tidspunkt opphører forskrift 7. desember 2005 nr. 1482 for studier ved Fjellhaug Misjonshøgskole.</article></section></main></body></html>