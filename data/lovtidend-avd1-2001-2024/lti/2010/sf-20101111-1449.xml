<!DOCTYPE html><html lang="no"><head><title>Forskrift om endring i forskrift om kontroll av Salmonella og andre matbårne zoonotiske smittestoffer og forskrift om kontroll med Salmonella i fjørfe, fjørfefôr, fjørfekjøtt og egg</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-11-11-1449</dd><dt class="dokid">DokumentID</dt><dd class="dokid">LTI/forskrift/2010-11-11-1449</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 12 s 2161</dd><dt class="dateInForce">I kraft fra</dt><dd class="dateInForce">2010-11-11</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-12-23-1703</li><li>forskrift/2007-06-08-603</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§5</li><li>lov/2003-12-19-124/§6</li><li>lov/2003-12-19-124/§7</li><li>lov/2003-12-19-124/§10</li><li>lov/2003-12-19-124/§13</li><li>lov/2003-12-19-124/§14</li><li>lov/2003-12-19-124/§15</li><li>lov/2003-12-19-124/§16</li><li>lov/2003-12-19-124/§19</li><li>lov/2003-12-19-124/§23</li><li>lov/2003-12-19-124/§32</li><li>lov/2003-12-19-124/§33</li><li>forskrift/2003-12-19-1790</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2010-11-19 15:25</dd><dt class="journalNumber">Journalnummer</dt><dd class="journalNumber">2010-0947</dd><dt class="titleShort">Korttittel</dt><dd class="titleShort">Endr. i forskrift om kontroll av Salmonella mfl.</dd><dt class="title">Tittel</dt><dd class="title">Forskrift om endring i forskrift om kontroll av Salmonella og andre matbårne zoonotiske smittestoffer og forskrift om kontroll med Salmonella i fjørfe, fjørfefôr, fjørfekjøtt og egg</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 11. november 2010 med hjemmel i lov 19. desember 2003 nr. 124 om matproduksjon og mattrygghet mv. (matloven) § 5, § 6, § 7, § 10, § 13, § 14, § 15, § 16, § 19, § 23, § 32 og § 33, jf. delegeringsvedtak 19. desember 2003 nr. 1790 og delegeringsvedtak 5. mai 2004 nr. 884. <br /><strong>EØS-henvisninger:</strong> EØS-avtalen vedlegg I kap. I del 7.2 nr. 52 (forordning (EF) nr. 199/2009), nr. 25 (forordning (EF) nr. 1003/2005 endret ved forordning (EF) nr. 213/2009) og nr. 51 (forordning (EF) nr. 584/2008).</dd><dt class="refid">RefID</dt><dd class="refid">forskrift/2010-11-11-1449</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kontroll av Salmonella og andre matbårne zoonotiske smittestoffer og forskrift om kontroll med Salmonella i fjørfe, fjørfefôr, fjørfekjøtt og egg<ul class="tocSubUl"><li>I<ul class="tocSubUl"><li>§ 1. Overordnede regler om kontroll med Salmonella og andre zoonoser</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2010-11-11-1449" id="dokument"><h1>Forskrift om endring i forskrift om kontroll av Salmonella og andre matbårne zoonotiske smittestoffer og forskrift om kontroll med Salmonella i fjørfe, fjørfefôr, fjørfekjøtt og egg</h1><section class="section" data-name="kapI" id="kapittel-1" data-lovdata-URL="LTI/forskrift/2010-11-11-1449/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 23. desember 2005 nr. 1703 om kontroll av salmonella og andre matbårne zoonotiske smittestoffer gjøres følgende endringer:</article> <article class="defaultP" margin-top="true">EØS-henvisningsfeltet skal lyde:<p class="leddfortsettelse"><strong>EØS-henvisninger:</strong> EØS-avtalen vedlegg I kap. I del 7.1 nr. 8b (forordning (EF) nr. 2160/2003 endret ved forordning (EF) nr. 1237/2007), del 7.2 nr. 52 (forordning (EF) nr. 199/2009), del 7.2 nr. 25 (forordning (EF) nr. 1003/2005 endret ved forordning (EF) nr. 213/2009), nr. 28 (forordning (EF) nr. 1168/2006), nr. 29 (forordning (EF) nr. 1177/2006), nr. 47 (forordning (EF) nr. 646/2007) og nr. 51 (forordning (EF) nr. 584/2008).</p></article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Overordnede regler om kontroll med Salmonella og andre zoonoser</span></span><article class="legalP" id="kapittel-1-foreslåttparagraf-1-ledd-1">EØS-avtalen vedlegg I kapittel I del 7.1 nr. 8b (forordning (EF) nr. 2160/2003 som endret ved forordning (EF) nr. 1237/2007) om kontroll av Salmonella og andre spesifiserte zoonotiske smittestoffer som overføres gjennom næringsmidler gjelder som forskrift med de tilpasninger som følger av vedlegg I, protokoll 1 til avtalen og avtalen for øvrig. Bestemmelser som endrer forordning (EF) nr. 2160/2003 er gitt i § 2 første ledd, jf. forordning (EF) nr. 1003/2005 og forordning (EF) nr. 213/2009.</article><article class="legalP" id="kapittel-1-foreslåttparagraf-1-ledd-2">EØS-avtalen vedlegg I kapittel I del 7.2 nr. 52 (forordning (EF) nr. 199/2009) om et overgangstiltak som gir unntak fra europaparlaments- og rådsforordning (EF) nr. 2160/2003 med hensyn til direkte levering av små mengder ferskt kjøtt fra flokker av broilere og kalkuner gjelder som forskrift med de tilpasninger som følger av vedlegg I, protokoll 1 til avtalen og avtalen for øvrig.</article></article> <article class="defaultP" margin-top="true">§ 2 første ledd skal lyde:</article><article class="legalP" id="kapittel-1-ledd-2">EØS-avtalen vedlegg I kapittel I del 7.2 nr. 25 (forordning (EF) nr. 1003/2005 som endret ved forordning (EF) nr. 213/2009) om gjennomføring av europaparlaments- og rådsforordning (EF) nr. 2160/2003 vedrørende et fellesskapsmål for reduksjon av prevalensen av visse salmonellaserotyper i flokker av avlsfjørfe av arten <i>Gallus gallus</i> og om endring av forordning (EF) nr. 2160/2003 gjelder som forskrift med de tilpasninger som følger av vedlegg I, protokoll 1 til avtalen og avtalen for øvrig.</article> <article class="defaultP" margin-top="true">§ 2 tredje ledd skal lyde:</article><article class="legalP" id="kapittel-1-ledd-3">EØS-avtalen vedlegg I kapittel I del 7.2 nr. 47 (forordning (EF) nr. 646/2007) om gjennomføring av europaparlaments- og rådsforordning (EF) nr. 2160/2003 med hensyn til fellesskapsmålet for å redusere prevalensen av <i>Salmonella enteritidis</i> og <i>salmonella typhimurium</i> hos broilere og om oppheving av forordning (EF) nr. 1091/2005 gjelder som forskrift med de tilpasninger som følger av vedlegg I, protokoll 1 til avtalen og avtalen for øvrig. Bestemmelser som endrer forordning (EF) nr. 646/2007 er gitt i fjerde ledd, jf. forordning (EF) nr. 584/2008.</article> <article class="defaultP" margin-top="true">§ 2 nytt fjerde ledd skal lyde:</article><article class="legalP" id="kapittel-1-ledd-4">EØS-avtalen vedlegg I kapittel I del 7.2 nr. 51 (forordning (EF) nr. 584/2008) om gjennomføring av europaparlaments- og rådsforordning (EF) nr. 2160/2003 med hensyn til fellesskapsmål for å redusere prevalensen av <i>Salmonella enteritidis</i> og <i>Salmonella typhimurium</i> hos kalkuner gjelder som forskrift med de tilpasninger som følger av vedlegg I, protokoll 1 til avtalen og avtalen for øvrig.</article> <article class="defaultP" margin-top="true">Avsnittet «Forordninger» endres slik:</article> <article class="defaultP" margin-top="true">Konsolidert forordning (EF) nr. 2160/2003 innledningen skal lyde:</article><article class="legalP" id="kapittel-1-ledd-5">Nedenfor gjengis til informasjon EØS-avtalen vedlegg I kapittel I del 7.1 nr. 8b (forordning (EF) nr. 2160/2003 som endret ved forordning (EF) nr. 1003/2005, forordning (EF) nr. 1791/2006, forordning (EF) nr. 1237/2007 og forordning (EF) nr. 213/2009) med endringer og tillegg som følger av EØS-tilpasningen av rettsaktene i vedlegg I til EØS-avtalen. Forordning (EF) nr. 2160/2003 er konsolidert til og med endringer gjennomført ved forordning (EF) nr. 213/2009.</article> <article class="defaultP" margin-top="true">I konsolideringsoversikten til forordning (EF) nr. 2160/2003 tilføyes:<p class="leddfortsettelse">► <strong>M4</strong> Kommisjonsforordning (EF) nr. 213/2009 av 18. mars 2009.</p></article> <article class="defaultP" margin-top="true">I del C i vedlegg II til forordning (EF) nr. 2160/2003 skal overskriften og nr. 1 lyde:</article><span class="futuretitle" id="kapittel-1-foreslåttittel-1">► <strong>M4</strong> C. Særlige krav til avlsflokker av Gallus gallus og avlskalkuner</span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttittel-1-punkt-1"><article class="legalP" id="kapittel-1-foreslåttittel-1-punkt-1-ledd-1">Tiltakene nevnt i nr. 3-5 skal treffes når analysen av prøver som er tatt i samsvar med del B eller i samsvar med prøveprogrammene omhandlet i vedleggene til kommisjonsforordning (EF) nr. 1003/2005)<sup class="footnotereference" data-footnotereferencevalue="1" data-unique-footnote-counter="1">1</sup> og forordning (EF) nr. 584/2008,<sup class="footnotereference" data-footnotereferencevalue="2" data-unique-footnote-counter="2">2</sup> viser at det forekommer <i>Salmonella enteritidis</i> eller <i>Salmonella typhimurium</i> i en avlsflokk av <i>Gallus gallus</i> eller avlskalkuner under omstendighetene nevnt i nr. 2.</article></article></li></ul><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> EUT L 170 av 1.7.2005, s. 12.</article><article class="footnote" data-name="2" data-unique-footnote-counter="2"><span class="footnoteLabel">2</span> EUT L 162 av 21.6.2008, s. 13.</article></footer><p class="leddfortsettelse">◄ <strong>M4</strong></p> <article class="defaultP" margin-top="true">Konsolidert forordning (EF) nr. 1003/2005 innledningen skal lyde:</article><article class="legalP" id="kapittel-1-ledd-6">Nedenfor gjengis til informasjon EØS-avtalen vedlegg I kapittel I del 7.2 nr. 25 (forordning (EF) nr. 1003/2005 som endret ved forordning (EF) nr. 1168/2006 og forordning (EF) nr. 213/2009) med endringer og tillegg som følger av EØS-tilpasningen av rettsakten i samsvar med vedlegg I til EØS-avtalen. Forordning (EF) nr. 1003/2005 er konsolidert til og med endringer gjennomført ved forordning (EF) nr. 213/2009.</article> <article class="defaultP" margin-top="true">I konsolideringsoversikten til forordning (EF) nr. 1003/2005 tilføyes:<p class="leddfortsettelse">► <strong>M2</strong> Kommisjonsforordning (EF) nr. 213/2009 av 18. mars 2009</p></article> <article class="defaultP" margin-top="true">Vedlegget til konsolidert forordning (EF) nr. 1003/2005 skal lyde:</article><span class="futuretitle" id="kapittel-1-foreslåttittel-2">► <strong>M2</strong> Vedlegg</span><article class="centeredP" data-text-align="center"><strong>Prøveprogram som er nødvendig for å kontrollere at fellesskapsmålet for reduksjon av <i>Salmonella enteritidis</i>, <i>Salmonella hadar</i>, <i>Salmonella infantis</i>, <i>Salmonella typhimurium</i> og <i>Salmonella virchow</i> i voksne avlsflokker av <i>Gallus gallus</i> er nådd</strong></article><article class="marginIdArticle" id="kapittel-1-punkt-1"><span class="data-marginOriginalId">1.</span><span class="miscHeadline"><i>Utvalgsgrunnlag</i></span><article class="legalP" id="kapittel-1-punkt-1-ledd-1">Utvalgsgrunnlaget skal omfatte alle avlsflokker av voksent tamfjørfe (<i>Gallus gallus</i>) på minst 250 fugler (heretter kalt «avlsflokker»).</article></article><article class="marginIdArticle" id="kapittel-1-punkt-2"><span class="data-marginOriginalId">2.</span><span class="miscHeadline"><i>Overvåking av avlsflokker</i></span></article><article class="marginIdArticle" id="kapittel-1-punkt-3"><span class="data-marginOriginalId">2.1.</span><span class="miscHeadline"><i>Sted, hyppighet og status for prøvetakingen</i></span><article class="legalP" id="kapittel-1-punkt-3-ledd-1">Det skal tas prøver av avlsflokker på den driftsansvarliges initiativ og innenfor rammen av offentlig kontroll.</article></article><article class="marginIdArticle" id="kapittel-1-punkt-4"><span class="data-marginOriginalId">2.1.1.</span><span class="miscHeadline"><i>Prøvetaking på den driftsansvarliges initiativ</i></span><article class="legalP" id="kapittel-1-punkt-4-ledd-1">Prøvetakingen skal finne sted annenhver uke på det av følgende steder som vedkommende myndighet utpeker:<ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-4-ledd-1-punkt-1"><article class="legalP" id="kapittel-1-punkt-4-ledd-1-punkt-1-ledd-1">i rugeriet, eller</article></article></li><li data-li-identifier="b)" data-name="b)"><article class="listArticle" id="kapittel-1-punkt-4-ledd-1-punkt-2"><article class="legalP" id="kapittel-1-punkt-4-ledd-1-punkt-2-ledd-1">i driftsenheten.</article></article></li></ul></article><article class="legalP" id="kapittel-1-punkt-4-ledd-2">Vedkommende myndighet kan beslutte å anvende ett av alternativene nevnt i bokstav a) og b) på hele prøveprogrammet for alle avlsflokker av broilere, og ett av alternativene for avlsflokker av verpehøner. I driftsenheter som hovedsakelig eksporterer rugeegg til eller handler med rugeegg med andre medlemsstater, skal prøvetakingen under alle omstendigheter skje i driftsenheten. Vedkommende myndighet skal innføre en framgangsmåte som sikrer at analyselaboratoriet umiddelbart underretter vedkommende myndighet dersom det under prøvetaking som utføres på den driftsansvarliges initiativ, påvises serotyper av salmonella som er nevnt i artikkel 1 nr. 1 (heretter kalt «relevant salmonella»). Det er fortsatt den driftsansvarliges og analyselaboratoriets ansvar å melde fra i rett tid om påvisning av salmonella, herunder serotypen.</article><article class="legalP" id="kapittel-1-punkt-4-ledd-3">Dersom fellesskapsmålet er nådd i minst to sammenhengende kalenderår, kan vedkommende myndighet som unntak beslutte at prøvetakingen i driftsenheten begrenses til hver tredje uke. Vedkommende myndighet kan beslutte å gå tilbake til et intervall på to uker mellom prøvetakingene dersom det påvises en positiv flokk i driftsenheten og/eller i andre tilfeller der den finner det hensiktsmessig.</article></article><article class="marginIdArticle" id="kapittel-1-punkt-5"><span class="data-marginOriginalId">2.1.2.</span><span class="miscHeadline"><i>Prøvetaking innenfor rammen av offentlig kontroll</i></span><article class="legalP" id="kapittel-1-punkt-5-ledd-1">Med forbehold for vedlegg II del C nr. 2 i forordning (EF) nr. 2160/2003 skal den offentlige prøvetakingen omfatte følgende:</article></article><article class="marginIdArticle" id="kapittel-1-punkt-6"><span class="data-marginOriginalId">2.1.2.1.</span><article class="legalP" id="kapittel-1-punkt-6-ledd-1">Dersom prøvetaking på den driftsansvarliges initiativ finner sted i rugeriet:<ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-6-ledd-1-punkt-1"><article class="legalP" id="kapittel-1-punkt-6-ledd-1-punkt-1-ledd-1">rutinemessig prøvetaking hver 16. uke i rugeriet, og</article></article></li><li data-li-identifier="b)" data-name="b)"><article class="listArticle" id="kapittel-1-punkt-6-ledd-1-punkt-2"><article class="legalP" id="kapittel-1-punkt-6-ledd-1-punkt-2-ledd-1">rutinemessig prøvetaking i driftsenheten to ganger i løpet av produksjonssyklusen: første gang innen fire uker etter overflytting til eggleggingsfase eller eggleggingsenhet, og annen gang mot slutten av eggleggingsfasen, tidligst åtte uker før slutten av produksjonssyklusen,</article></article></li><li data-li-identifier="c)" data-name="c)"><article class="listArticle" id="kapittel-1-punkt-6-ledd-1-punkt-3"><article class="legalP" id="kapittel-1-punkt-6-ledd-1-punkt-3-ledd-1">bekreftende prøvetaking i driftsenheten når relevant salmonella er påvist ved prøvetaking i rugeriet.</article></article></li></ul></article></article><article class="marginIdArticle" id="kapittel-1-punkt-7"><span class="data-marginOriginalId">2.1.2.2.</span><article class="legalP" id="kapittel-1-punkt-7-ledd-1">Dersom prøvetaking på den driftsansvarliges initiativ finner sted i driftsenheten, skal rutinemessig prøvetaking gjennomføres tre ganger i løpet av produksjonssyklusen:<ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-7-ledd-1-punkt-1"><article class="legalP" id="kapittel-1-punkt-7-ledd-1-punkt-1-ledd-1">innen fire uker etter overflytting til eggleggingsfase eller eggleggingsenhet,</article></article></li><li data-li-identifier="b)" data-name="b)"><article class="listArticle" id="kapittel-1-punkt-7-ledd-1-punkt-2"><article class="legalP" id="kapittel-1-punkt-7-ledd-1-punkt-2-ledd-1">mot slutten av eggleggingsfasen, tidligst åtte uker før slutten av produksjonssyklusen,</article></article></li><li data-li-identifier="c)" data-name="c)"><article class="listArticle" id="kapittel-1-punkt-7-ledd-1-punkt-3"><article class="legalP" id="kapittel-1-punkt-7-ledd-1-punkt-3-ledd-1">under produksjonen, på et tidspunkt med tilstrekkelig avstand til prøvetakingene nevnt i bokstav a) og b).</article></article></li></ul></article></article><article class="marginIdArticle" id="kapittel-1-punkt-8"><span class="data-marginOriginalId">2.1.2.3.</span><article class="legalP" id="kapittel-1-punkt-8-ledd-1">Som unntak fra nr. 2.1.2.1 og 2.1.2.2 og dersom fellesskapsmålet er nådd i minst to sammenhengende kalenderår, kan vedkommende myndighet erstatte den rutinemessige prøvetakingen med prøvetaking<ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-8-ledd-1-punkt-1"><article class="legalP" id="kapittel-1-punkt-8-ledd-1-punkt-1-ledd-1">én gang i løpet av produksjonssyklusen i driftsenheten, og én gang om året i rugeriet, eller</article></article></li><li data-li-identifier="b)" data-name="b)"><article class="listArticle" id="kapittel-1-punkt-8-ledd-1-punkt-2"><article class="legalP" id="kapittel-1-punkt-8-ledd-1-punkt-2-ledd-1">to ganger med tilstrekkelig mellomrom i løpet av produksjonssyklusen i driftsenheten.</article></article></li></ul></article><article class="legalP" id="kapittel-1-punkt-8-ledd-2">Prøvetaking utført av vedkommende myndighet kan erstatte prøvetaking på initiativ fra den driftsansvarlige for næringsmiddelforetaket.</article></article><article class="marginIdArticle" id="kapittel-1-punkt-9"><span class="data-marginOriginalId">2.2.</span><span class="miscHeadline"><i>Prøvetakingsprotokoll</i></span></article><article class="marginIdArticle" id="kapittel-1-punkt-10"><span class="data-marginOriginalId">2.2.1.</span><span class="miscHeadline"><i>Prøvetaking i rugeriet</i></span><article class="legalP" id="kapittel-1-punkt-10-ledd-1">Det skal tas minst én prøve fra hver avlsflokk ved hver prøvetaking. Prøvetakingen bør skje på en klekkedag da det er tilgang på prøver fra alle avlsflokker, og alt materiale fra alle klekkeapparater som det tas ut klekkede kyllinger fra på prøvetakingsdagen, bør utgjøre en forholdsmessig andel av prøvene. Dersom det er mer enn 50&#xa0;000 egg fra én flokk i klekkeapparatene, skal det tas ytterligere en prøve fra den flokken.</article><article class="legalP" id="kapittel-1-punkt-10-ledd-2">Prøven skal minst omfatte:<ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-10-ledd-2-punkt-1"><article class="legalP" id="kapittel-1-punkt-10-ledd-2-punkt-1-ledd-1">én samleprøve av klekkepapir med synlig avføring tilfeldig utvalgt fra fem atskilte klekkekurver eller steder i klekkeapparatet, slik at prøven omfatter et areal på minst 1m<sup>2</sup> . Dersom rugeeggene fra en avlsflokk fyller mer enn ett klekkeapparat, skal det imidlertid tas en slik samleprøve fra hvert av opptil fem klekkeapparater, eller</article></article></li><li data-li-identifier="b)" data-name="b)"><article class="listArticle" id="kapittel-1-punkt-10-ledd-2-punkt-2"><article class="legalP" id="kapittel-1-punkt-10-ledd-2-punkt-2-ledd-1">én prøve tatt med en eller flere fuktede stoffsvabere med et samlet overflateareal på minst 900 cm<sup>2</sup> fra hele bunnen av minst fem klekkekurver umiddelbart etter at kyllingene er tatt ut, eller fra dun fra fem steder, herunder fra gulvet, i hvert av opptil fem klekkeapparater med klekkede egg fra flokken, idet det sikres at det tas minst én prøve fra hver flokk som eggene stammer fra, eller</article></article></li><li data-li-identifier="c)" data-name="c)"><article class="listArticle" id="kapittel-1-punkt-10-ledd-2-punkt-3"><article class="legalP" id="kapittel-1-punkt-10-ledd-2-punkt-3-ledd-1">10 g knekte eggeskall som tas fra opptil 25 atskilte klekkekurver (dvs. en utgangsprøve på 250 g) i opptil fem klekkeapparater med klekkede egg fra flokken, og som knuses og blandes til en delprøve på 25 g.</article></article></li></ul></article><article class="legalP" id="kapittel-1-punkt-10-ledd-3">Framgangsmåten i bokstav a), b) og c) skal følges både ved prøvetaking på den driftsansvarliges initiativ og ved offentlig prøvetaking. Det er ikke obligatorisk å inkludere et klekkeapparat med egg fra forskjellige flokker dersom minst 80&#xa0;% av eggene kommer fra andre klekkeapparater som det tas prøver fra.</article></article><article class="marginIdArticle" id="kapittel-1-punkt-11"><span class="data-marginOriginalId">2.2.2.</span><span class="miscHeadline"><i>Prøvetaking i driftsenheten</i></span></article><article class="marginIdArticle" id="kapittel-1-punkt-12"><span class="data-marginOriginalId">2.2.2.1.</span><article class="legalP" id="kapittel-1-punkt-12-ledd-1">Rutinemessig prøvetaking på den driftsansvarliges initiativ</article><article class="legalP" id="kapittel-1-punkt-12-ledd-2">Prøvetakingen skal hovedsakelig bestå av avføringsprøver og skal ta sikte på å påvise en prevalens på 1&#xa0;% i flokken med en pålitelighetsgrense på 95&#xa0;%. For dette formål skal prøvene bestå av ett av følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-12-ledd-2-punkt-1"><article class="legalP" id="kapittel-1-punkt-12-ledd-2-punkt-1-ledd-1">Samleprøver av avføring som hver består av atskilte prøver av fersk avføring som hver veier minst 1 g og er tilfeldig tatt fra en rekke steder i fjørfehuset der flokken holdes, eller fra hver gruppe av fjørfehus i driftsenheten der flokken holdes, dersom flokken har fri adgang til mer enn ett fjørfehus i en bestemt driftsenhet. Avføringen kan samles for analyse i minst to samleprøver.</article><article class="legalP" id="kapittel-1-punkt-12-ledd-2-punkt-1-ledd-2">Det skal tas atskilte avføringsprøver fra følgende antall steder for å danne en samleprøve: <table><thead><tr><th data-text-align="center" data-vertical-align="top"><i>Antall fugler i flokken</i></th><th data-text-align="center" data-vertical-align="top"><i>Antall avføringsprøver som skal tas i flokken</i></th></tr></thead><tbody><tr><td data-text-align="center" data-vertical-align="top">250–349</td><td data-text-align="center" data-vertical-align="top">200</td></tr><tr><td data-text-align="center" data-vertical-align="top">350–449</td><td data-text-align="center" data-vertical-align="top">220</td></tr><tr><td data-text-align="center" data-vertical-align="top">450–799</td><td data-text-align="center" data-vertical-align="top">250</td></tr><tr><td data-text-align="center" data-vertical-align="top">800–999</td><td data-text-align="center" data-vertical-align="top">260</td></tr><tr><td data-text-align="center" data-vertical-align="top">1000 eller flere</td><td data-text-align="center" data-vertical-align="top">300</td></tr></tbody></table></article></article></li><li data-li-identifier="b)" data-name="b)"><article class="listArticle" id="kapittel-1-punkt-12-ledd-2-punkt-2"><article class="legalP" id="kapittel-1-punkt-12-ledd-2-punkt-2-ledd-1">Sokkeprøver og/eller støvprøver:</article><article class="legalP" id="kapittel-1-punkt-12-ledd-2-punkt-2-ledd-2">Overtrekkssokkene skal være tilstrekkelig absorberende til å kunne suge opp fuktighet. «Sokker» av gasbind kan også brukes.</article><article class="legalP" id="kapittel-1-punkt-12-ledd-2-punkt-2-ledd-3">Overtrekkssokkenes overflate skal fuktes med et egnet fortynningsmiddel (f.eks. sterilt vann eller 0,8&#xa0;% natriumklorid og 0,1&#xa0;% pepton i sterilt avionisert vann, eller et annet fortynningsmiddel som er godkjent av vedkommende myndighet).</article><article class="legalP" id="kapittel-1-punkt-12-ledd-2-punkt-2-ledd-4">Den som tar prøven, skal gå omkring i fjørfehuset etter en rute som gir representative prøver fra alle deler av fjørfehuset eller den berørte sektoren, herunder arealer dekket med strø og arealer med spaltegulv, forutsatt at det er trygt å gå på spaltegulvet. Prøvetakingen skal omfatte alle innhegninger i hvert fjørfehus. Når prøvetakingen i den valgte sektoren er fullført, skal overtrekkssokkene tas forsiktig av, slik at materialet som sitter fast på dem, ikke faller av.</article><article class="legalP" id="kapittel-1-punkt-12-ledd-2-punkt-2-ledd-5">Prøvene skal omfatte: <ul class="defaultList"><li data-li-identifier="i)" data-name="i)"><article class="listArticle" id="kapittel-1-punkt-12-ledd-2-punkt-2-ledd-5-punkt-1"><article class="legalP" id="kapittel-1-punkt-12-ledd-2-punkt-2-ledd-5-punkt-1-ledd-1">fem par sokkeprøver som hvert dekker omtrent 20&#xa0;% av fjørfehusets areal, og som for analyse kan samles til minst to samleprøver, eller</article></article></li><li data-li-identifier="ii)" data-name="ii)"><article class="listArticle" id="kapittel-1-punkt-12-ledd-2-punkt-2-ledd-5-punkt-2"><article class="legalP" id="kapittel-1-punkt-12-ledd-2-punkt-2-ledd-5-punkt-2-ledd-1">minst ett par sokkeprøver som dekker hele fjørfehusets areal, samt en støvprøve som samles inn fra overflater med synlig støv på flere steder i fjørfehuset. Denne støvprøven skal tas ved hjelp av én eller flere fuktede stoffsvabere med et samlet overflateareal på minst 900 cm<sup>2</sup> .</article></article></li></ul></article></article></li><li data-li-identifier="c)" data-name="c)"><article class="listArticle" id="kapittel-1-punkt-12-ledd-2-punkt-3"><article class="legalP" id="kapittel-1-punkt-12-ledd-2-punkt-3-ledd-1">For avlsflokker i bur kan prøvene bestå av naturlig blandet avføring fra gjødselbånd, gjødselskraper eller gjødselkjellere, avhengig av type fjørfehus. To prøver på minst 150 g skal samles inn og analyseres hver for seg: <ul class="defaultList"><li data-li-identifier="i)" data-name="i)"><article class="listArticle" id="kapittel-1-punkt-12-ledd-2-punkt-3-ledd-1-punkt-1"><article class="legalP" id="kapittel-1-punkt-12-ledd-2-punkt-3-ledd-1-punkt-1-ledd-1">gjødselbånd under hver rekke av bur som kjøres regelmessig og tømmes i en transportskrue eller på et transportbånd,</article></article></li><li data-li-identifier="ii)" data-name="ii)"><article class="listArticle" id="kapittel-1-punkt-12-ledd-2-punkt-3-ledd-1-punkt-2"><article class="legalP" id="kapittel-1-punkt-12-ledd-2-punkt-3-ledd-1-punkt-2-ledd-1">et system med gjødselkjeller der deflektorer under burene skraper gjødselen ned i gjødselkjelleren under fjørfehuset,</article></article></li><li data-li-identifier="iii)" data-name="iii)"><article class="listArticle" id="kapittel-1-punkt-12-ledd-2-punkt-3-ledd-1-punkt-3"><article class="legalP" id="kapittel-1-punkt-12-ledd-2-punkt-3-ledd-1-punkt-3-ledd-1">et system med gjødselkjeller i et trappebursystem der burene er forskjøvet i forhold til hverandre, og avføringen faller direkte ned i gjødselkjelleren.</article></article></li></ul></article></article></li></ul></article><article class="legalP" id="kapittel-1-punkt-12-ledd-3">Et fjørfehus inneholder vanligvis et hyllesystem med bur i flere rader. Samleprøven skal inneholde blandet avføring fra hver enkelt rad. To samleprøver skal tas fra hver flokk som beskrevet i tredje til sjette ledd nedenfor.</article><article class="legalP" id="kapittel-1-punkt-12-ledd-4">I systemer med bånd eller skraper skal disse kjøres på prøvetakingsdagen før prøvetakingen påbegynnes.</article><article class="legalP" id="kapittel-1-punkt-12-ledd-5">I systemer med deflektorer under burene og skraper skal det samles inn blandet avføring som sitter fast på skrapen etter at den er kjørt.</article><article class="legalP" id="kapittel-1-punkt-12-ledd-6">I trappebursystemer uten bånd eller skraper er det nødvendig å samle inn blandet avføring fra gjødselkjelleren.</article><article class="legalP" id="kapittel-1-punkt-12-ledd-7">I gjødselbåndsystemer skal det samles inn blandet avføring fra den enden av båndene der gjødselen tømmes.</article></article><article class="marginIdArticle" id="kapittel-1-punkt-13"><span class="data-marginOriginalId">2.2.2.2.</span><article class="legalP" id="kapittel-1-punkt-13-ledd-1">Offentlig prøvetaking<ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-13-ledd-1-punkt-1"><article class="legalP" id="kapittel-1-punkt-13-ledd-1-punkt-1-ledd-1">Rutinemessig prøvetaking skal gjennomføres som beskrevet i nr. 2.2.2.1.</article></article></li><li data-li-identifier="b)" data-name="b)"><article class="listArticle" id="kapittel-1-punkt-13-ledd-1-punkt-2"><article class="legalP" id="kapittel-1-punkt-13-ledd-1-punkt-2-ledd-1">Bekreftende prøvetaking når relevant salmonella er påvist ved prøvetaking i rugeriet, skal gjennomføres som beskrevet i nr. 2.2.2.1. Det kan samles inn ytterligere prøver med henblikk på eventuell påvisning av antimikrobielle eller bakterieveksthemmende stoffer på følgende måte: Fuglene velges tilfeldig fra hvert fjørfehus i driftsenheten, normalt opptil fem fugler fra hvert fjørfehus, med mindre myndigheten anser det nødvendig å ta prøver fra flere fugler. Dersom infeksjonskilden ikke bekreftes, skal flokken eller dens avkom undersøkes for antimikrobiell resistens eller gjennomgå en ny bakteriologisk undersøkelse for salmonella før handelsrestriksjonene oppheves. Dersom det påvises antimikrobielle eller bakterievekstfremmende stoffer, skal salmonellainfeksjonen anses for å være bekreftet.</article></article></li><li data-li-identifier="c)" data-name="c)"><article class="listArticle" id="kapittel-1-punkt-13-ledd-1-punkt-3"><article class="legalP" id="kapittel-1-punkt-13-ledd-1-punkt-3-ledd-1">Tvilstilfeller</article><article class="legalP" id="kapittel-1-punkt-13-ledd-1-punkt-3-ledd-2">I unntakstilfeller der vedkommende myndighet har grunn til å betvile resultatet (falske positive eller falske negative resultater), kan den beslutte å gjenta undersøkelsene i samsvar med bokstav b).</article></article></li></ul></article></article><article class="marginIdArticle" id="kapittel-1-punkt-14"><span class="data-marginOriginalId">3.</span><span class="miscHeadline"><i>Undersøkelse av prøvene</i></span></article><article class="marginIdArticle" id="kapittel-1-punkt-15"><span class="data-marginOriginalId">3.1.</span><span class="miscHeadline"><i>Klargjøring av prøvene</i></span></article><article class="marginIdArticle" id="kapittel-1-punkt-16"><span class="data-marginOriginalId">3.1.1.</span><span class="miscHeadline"><i>Klekkepapir:</i></span><ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-16-punkt-1"><article class="legalP" id="kapittel-1-punkt-16-punkt-1-ledd-1">Legg prøven i 1 liter bufret peptonvann som er oppvarmet til romtemperatur, og bland forsiktig.</article></article></li><li data-li-identifier="b)" data-name="b)"><article class="listArticle" id="kapittel-1-punkt-16-punkt-2"><article class="legalP" id="kapittel-1-punkt-16-punkt-2-ledd-1">Fortsett dyrkingen av prøven ved hjelp av påvisningsmetoden beskrevet i nr. 3.2.</article></article></li></ul></article><article class="marginIdArticle" id="kapittel-1-punkt-17"><span class="data-marginOriginalId">3.1.2.</span><span class="miscHeadline"><i>Sokkeprøver og støvprøver:</i></span><ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-17-punkt-1"><article class="legalP" id="kapittel-1-punkt-17-punkt-1-ledd-1">Sokkeprøvene og støvprøven (stoffsvaber) skal pakkes forsiktig ut, slik at avføringsmaterialet eller det løse støvet som sitter fast på dem, ikke faller av, og legges i 225 ml bufret peptonvann som er oppvarmet til romtemperatur. Sokkeprøvene og stoffsvaberen skal være helt dekket av bufret peptonvann, slik at det er tilstrekkelig med væske rundt prøven til at salmonellaen fritt kan bevege seg bort fra prøven, og det kan derfor tilsettes mer bufret peptonvann om nødvendig. Sokkeprøvene og stoffsvaberen skal klargjøres hver for seg.</article></article></li><li data-li-identifier="b)" data-name="b)"><article class="listArticle" id="kapittel-1-punkt-17-punkt-2"><article class="legalP" id="kapittel-1-punkt-17-punkt-2-ledd-1">Dersom fem par sokkeprøver er samlet til to samleprøver, skal hver samleprøve legges i 225 ml bufret peptonvann, eller om nødvendig mer, slik at prøven er helt dekket og det er tilstrekkelig med væske rundt prøven til at salmonellaen fritt kan bevege seg bort fra prøven.</article></article></li><li data-li-identifier="c)" data-name="c)"><article class="listArticle" id="kapittel-1-punkt-17-punkt-3"><article class="legalP" id="kapittel-1-punkt-17-punkt-3-ledd-1">Rør om slik at prøven blir helt mettet, og fortsett dyrkingen etter påvisningsmetoden beskrevet i nr. 3.2.</article></article></li></ul></article><article class="marginIdArticle" id="kapittel-1-punkt-18"><span class="data-marginOriginalId">3.1.3.</span><span class="miscHeadline"><i>Andre avføringsprøver:</i></span><ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-18-punkt-1"><article class="legalP" id="kapittel-1-punkt-18-punkt-1-ledd-1">Avføringsprøvene skal samles og blandes grundig, og en delprøve på 25 g skal tas ut til dyrking.</article></article></li><li data-li-identifier="b)" data-name="b)"><article class="listArticle" id="kapittel-1-punkt-18-punkt-2"><article class="legalP" id="kapittel-1-punkt-18-punkt-2-ledd-1">Delprøven på 25 g skal legges i 225 ml bufret peptonvann som er oppvarmet til romtemperatur.</article></article></li><li data-li-identifier="c)" data-name="c)"><article class="listArticle" id="kapittel-1-punkt-18-punkt-3"><article class="legalP" id="kapittel-1-punkt-18-punkt-3-ledd-1">Prøven skal deretter dyrkes etter påvisningsmetoden beskrevet i nr. 3.2.</article></article></li></ul><article class="legalP" id="kapittel-1-punkt-18-ledd-1">Dersom det er fastsatt ISO-standarder for klargjøring av relevante prøver til påvisning av salmonella, skal disse anvendes i stedet for ovennevnte bestemmelser om klargjøring av prøver.</article></article><article class="marginIdArticle" id="kapittel-1-punkt-19"><span class="data-marginOriginalId">3.2.</span><span class="miscHeadline"><i>Påvisningsmetode</i></span><article class="legalP" id="kapittel-1-punkt-19-ledd-1">Påvisningen av <i>Salmonella</i> spp. skal utføres i henhold til standarden EN/ISO 6579-2002/Amd1:2007, «Fôr- og næringsmiddelmikrobiologi – Horisontal metode for påvisning av <i>Salmonella</i> spp. – Endringsblad A1: Tillegg D: Påvisning av Salmonella spp. i avføring fra dyr og i prøver fra primærproduksjonsstadiet».</article><article class="legalP" id="kapittel-1-punkt-19-ledd-2">Når det gjelder sokkeprøver, støvprøver og andre avføringsprøver som er nevnt i nr. 3.1, er det mulig å samle inkubert anrikningsbuljong med bufret peptonvann med sikte på framtidig dyrking. I så fall inkuberes begge prøvene i bufret peptonvann som vanlig. Ta 1 ml inkubert buljong fra hver prøve, og bland grundig. Ta deretter 0,1 ml av blandingen og inokuler MSRV-platene på vanlig måte.</article><article class="legalP" id="kapittel-1-punkt-19-ledd-3">Prøvene i bufret peptonvann skal ikke ristes, dreies rundt eller beveges på annen måte etter inkuberingen, da dette fører til at hemmende partikler frigjøres og den etterfølgende isoleringen i MSRV begrenses.</article></article><article class="marginIdArticle" id="kapittel-1-punkt-20"><span class="data-marginOriginalId">3.3.</span><span class="miscHeadline"><i>Serotypebestemmelse</i></span><article class="legalP" id="kapittel-1-punkt-20-ledd-1">Minst ett isolat fra hver positive prøve skal typebestemmes i henhold til Kaufmann-White-skjemaet.</article></article><article class="marginIdArticle" id="kapittel-1-punkt-21"><span class="data-marginOriginalId">4.</span><span class="miscHeadline"><i>Resultater og rapportering</i></span><article class="legalP" id="kapittel-1-punkt-21-ledd-1">I forbindelse med kontrollen av om fellesskapsmålet er nådd, skal en avlsflokk anses som infisert dersom det er påvist relevant salmonella (bortsett fra vaksinestammer) i én eller flere avføringsprøver (eller dersom det foreligger en annen offentlig bekreftelse i medlemsstaten, i de relevante avføringsprøvene eller prøvene av fjørfeorganer) som er tatt i driftsenheten, selv om salmonella er påvist bare i støvprøven. Dette gjelder ikke i unntakstilfeller der en tvilsom påvisning av salmonella som er gjort under prøvetaking utført i driftsenheten på den driftsansvarliges initiativ, ikke er bekreftet ved offentlig prøvetaking.</article><article class="legalP" id="kapittel-1-punkt-21-ledd-2">For statistiske formål skal en infisert flokk telles bare én gang uansett hvor ofte salmonella er påvist i denne flokken i løpet av produksjonsperioden.</article><article class="legalP" id="kapittel-1-punkt-21-ledd-3">Rapporteringen skal omfatte:<ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-21-ledd-3-punkt-1"><article class="legalP" id="kapittel-1-punkt-21-ledd-3-punkt-1-ledd-1">en nærmere beskrivelse av valget av metode for prøvetakingen og typen prøver som er tatt,</article></article></li><li data-li-identifier="b)" data-name="b)"><article class="listArticle" id="kapittel-1-punkt-21-ledd-3-punkt-2"><article class="legalP" id="kapittel-1-punkt-21-ledd-3-punkt-2-ledd-1">antall eksisterende avlsflokker og antall avlsflokker som er undersøkt,</article></article></li><li data-li-identifier="c)" data-name="c)"><article class="listArticle" id="kapittel-1-punkt-21-ledd-3-punkt-3"><article class="legalP" id="kapittel-1-punkt-21-ledd-3-punkt-3-ledd-1">resultatet av undersøkelsene,</article></article></li><li data-li-identifier="d)" data-name="d)"><article class="listArticle" id="kapittel-1-punkt-21-ledd-3-punkt-4"><article class="legalP" id="kapittel-1-punkt-21-ledd-3-punkt-4-ledd-1">forklaringer av resultatene, særlig når det gjelder unntakstilfeller.</article></article></li></ul></article></article> <article class="defaultP" margin-top="true">Forordning (EF) nr. 646/2007 skal lyde:</article><article class="legalP" id="kapittel-1-ledd-7">Nedenfor gjengis til informasjon EØS-avtalen vedlegg I kapittel I del 7.2 nr. 47 (forordning (EF) nr. 646/2007 som endret ved forordning (EF) nr. 584/2008) med endringer og tillegg som følger av EØS-tilpasningen av rettsakten i vedlegg I til EØS-avtalen.</article><article class="legalP" id="kapittel-1-ledd-8">Forordning (EF) nr. 646/2007 er konsolidert til og med endringer gjennomført ved forordning (EF) nr. 584/2008).</article><article class="legalP" id="kapittel-1-ledd-9">Se her for å lese konsolidert forordning (EF) nr. 646/2007: (pdf)</article> <article class="defaultP" margin-top="true">Etter forordning (EF) nr. 1177/2006 tilføyes:</article><span class="futuretitle" id="kapittel-1-foreslåttittel-3">Forordning (EF) nr. 584/2008</span><article class="legalP" id="kapittel-1-ledd-10">Nedenfor gjengis til informasjon EØS-avtalen vedlegg I kapittel I del 7.2 nr. 51 (forordning (EF) nr. 584/2008) med endringer og tillegg som følger av EØS-tilpasningen av rettsakten i vedlegg I til EØS-avtalen.</article><article class="legalP" id="kapittel-1-ledd-11">Se her for å lese forordning (EF) nr. 584/2008: (pdf)</article><span class="futuretitle" id="kapittel-1-foreslåttittel-4">Forordning (EF) nr. 199/2009</span><article class="legalP" id="kapittel-1-ledd-12">Nedenfor gjengis til informasjon EØS-avtalen vedlegg I kapittel I del 7.2 nr. 52 (forordning (EF) nr. 199/2009 med endringer og tillegg som følger av EØS-tilpasningen av rettsakten i vedlegg I til EØS-avtalen.</article><article class="legalP" id="kapittel-1-ledd-13">Se her for å lese forordning (EF) nr. 199/2009: (pdf)</article></section><section class="section" data-name="kapII" id="kapittel-2" data-lovdata-URL="LTI/forskrift/2010-11-11-1449/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 8. juni 2007 nr. 603 om kontroll med Salmonella i fjørfe, fjørfefôr, fjørfekjøtt og egg gjøres følgende endring:</article> <article class="defaultP" margin-top="true">EØS-henvisningsfeltet skal lyde:<p class="leddfortsettelse"><strong>EØS-henvisninger:</strong> EØS-avtalen vedlegg I kap. I del 7.1 nr. 8b (forordning (EF) nr. 2160/2003 endret ved forordning (EF) nr. 1237/2007), del 7.2 nr. 52 (forordning (EF) nr. 199/2009), del 7.2 nr. 25 (forordning (EF) nr. 1003/2005 endret ved forordning (EF) nr. 213/2009), nr. 28 (forordning (EF) nr. 1168/2006), nr. 29 (forordning (EF) nr. 1177/2006), nr. 47 (forordning (EF) nr. 646/2007), og nr. 51 (forordning (EF) nr. 584/2008).</p></article></section><section class="section" data-name="kapIII" id="kapittel-3" data-lovdata-URL="LTI/forskrift/2010-11-11-1449/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene trer i kraft straks.</article></section></main></body></html>