<!DOCTYPE html><html lang="no"><head><title>Forskrift om endring i forskrift om krav til gjennomstrømningsmålere (for væsker unntatt vann)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-12-20-1750</dd><dt class="dokid">DokumentID</dt><dd class="dokid">LTI/forskrift/2010-12-20-1750</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 14 s 2591</dd><dt class="dateInForce">I kraft fra</dt><dd class="dateInForce">2011-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-12-21-1738</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-01-26-4/§7</li><li>lov/2007-01-26-4/§8</li><li>lov/2007-01-26-4/§10</li><li>lov/2007-01-26-4/§19</li><li>forskrift/2007-12-20-1723/§5-2</li></ul></dd><dt class="dateOfPublication">Kunngjort</dt><dd class="dateOfPublication">2010-12-28 15:20</dd><dt class="journalNumber">Journalnummer</dt><dd class="journalNumber">2010-1194</dd><dt class="titleShort">Korttittel</dt><dd class="titleShort">Endr. i forskrift om gjennomstrømningsmålere</dd><dt class="title">Tittel</dt><dd class="title">Forskrift om endring i forskrift om krav til gjennomstrømningsmålere (for væsker unntatt vann)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justervesenet 20. desember 2010 med hjemmel i lov 26. januar 2007 nr. 4 om målenheter, måling og normaltid § 7, § 8, § 10 og § 19 og forskrift 20. desember 2007 nr. 1723 om målenheter og måling § 5-2 annet ledd.</dd><dt class="refid">RefID</dt><dd class="refid">forskrift/2010-12-20-1750</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om krav til gjennomstrømningsmålere (for væsker unntatt vann)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2010-12-20-1750" id="dokument"><h1>Forskrift om endring i forskrift om krav til gjennomstrømningsmålere (for væsker unntatt vann)</h1><section class="section" data-name="kapI" id="kapittel-1" data-lovdata-URL="LTI/forskrift/2010-12-20-1750/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. desember 2007 nr. 1738 om krav til gjennomstrømningsmålere (for væsker unntatt vann) gjøres følgende endringer:</article> <article class="defaultP" margin-top="true">§ 5 første ledd skal lyde:</article><article class="legalP" id="kapittel-1-ledd-2">Gjennomstrømningsmålere skal ha gyldig godkjenning under bruk etter bestemmelsene i forskrift om målenheter og måling kapittel 5. Godkjenning av gjennomstrømningsmålere under bruk, er tidsbegrenset, jf. forskrift om målenheter og måling § 5-2 annet ledd. Gyldighetsperioden for godkjenning av gjennomstrømningsmålere er ett år. For gjennomstrømningsmålere for drivstoff og andre brenselsvæsker, unntatt flytende gasser, samt for spylervæske og hjelpestoffer i tilknytning til drivstoffbruk, som brukes ved salg til sluttbruker, er gyldighetsperioden to år.</article> <article class="defaultP" margin-top="true">§ 28 første ledd bokstav a tabell 4 skal lyde: <table><caption data-caption-placement="before"><i>Tabell 4</i></caption><thead><tr><th data-text-align="center" data-vertical-align="top"><i>Spesifikt målesystem</i></th><th data-text-align="center" data-vertical-align="top"><i>Væskens egenskap</i></th><th data-text-align="center" data-vertical-align="top"><i>Minste forhold Q<sub>max</sub> : Q<sub>min</sub></i></th></tr></thead><tbody><tr><td data-text-align="left" data-vertical-align="top">Mengdemåler for drivstoff</td><td data-text-align="center" data-vertical-align="top">Ikke-flytende gasser</td><td data-text-align="center" data-vertical-align="top">10:1</td></tr><tr><td data-text-align="left" data-vertical-align="top" /><td data-text-align="center" data-vertical-align="top">Flytende gasser</td><td data-text-align="center" data-vertical-align="top">5:1</td></tr><tr><td data-text-align="left" data-vertical-align="top">Målesystem</td><td data-text-align="center" data-vertical-align="top">Kryogene væsker</td><td data-text-align="center" data-vertical-align="top">5:1</td></tr><tr><td data-text-align="left" data-vertical-align="top">Målesystemer på rørledninger og systemer for lasting av skip</td><td data-text-align="center" data-vertical-align="top">Alle væsker</td><td data-text-align="center" data-vertical-align="top">Egnet til bruk</td></tr><tr><td data-text-align="left" data-vertical-align="top">Alle andre målesystemer</td><td data-text-align="center" data-vertical-align="top">Alle væsker</td><td data-text-align="center" data-vertical-align="top">4:1</td></tr></tbody></table></article> <article class="defaultP" margin-top="true">§ 36 tabell 8 skal lyde:</article> <article class="defaultP" margin-top="true"><i>Tabell 8</i><table><thead><tr><th data-text-align="center" data-vertical-align="top"><i>Nøyaktighetsklasse</i></th><th data-text-align="center" data-vertical-align="top"><i>Typer målesystem</i></th></tr></thead><tbody><tr><td data-text-align="center" data-vertical-align="top">0,3</td><td data-text-align="left" data-vertical-align="top">Målesystemer på rørledninger<br />– Målesystemer til innkrevning av skatter og avgifter på mineralolje ved lasting eller lossing av skip, jernbanevogner og tankbiler.</td></tr><tr><td data-text-align="center" data-vertical-align="top">0,5</td><td data-text-align="left" data-vertical-align="top">Alle målesystemer, med mindre annet er angitt annensteds i denne tabell, særlig<br />– mengdemåler for drivstoff (ikke til flytende gasser),<br />– målesystemer på tankbiler til væsker med lav viskositet (&lt; 20 mPa.s),<br />– målesystemer til lasting/lossing av skip, jernbanetankvogner og tankbiler,<br />– målesystemer for melk,<br />– målesystemer for drivstoffpåfylling på luftfartøyer.</td></tr><tr><td data-text-align="center" data-vertical-align="top">1,0</td><td data-text-align="left" data-vertical-align="top">Målesystemer for flytende gasser under trykk ved en temperatur på minst –10 °C<br />Målesystemer som normalt er i klasse 0,3 eller 0,5, men brukt til væsker<br />– med en temperatur på under –10 °C eller over 50 °C<br />– med en dynamisk viskositet på over 1000 mPa.s<br />– med maksimalt volumetrisk strømningsrate på høyst 20 l/h.</td></tr><tr><td data-text-align="center" data-vertical-align="top">1,5</td><td data-text-align="left" data-vertical-align="top">Målesystemer for flytende karbondioksid. Målesystemer for flytende gasser under trykk målt ved en temperatur under –10 °C (unntatt kryogene væsker).</td></tr><tr><td data-text-align="center" data-vertical-align="top">2,5</td><td data-text-align="left" data-vertical-align="top">Målesystemer for kryogene væsker (temperatur under –153 °C).</td></tr></tbody></table></article></section><section class="section" data-name="kapII" id="kapittel-2" data-lovdata-URL="LTI/forskrift/2010-12-20-1750/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2011.</article></section></main></body></html>