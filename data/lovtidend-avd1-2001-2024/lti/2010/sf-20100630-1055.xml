<!DOCTYPE html><html lang="no"><head><title>Forskrift om registrering av og tilsyn med tredjelandsrevisorer</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-06-30-1055</dd><dt class="dokid">DokumentID</dt><dd class="dokid">LTI/forskrift/2010-06-30-1055</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 9 s 1600</dd><dt class="dateInForce">I kraft fra</dt><dd class="dateInForce">2010-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-01-15-2/§10-6</li></ul></dd><dt class="dateOfPublication">Kunngjort</dt><dd class="dateOfPublication">2010-07-09 14:30</dd><dt class="journalNumber">Journalnummer</dt><dd class="journalNumber">2010-0686</dd><dt class="titleShort">Korttittel</dt><dd class="titleShort">Forskrift om tredjelandsrevisorer</dd><dt class="title">Tittel</dt><dd class="title">Forskrift om registrering av og tilsyn med tredjelandsrevisorer</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 30. juni 2010 med hjemmel i lov 15. januar 1999 nr. 2 om revisjon og revisorer (revisorloven) § 10-6 annet ledd. <br /><strong>EØS-henvisninger:</strong> EØS-avtalen vedlegg XXII nr. 10f (direktiv 2006/43/EF).</dd><dt class="refid">RefID</dt><dd class="refid">forskrift/2010-06-30-1055</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om registrering av og tilsyn med tredjelandsrevisorer<ul class="tocSubUl"><li>§ 1. Anvendelsesområde</li><li>§ 2. Definisjoner</li><li>§ 3. Registrering</li><li>§ 4. Tilsyn</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2010-06-30-1055" id="dokument"><h1>Forskrift om registrering av og tilsyn med tredjelandsrevisorer</h1><article class="legalArticle" data-lovdata-URL="LTI/forskrift/2010-06-30-1055/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Anvendelsesområde</span></h2><article class="legalP" id="paragraf-1-ledd-1">Forskriften gjelder registrering av og tilsyn med tredjelandsrevisorer og tredjelandsrevisjonsselskaper, som gjennomfører revisjon av årsregnskapet til revisjonspliktig som er registrert i et tredjeland og som utsteder verdipapirer notert på regulert marked i Norge.</article></article><article class="legalArticle" data-lovdata-URL="LTI/forskrift/2010-06-30-1055/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskrift menes med:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>tredjeland</i>, ethvert land utenfor EØS-området,</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>tredjelandsrevisjonsselskap</i>, en juridisk enhet som foretar revisjon av årsregnskapet til revisjonspliktige som er registrert i et tredjeland,</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1"><i>tredjelandsrevisor</i>, er en fysisk person som foretar revisjon av årsregnskapet til revisjonspliktige som er registrert i et tredjeland.</article></article></li></ul></article></article><article class="legalArticle" data-lovdata-URL="LTI/forskrift/2010-06-30-1055/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Registrering</span></h2><article class="legalP" id="paragraf-3-ledd-1">Tredjelandsrevisorer og tredjelandsrevisjonsselskaper skal registreres i henhold til bestemmelsene i revisorloven § 10-2 og § 10-3, så langt de passer.</article><article class="legalP" id="paragraf-3-ledd-2">Tredjelandsrevisjonsselskaper må oppfylle følgende vilkår for å kunne registreres:<ul class="defaultList"><li data-li-identifier="1." data-name="1."><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">Flertallet av styrets medlemmer skal oppfylle krav som tilsvarer revisorlovens bestemmelser om god vandel, kvalifikasjoner, fageksamen, teoretisk kunnskap og praksis. Dersom tredjelandsrevisjonsselskapet ikke har et styre, gjelder kravet for tredjelandsrevisjonsselskapets nærmest tilsvarende selskapsorgan.</article></article></li><li data-li-identifier="2." data-name="2."><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">Oppdragsansvarlig revisor skal oppfylle krav som nevnt i nr. 1 første punktum.</article></article></li><li data-li-identifier="3." data-name="3."><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">Revisjon av årsregnskaper skal gjennomføres i henhold til internasjonale revisjonsstandarder som nevnt i direktiv 2006/43/EF artikkel 26, eller tilsvarende standarder og krav som er godkjent av EU-kommisjonen.</article></article></li><li data-li-identifier="4." data-name="4."><article class="listArticle" id="paragraf-3-ledd-2-punkt-4"><article class="legalP" id="paragraf-3-ledd-2-punkt-4-ledd-1">Det skal offentliggjøres åpenhetsrapporter i samsvar med revisorloven § 5a-2 eller tilsvarende utenlandske krav.</article></article></li></ul></article><article class="legalP" id="paragraf-3-ledd-3">Revisjonsberetning avgitt av en tredjelandsrevisor eller et tredjelandsrevisjonsselskap som ikke er registrert i henhold til denne paragraf har ingen rettsvirkning.</article><article class="legalP" id="paragraf-3-ledd-4">Registrering etter denne bestemmelsen er ikke å anse som en godkjenning av revisor eller revisjonsselskap i henhold til revisorloven § 3-1.</article></article><article class="legalArticle" data-lovdata-URL="LTI/forskrift/2010-06-30-1055/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilsyn</span></h2><article class="legalP" id="paragraf-4-ledd-1">Finanstilsynet fører tilsyn med tredjelandsrevisorer og tredjelandsrevisjonsselskaper.</article><article class="legalP" id="paragraf-4-ledd-2">Finanstilsynet kan frita en registrert tredjelandsrevisor eller et tredjelandsrevisjonsselskap fra slikt tilsyn dersom revisortilsynsmyndighetene i et annet EØS-land, eller et tredjelands kvalitetssikringssystem som er vurdert som tilsvarende i henhold til direktiv 2006/43/EF artikkel 46, har utført kvalitetskontroll i løpet av de siste tre år.</article></article><article class="legalArticle" data-lovdata-URL="LTI/forskrift/2010-06-30-1055/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Denne forskriften trer i kraft 1. juli 2010.</article></article></main></body></html>