<!DOCTYPE html><html lang="no"><head><title>Lov om endringer i naturmangfoldloven, viltloven mv. (nødverge, bruk av åte)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2010-09-17-57</dd><dt class="dokid">DokumentID</dt><dd class="dokid">LTI/lov/2010-09-17-57</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 11 s 1918</dd><dt class="dateInForce">I kraft fra</dt><dd class="dateInForce">2010-09-17, Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1981-05-29-38</li><li>lov/1996-06-21-38</li><li>lov/2009-06-19-100</li></ul></dd><dt class="dateOfPublication">Kunngjort</dt><dd class="dateOfPublication">2010-09-17 14:20</dd><dt class="journalNumber">Journalnummer</dt><dd class="journalNumber">2010-0478</dd><dt class="titleShort">Korttittel</dt><dd class="titleShort">Endringslov til naturmangfoldloven, viltloven mv.</dd><dt class="title">Tittel</dt><dd class="title">Lov om endringer i naturmangfoldloven, viltloven mv. (nødverge, bruk av åte)</dd><dt class="miscInformation">Annet om dokumentet</dt><dd class="miscInformation">Prop.75 L (2009–2010), Innst.241 L (2009–2010), Lovvedtak 48 (2009–2010). Stortingets første og andre gangs behandling hhv. 10. mai og 1. juni 2010. Fremmet av Miljøverndepartementet.</dd><dt class="refid">RefID</dt><dd class="refid">lov/2010-09-17-57</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i naturmangfoldloven, viltloven mv. (nødverge, bruk av åte)<ul class="tocSubUl"><li>I</li><li>II<ul class="tocSubUl"><li>§ 17. (alminnelige regler om annet uttak av vilt og lakse- og innlandsfisk)</li><li>§ 17 a. (rovdyrsikkert hegn)</li></ul></li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/lov/2010-09-17-57" id="dokument"><h1>Lov om endringer i naturmangfoldloven, viltloven mv. (nødverge, bruk av åte)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 29. mai 1981 nr. 38 om jakt og fangst av vilt (viltloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 21. juni 1996 nr. 38 om statlig naturoppsyn.</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 19. juni 2009 nr. 100 om forvaltning av naturens mangfold (naturmangfoldloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2010-09-17-57/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 29. mai 1981 nr. 38 om jakt og fangst av vilt skal § 26 nr. 8 lyde:<ul class="defaultList"><li data-li-identifier="8." data-name="8."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">om adgangen til å legge ut åte i forbindelse med jakt, fangst og felling av vilt eller for andre særlige formål, herunder om utlegging av åte for å lokke til seg vilt når dette kan skade viltet eller naturmiljøet.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/lov/2010-09-17-57/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 19. juni 2009 nr. 100 om forvaltning av naturens mangfold gjøres følgende endringer:</article> <article class="defaultP" margin-top="true">§ 17 skal lyde:</article><article class="futureLegalArticle" data-name="§17" id="kapittel-2-foreslåttparagraf-1"><span class="futureLegalArticleHeader">§ 17. <span class="legalArticleTitle">(alminnelige regler om annet uttak av vilt og lakse- og innlandsfisk)</span></span><article class="legalP" id="kapittel-2-foreslåttparagraf-1-ledd-1">Smågnagere, krypdyr og lakse- og innlandsfisk kan avlives dersom det er nødvendig for å hindre skade på person eller eiendom.</article><article class="legalP" id="kapittel-2-foreslåttparagraf-1-ledd-2">Vilt kan avlives når det må anses påkrevd for å fjerne en aktuell og betydelig fare for skade på person. Eieren, eller en som opptrer på vegne av eieren, kan avlive vilt under direkte angrep på bufe, tamrein, gris og fjørfe.</article><article class="legalP" id="kapittel-2-foreslåttparagraf-1-ledd-3">Dersom bestanden av jerv, gaupe og bjørn over tid har vært klart over bestandsmålet, skal Kongen gi forskrift om adgang for eieren, eller en som opptrer på vegne av eieren, til å avlive jerv, gaupe og bjørn når avliving må anses påkrevd for å fjerne en umiddelbar og betydelig fare for skade på bufe, tamrein og gris. Dersom bestanden av jerv, gaupe og bjørn over tid har vært klart under bestandsmålet, eller ekstraordinære bestandsmessige forhold tilsier det, skal Kongen oppheve adgangen til avliving.</article><article class="legalP" id="kapittel-2-foreslåttparagraf-1-ledd-4">Avliving og forsøk på avliving etter annet og tredje ledd skal straks meldes til politiet. Kongen kan i forskrift fravike bestemmelsen i annet ledd annet punktum for spesielt truede arter eller spesielt truede bestander av enkelte arter.</article><article class="legalP" id="kapittel-2-foreslåttparagraf-1-ledd-5">Avliving for å hindre at et dyr lider unødig er tillatt i samsvar med lov 19. juni 2009 nr. 97 om dyrevelferd (dyrevelferdsloven). Det samme gjelder avliving for å bekjempe smittsom sykdom som kan gi vesentlige samfunnsmessige konsekvenser i samsvar med lov 19. desember 2003 nr. 124 om matproduksjon og mattrygghet mv. (matloven).</article></article> <article class="defaultP" margin-top="true">Ny § 17 a skal lyde:</article><article class="futureLegalArticle" data-name="§17a" id="kapittel-2-foreslåttparagraf-2"><span class="futureLegalArticleHeader">§ 17 a. <span class="legalArticleTitle">(rovdyrsikkert hegn)</span></span><article class="legalP" id="kapittel-2-foreslåttparagraf-2-ledd-1">Eieren, eller en som opptrer på vegne av eieren, kan avlive rovdyr som befinner seg i rovdyrsikkert hegn når avliving må anses påkrevd for å fjerne en aktuell og betydelig fare for skade på produksjonsdyr eller hund. Hegnet må tilfredsstille kravene til rovdyrsikkert hegn fastsatt av myndigheten etter loven.</article><article class="legalP" id="kapittel-2-foreslåttparagraf-2-ledd-2">Avliving og forsøk på avliving skal straks meldes til politiet. Kongen kan i forskrift fravike bestemmelsen i første ledd første punktum for spesielt truede arter eller spesielt truede bestander av enkelte arter.</article><article class="legalP" id="kapittel-2-foreslåttparagraf-2-ledd-3">Eieren, eller en som opptrer på vegne av eieren, skal ved grunn til mistanke om at rovdyr befinner seg i rovdyrsikkert hegn straks varsle myndigheten etter loven.</article></article></section><section class="section" data-name="kapIII" id="kapittel-3" data-lovdata-URL="LTI/lov/2010-09-17-57/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 21. juni 1996 nr. 38 om statlig naturoppsyn skal § 2 nytt første ledd nr. 7 lyde:<ul class="defaultList"><li data-li-identifier="7." data-name="7."><article class="listArticle" id="kapittel-3-ledd-1-punkt-1"><article class="legalP" id="kapittel-3-ledd-1-punkt-1-ledd-1">lov 19. juni 2009 nr. 100 om forvaltning av naturens mangfold (naturmangfoldloven)</article></article></li></ul></article></section><section class="section" data-name="kapIV" id="kapittel-4" data-lovdata-URL="LTI/lov/2010-09-17-57/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid. Endringen i lov 21. juni 1996 nr. 38 om statlig naturoppsyn § 2 første ledd nr. 7 trer i kraft straks.</article><article class="legalP" id="kapittel-4-ledd-2">Første gang bestandsmålet for bjørn nås, skal Kongen straks gi forskrift om utvidet adgang til avlivning i medhold av naturmangfoldloven § 17 tredje ledd. Deretter gjelder de alminnelige reglene.</article></section></main></body></html>