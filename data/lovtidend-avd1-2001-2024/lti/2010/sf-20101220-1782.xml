<!DOCTYPE html><html lang="no"><head><title>Forskrift om meldeplikt for oljetankere over 150 bruttotonn som skal foreta STS-operasjoner i Norges økonomiske sone</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-12-20-1782</dd><dt class="dokid">DokumentID</dt><dd class="dokid">LTI/forskrift/2010-12-20-1782</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 15 s 2640</dd><dt class="dateInForce">I kraft fra</dt><dd class="dateInForce">2011-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2009-04-17-19/§22</li><li>forskrift/2010-12-17-1607</li></ul></dd><dt class="dateOfPublication">Kunngjort</dt><dd class="dateOfPublication">2010-12-30 14:30</dd><dt class="journalNumber">Journalnummer</dt><dd class="journalNumber">2010-1255</dd><dt class="titleShort">Korttittel</dt><dd class="titleShort">Forskrift om meldeplikt for oljetankere i NØS</dd><dt class="title">Tittel</dt><dd class="title">Forskrift om meldeplikt for oljetankere over 150 bruttotonn som skal foreta STS-operasjoner i Norges økonomiske sone</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 20. desember 2010 med hjemmel i lov 17. april 2009 nr. 19 om havner og farvann § 22, jf. kgl.res. 17. desember 2010 nr. 1607.</dd><dt class="refid">RefID</dt><dd class="refid">forskrift/2010-12-20-1782</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om meldeplikt for oljetankere over 150 bruttotonn som skal foreta STS-operasjoner i Norges økonomiske sone<ul class="tocSubUl"><li>§ 1. (formål)</li><li>§ 2. (virkeområde)</li><li>§ 3. (definisjoner)</li><li>§ 4. (plikt til å gi melding)</li><li>§ 5. (unntak fra meldeplikten i § 4)</li><li>§ 6. (krav til meldingens innhold)</li><li>§ 7. (ikrafttredelse)</li></ul></li></ul></dd></dl></header><main class="documentBody" data-lovdata-URL="LTI/forskrift/2010-12-20-1782" id="dokument"><h1>Forskrift om meldeplikt for oljetankere over 150 bruttotonn som skal foreta STS-operasjoner i Norges økonomiske sone</h1><article class="legalArticle" data-lovdata-URL="LTI/forskrift/2010-12-20-1782/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">(formål)</span></h2><article class="legalP" id="paragraf-1-ledd-1">Forskriften har som formål å gi myndighetene informasjon om omfanget av STS-operasjoner i Norges økonomiske sone, samt å muliggjøre overvåkning av disse.</article></article><article class="legalArticle" data-lovdata-URL="LTI/forskrift/2010-12-20-1782/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">(virkeområde)</span></h2><article class="legalP" id="paragraf-2-ledd-1">Forskriften gjelder for oljetankskip med bruttotonnasje på 150 tonn eller mer som er engasjert i STS-operasjoner til sjøs i Norges økonomiske sone, og hvor oljen som overføres er last. Forskriften gjelder for STS-operasjoner utført fra og med 1. april 2012.</article><article class="legalP" id="paragraf-2-ledd-2">Forskriften gjelder ikke for:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">STS-operasjoner tilknyttet <ul class="defaultList"><li data-li-identifier="1." data-name="1."><article class="listArticle" id="paragraf-2-ledd-2-punkt-1-ledd-1-punkt-1"><article class="legalP" id="paragraf-2-ledd-2-punkt-1-ledd-1-punkt-1-ledd-1">faste eller flytende plattformer inkludert borerigger,</article></article></li><li data-li-identifier="2." data-name="2."><article class="listArticle" id="paragraf-2-ledd-2-punkt-1-ledd-1-punkt-2"><article class="legalP" id="paragraf-2-ledd-2-punkt-1-ledd-1-punkt-2-ledd-1">flytende produksjons-, lagrings- og lasteinnretninger (FPSOs) brukt for offshoreproduksjon og lagring av olje, eller</article></article></li><li data-li-identifier="3." data-name="3."><article class="listArticle" id="paragraf-2-ledd-2-punkt-1-ledd-1-punkt-3"><article class="legalP" id="paragraf-2-ledd-2-punkt-1-ledd-1-punkt-3-ledd-1">flytende lagringsenheter (FSUs) brukt for offshorelagring av utvinnet olje.</article></article></li></ul></article></article></li><li data-li-identifier="b)" data-name="b)"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">Bunkringsoperasjoner hvor overføring av olje skal brukes til skipets eget forbruk, herunder fremdrift, oppvarming og lignende.</article></article></li><li data-li-identifier="c)" data-name="c)"><article class="listArticle" id="paragraf-2-ledd-2-punkt-3"><article class="legalP" id="paragraf-2-ledd-2-punkt-3-ledd-1">STS-operasjoner som er nødvendig for å sikre skipets sikkerhet eller for å redde liv, eller for å bekjempe eller minimere skaden av forurensning.</article></article></li><li data-li-identifier="d)" data-name="d)"><article class="listArticle" id="paragraf-2-ledd-2-punkt-4"><article class="legalP" id="paragraf-2-ledd-2-punkt-4-ledd-1">STS-operasjoner hvor ett eller begge av skipene involvert er <ul class="defaultList"><li data-li-identifier="1." data-name="1."><article class="listArticle" id="paragraf-2-ledd-2-punkt-4-ledd-1-punkt-1"><article class="legalP" id="paragraf-2-ledd-2-punkt-4-ledd-1-punkt-1-ledd-1">fartøy under militær kommando, eller</article></article></li><li data-li-identifier="2." data-name="2."><article class="listArticle" id="paragraf-2-ledd-2-punkt-4-ledd-1-punkt-2"><article class="legalP" id="paragraf-2-ledd-2-punkt-4-ledd-1-punkt-2-ledd-1">annet offentlig fartøy som for tiden kun brukes i offentlig og ikke- kommersiell virksomhet.</article></article></li></ul></article></article></li></ul></article><article class="legalP" id="paragraf-2-ledd-3">For fartøy nevnt i bokstav d, skal melding likevel gis når dette ikke vanskelig- eller umuliggjør gjennomføringen av slike operasjoner.</article></article><article class="legalArticle" data-lovdata-URL="LTI/forskrift/2010-12-20-1782/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">(definisjoner)</span></h2><article class="legalP" id="paragraf-3-ledd-1">I denne forskriften betyr:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1"><i>STS-operasjon:</i> Operasjon til sjøs som innebærer overføring av råolje eller oljeprodukt mellom skip som ligger fortøyd til hverandre, når et av skipene ligger til ankers eller når begge skipene er underveis.</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1"><i>Oljetankskip:</i> Skip som er bygget eller innrettet for å føre olje i bulk i lasterommene som definert i MARPOL vedlegg I regel 1(5).</article></article></li><li data-li-identifier="c)" data-name="c)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1"><i>Bruttotonn (BT):</i> Den tallverdi som er oppgitt som bruttotonnasje i skipets målebrev og som er beregnet i henhold til skipsmålingskonvensjonen av 1969.</article></article></li><li data-li-identifier="d)" data-name="d)"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1"><i>MARPOL:</i> Den internasjonale konvensjonen om hindring av forurensning fra skip, 1973, slik den er endret ved tilleggsprotokollen av 1978 og med endringer til og med IMO Res. MEPC 186(59).</article></article></li><li data-li-identifier="e)" data-name="e)"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1"><i>Økonomisk sone:</i> som definert i lov 17. desember 1976 nr. 91 om Norges økonomiske sone § 1.</article></article></li></ul></article></article><article class="legalArticle" data-lovdata-URL="LTI/forskrift/2010-12-20-1782/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">(plikt til å gi melding)</span></h2><article class="legalP" id="paragraf-4-ledd-1">Alle oljetankskip som nevnt i denne forskriftens § 2, skal gi melding til Kystverket om at en STS-operasjon vil finne sted minst 48 timer før operasjonens planlagte start. Meldingen skal inneholde de opplysninger som er spesifisert i § 6. Meldingen skal gis elektronisk eller på annen måte som Kystverket bestemmer.</article></article><article class="legalArticle" data-lovdata-URL="LTI/forskrift/2010-12-20-1782/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">(unntak fra meldeplikten i § 4)</span></h2><article class="legalP" id="paragraf-5-ledd-1">Dersom noen av opplysningene spesifisert i § 6 av særlige grunner ikke foreligger 48 timer før operasjonens planlagte start, skal det oljetankskipet som skal losse likevel gi melding om at en STS-operasjon vil skje, minst 48 timer før operasjonens start. Manglende informasjon skal gis så snart den er kjent.</article></article><article class="legalArticle" data-lovdata-URL="LTI/forskrift/2010-12-20-1782/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">(krav til meldingens innhold)</span></h2><article class="legalP" id="paragraf-6-ledd-1">Meldingen som kreves etter § 4 skal inneholde følgende informasjon:<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">de involverte oljetankskipenes <ul class="defaultList"><li data-li-identifier="1." data-name="1."><article class="listArticle" id="paragraf-6-ledd-1-punkt-1-ledd-1-punkt-1"><article class="legalP" id="paragraf-6-ledd-1-punkt-1-ledd-1-punkt-1-ledd-1">navn,</article></article></li><li data-li-identifier="2." data-name="2."><article class="listArticle" id="paragraf-6-ledd-1-punkt-1-ledd-1-punkt-2"><article class="legalP" id="paragraf-6-ledd-1-punkt-1-ledd-1-punkt-2-ledd-1">nasjonalitet,</article></article></li><li data-li-identifier="3." data-name="3."><article class="listArticle" id="paragraf-6-ledd-1-punkt-1-ledd-1-punkt-3"><article class="legalP" id="paragraf-6-ledd-1-punkt-1-ledd-1-punkt-3-ledd-1">kallesignal,</article></article></li><li data-li-identifier="4." data-name="4."><article class="listArticle" id="paragraf-6-ledd-1-punkt-1-ledd-1-punkt-4"><article class="legalP" id="paragraf-6-ledd-1-punkt-1-ledd-1-punkt-4-ledd-1">IMO-nummer,</article></article></li></ul></article></article></li><li data-li-identifier="b)" data-name="b)"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">den planlagte STS-operasjonens <ul class="defaultList"><li data-li-identifier="5." data-name="5."><article class="listArticle" id="paragraf-6-ledd-1-punkt-2-ledd-1-punkt-1"><article class="legalP" id="paragraf-6-ledd-1-punkt-2-ledd-1-punkt-1-ledd-1">tidspunkt; dato og klokkeslett,</article></article></li><li data-li-identifier="6." data-name="6."><article class="listArticle" id="paragraf-6-ledd-1-punkt-2-ledd-1-punkt-2"><article class="legalP" id="paragraf-6-ledd-1-punkt-2-ledd-1-punkt-2-ledd-1">varighet,</article></article></li><li data-li-identifier="7." data-name="7."><article class="listArticle" id="paragraf-6-ledd-1-punkt-2-ledd-1-punkt-3"><article class="legalP" id="paragraf-6-ledd-1-punkt-2-ledd-1-punkt-3-ledd-1">geografisk posisjon oppgitt i grader og minutter, samt oljetankskipenes antatte tidspunkt for ankomst. Dersom det antatte ankomsttidspunktet fravikes med mer enn seks timer, skal det aktuelle oljetankskipets fører, eier eller agent gi melding om det nye antatte tidspunktet for ankomst,</article></article></li></ul></article></article></li><li data-li-identifier="c)" data-name="c)"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">hvorvidt STS-operasjonen vil bli utført mens oljetankskipene ligger til ankers eller er underveis,</article></article></li><li data-li-identifier="d)" data-name="d)"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">oljetype og mengde som skal overføres,</article></article></li><li data-li-identifier="e)" data-name="e)"><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">hvilket skip som skal losse og hvilket skip som skal laste,</article></article></li><li data-li-identifier="f)" data-name="f)"><article class="listArticle" id="paragraf-6-ledd-1-punkt-6"><article class="legalP" id="paragraf-6-ledd-1-punkt-6-ledd-1">opplysninger om ansvarlig operatør eller om den personen som har det overordnede ansvaret for STS- operasjonen, og</article></article></li><li data-li-identifier="g)" data-name="g)"><article class="listArticle" id="paragraf-6-ledd-1-punkt-7"><article class="legalP" id="paragraf-6-ledd-1-punkt-7-ledd-1">bekreftelse på at oljetankskipene har en STS-operasjonsplan om bord som tilfredsstiller kravene i MARPOL vedlegg I regel 41.</article></article></li></ul></article></article><article class="legalArticle" data-lovdata-URL="LTI/forskrift/2010-12-20-1782/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">(ikrafttredelse)</span></h2><article class="legalP" id="paragraf-7-ledd-1">Forskriften trer i kraft 1. januar 2011.</article></article></main></body></html>