<!DOCTYPE html><html lang="no"><head><title>Forskrift om omregning av avtalefestet pensjon for medlemmer av Statens pensjonskasse ved endringer i sivilstand mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-11-30-1494</dd><dt class="dokid">DokumentID</dt><dd class="dokid">LTI/forskrift/2010-11-30-1494</dd><dt class="ministry">Departement</dt><dd class="ministry"><ul><li>Arbeidsdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 13 s 2265</dd><dt class="dateInForce">I kraft fra</dt><dd class="dateInForce">2011-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2010-06-25-28/§7</li></ul></dd><dt class="dateOfPublication">Kunngjort</dt><dd class="dateOfPublication">2010-12-03 15:00</dd><dt class="journalNumber">Journalnummer</dt><dd class="journalNumber">2010-1004</dd><dt class="titleShort">Korttittel</dt><dd class="titleShort">Forskrift om omregning av AFP</dd><dt class="title">Tittel</dt><dd class="title">Forskrift om omregning av avtalefestet pensjon for medlemmer av Statens pensjonskasse ved endringer i sivilstand mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeidsdepartementet 30. november 2010 med hjemmel i lov 25. juni 2010 nr. 28 om avtalefestet pensjon for medlemmer av Statens pensjonskasse § 7.</dd><dt class="refid">RefID</dt><dd class="refid">forskrift/2010-11-30-1494</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om omregning av avtalefestet pensjon for medlemmer av Statens pensjonskasse ved endringer i sivilstand mv.<ul class="tocSubUl"><li>§ 1. Anvendelsesområde</li><li>§ 2. Beregning av ny pensjon</li><li>§ 3. Minstenivåtillegg</li><li>§ 4. Anvendelsen av lov om avtalefestet pensjon for medlemmer av Statens pensjonskasse § 3 bokstav c (70-prosentregelen)</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2010-11-30-1494" id="dokument"><h1>Forskrift om omregning av avtalefestet pensjon for medlemmer av Statens pensjonskasse ved endringer i sivilstand mv.</h1><article class="legalArticle" data-lovdata-URL="LTI/forskrift/2010-11-30-1494/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Anvendelsesområde</span></h2><article class="legalP" id="paragraf-1-ledd-1">Forskriften kommer til anvendelse dersom avtalefestet pensjon under utbetaling etter lov om avtalefestet pensjon for medlemmer av Statens pensjonskasse § 3 bokstav a og b, jf. folketrygdloven kapittel 3 skal regnes om ved endring i sivilstand mv. eller dersom pensjonen utgjør et lavere beløp enn minste pensjonsnivå etter folketrygdloven § 19-8.</article></article><article class="legalArticle" data-lovdata-URL="LTI/forskrift/2010-11-30-1494/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Beregning av ny pensjon</span></h2><article class="legalP" id="paragraf-2-ledd-1">Det beregnes først hva grunnpensjon, tilleggspensjon og/eller særtillegg utgjør etter endringen i sivilstand mv. etter § 1.</article><article class="legalP" id="paragraf-2-ledd-2">Deretter beregnes en faktor som uttrykker forholdet mellom<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">grunnpensjon, tilleggspensjon og særtillegg som utbetales på omregningstidspunktet, og</article></article></li><li data-li-identifier="b)" data-name="b)"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">den grunnpensjon, tilleggspensjon og særtillegg man ville fått beregnet på omregningstidspunktet uten å ta hensyn til endringen i sivilstand mv.</article></article></li></ul></article><article class="legalP" id="paragraf-2-ledd-3">Ny grunnpensjon, tilleggspensjon og/eller særtillegg framkommer ved at pensjonen etter første ledd multipliseres med faktoren som fastsatt i andre ledd, begrenset til de komponentene av pensjonen som endres, slik at dersom grunnpensjonen endres etter omregningen i første ledd, multipliseres grunnpensjonen med faktoren, og så videre.</article><article class="legalP" id="paragraf-2-ledd-4">Ved beregningen av faktoren i andre ledd legges pensjonen før anvendelse av lov om avtalefestet pensjon for medlemmer av Statens pensjonskasse § 3 bokstav c til grunn.</article></article><article class="legalArticle" data-lovdata-URL="LTI/forskrift/2010-11-30-1494/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Minstenivåtillegg</span></h2><article class="legalP" id="paragraf-3-ledd-1">Dersom pensjonisten mottar AFP som ikke er redusert på grunn av arbeidsinntekt, og pensjon under utbetaling utgjør et lavere beløp enn det minste pensjonsnivå vedkommende ville hatt rett til etter folketrygdloven § 19-8 som alderspensjonist, skal differansen utbetales som et tillegg til pensjonen (minstenivåtillegg). Med pensjon under utbetaling menes pensjon etter regulering og etter anvendelse av regelen i lov om avtalefestet pensjon for medlemmer av Statens pensjonskasse § 3 bokstav c, uten avtalefestede tillegg og forsørgingstillegg for ektefelle.</article></article><article class="legalArticle" data-lovdata-URL="LTI/forskrift/2010-11-30-1494/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Anvendelsen av lov om avtalefestet pensjon for medlemmer av Statens pensjonskasse § 3 bokstav c (70-prosentregelen)</span></h2><article class="legalP" id="paragraf-4-ledd-1">Ved reduksjon av pensjonen etter lov om avtalefestet pensjon for medlemmer av Statens pensjonskasse § 3 bokstav c skal eventuelt minstenivåtillegg etter § 3 settes ned først. Dersom dette ikke er tilstrekkelig, skal ytterligere reduksjon i pensjonen fordeles forholdsmessig på grunnpensjon, særtillegg, tilleggspensjon og eventuelle avtalefestede tillegg.</article></article><article class="legalArticle" data-lovdata-URL="LTI/forskrift/2010-11-30-1494/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Forskriften trer i kraft 1. januar 2011.</article></article></main></body></html>