<!DOCTYPE html><html lang="no"><head><title>Forskrift om ikraftsetting av lov 27. juni 2008 nr. 63 om endringer i lov 12. juni 1981 nr. 52 om verdipapirfond mv. (regler om spesialfond) og lov 11. desember 2009 nr. 120 om endringer i lov 12. juni 1981 nr. 52 om verdipapirfond, og endringer i enkelte forskrifter til lov 12. juni 1981 nr. 52 om verdipapirfond</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-03-26-466</dd><dt class="dokid">DokumentID</dt><dd class="dokid">LTI/forskrift/2010-03-26-466</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 5 s 805</dd><dt class="dateInForce">I kraft fra</dt><dd class="dateInForce">2010-07-01</dd><dt class="changesToDocuments">Endrer</dt><dd class="changesToDocuments"><ul><li>lov/1981-06-12-52</li><li>lov/2007-06-29-75</li><li>forskrift/2002-07-08-800</li><li>forskrift/1994-07-28-750</li><li>forskrift/1999-05-28-654</li><li>forskrift/2003-08-13-1045</li><li>forskrift/2007-12-21-1776</li><li>forskrift/2002-07-08-799</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-06-12-52/§1-5</li><li>lov/1981-06-12-52/§4-5</li><li>lov/1981-06-12-52/§6-1</li><li>lov/1981-06-12-52/§6-3</li><li>lov/1981-06-12-52/§7-2</li><li>lov/1998-07-17-56/§10-1</li><li>lov/2008-06-27-63</li><li>lov/2009-12-11-120</li><li>forskrift/2008-06-27-749</li><li>forskrift/2009-12-11-1510</li></ul></dd><dt class="dateOfPublication">Kunngjort</dt><dd class="dateOfPublication">2010-03-30 14:10</dd><dt class="journalNumber">Journalnummer</dt><dd class="journalNumber">2010-0317</dd><dt class="titleShort">Korttittel</dt><dd class="titleShort">Ikrafts. av lov 2008:63, 2009:120 og endr i forskrifter</dd><dt class="title">Tittel</dt><dd class="title">Forskrift om ikraftsetting av lov 27. juni 2008 nr. 63 om endringer i lov 12. juni 1981 nr. 52 om verdipapirfond mv. (regler om spesialfond) og lov 11. desember 2009 nr. 120 om endringer i lov 12. juni 1981 nr. 52 om verdipapirfond, og endringer i enkelte forskrifter til lov 12. juni 1981 nr. 52 om verdipapirfond</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 26. mars 2010 med hjemmel i lov 12. juni 1981 nr. 52 om verdipapirfond § 1-5 annet ledd, § 4-5 annet ledd, § 6-1 første ledd, § 6-3 annet ledd, § 7-2 femte ledd, og lov 17. juli 1998 nr. 56 om årsregnskap m.v. (regnskapsloven) § 10-1, jf. delegeringsvedtak 27. juni 2008 nr. 749 og delegeringsvedtak 11. desember 2009 nr. 1510.</dd><dt class="refid">RefID</dt><dd class="refid">forskrift/2010-03-26-466</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om ikraftsetting av lov 27. juni 2008 nr. 63 om endringer i lov 12. juni 1981 nr. 52 om verdipapirfond mv. (regler om spesialfond) og lov 11. desember 2009 nr. 120 om endringer i lov 12. juni 1981 nr. 52 om verdipapirfond, og endringer i enkelte forskrifter til lov 12. juni 1981 nr. 52 om verdipapirfond<ul class="tocSubUl"><li>I<ul class="tocSubUl"><li>§ 1. Ikrafttredelse</li><li>§ 2. Overgangsregler</li></ul></li><li>II</li><li>III</li><li>IV</li><li>V</li><li>VI</li><li>VII</li><li>VIII</li></ul></li></ul></dd></dl></header><main class="documentBody" data-lovdata-URL="LTI/forskrift/2010-03-26-466" id="dokument"><h1>Forskrift om ikraftsetting av lov 27. juni 2008 nr. 63 om endringer i lov 12. juni 1981 nr. 52 om verdipapirfond mv. (regler om spesialfond) og lov 11. desember 2009 nr. 120 om endringer i lov 12. juni 1981 nr. 52 om verdipapirfond, og endringer i enkelte forskrifter til lov 12. juni 1981 nr. 52 om verdipapirfond</h1><section class="section" data-name="kapI" id="kapittel-1" data-lovdata-URL="LTI/forskrift/2010-03-26-466/KAPITTEL_1"><h2 data-text-align="center">I</h2><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Ikrafttredelse</span></span><article class="legalP" id="kapittel-1-foreslåttparagraf-1-ledd-1">Lov 27. juni 2008 nr. 63 om endringer i lov 12. juni 1981 nr. 52 om verdipapirfond mv. (regler om spesialfond) med unntak av endringer i verdipapirfondloven § 1-2, og lov 11. desember 2009 nr. 120 om endringer i lov 12. juni 1981 nr. 52 om verdipapirfond settes i kraft samtidig med denne forskrift.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Overgangsregler</span></span><article class="legalP" id="kapittel-1-foreslåttparagraf-2-ledd-1">Spesialfond som nevnt i verdipapirfondloven § 1-2 første ledd nr. 2 kan kun tilbys profesjonelle kunder som definert i forskrift 29. juni 2007 nr. 876 til verdipapirhandelloven (verdipapirforskriften) § 10-2 og § 10-4.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2010-03-26-466/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 8. juli 2002 nr. 800 om verdipapirfonds handel med derivater gjøres følgende endring:</article> <article class="defaultP" margin-top="true">§ 1 nytt femte ledd skal lyde:</article><article class="numberedLegalP" data-numerator="5" id="kapittel-2-nummer-1">(5) Spesialfond som nevnt i verdipapirfondloven § 1-2 første ledd nr. 2, er unntatt fra følgende bestemmelser i forskriften her:<ul class="defaultList"><li data-li-identifier="a)" data-name="a)"><article class="listArticle" id="kapittel-2-nummer-1-punkt-1"><article class="legalP" id="kapittel-2-nummer-1-punkt-1-ledd-1">§ 2 første ledd</article></article></li><li data-li-identifier="b)" data-name="b)"><article class="listArticle" id="kapittel-2-nummer-1-punkt-2"><article class="legalP" id="kapittel-2-nummer-1-punkt-2-ledd-1">§ 3 første til og med fjerde ledd</article></article></li><li data-li-identifier="c)" data-name="c)"><article class="listArticle" id="kapittel-2-nummer-1-punkt-3"><article class="legalP" id="kapittel-2-nummer-1-punkt-3-ledd-1">§ 3a</article></article></li><li data-li-identifier="d)" data-name="d)"><article class="listArticle" id="kapittel-2-nummer-1-punkt-4"><article class="legalP" id="kapittel-2-nummer-1-punkt-4-ledd-1">§ 4 første til og med femte ledd og åttende og niende ledd, og</article></article></li><li data-li-identifier="e)" data-name="e)"><article class="listArticle" id="kapittel-2-nummer-1-punkt-5"><article class="legalP" id="kapittel-2-nummer-1-punkt-5-ledd-1">§ 6 tredje ledd siste punktum.</article></article></li></ul><p class="leddfortsettelse">Unoterte derivater kan bare inngås mot bank, forsikringsselskap eller verdipapirforetak med tillatelse fra en EØS-stat eller mot bank eller forsikringsselskap med tillatelse fra en stat utenfor EØS som er underlagt betryggende tilsyn. Motparten må minst ha rating «investment grade» fra et anerkjent ratingbyrå. Første punktum begrenser ikke adgangen til oppgjørssentral med tillatelse etter lov 29. juni 2007 nr. 75 om verdipapirhandel § 13-1 eller tilsvarende institusjon fra annen EØS-stat til å tre inn som part eller garantere for oppfyllelse av derivatkontrakter.</p></article></section><section class="section" data-name="kapIII" id="kapittel-3" data-lovdata-URL="LTI/forskrift/2010-03-26-466/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I forskrift 28. juli 1994 nr. 750 om prospekt for verdipapirfond gjøres følgende endring:</article> <article class="defaultP" margin-top="true">§ 3 første ledd nytt punkt 1.9 skal lyde:</article><article class="marginIdArticle" id="kapittel-3-punkt-1"><span class="data-marginOriginalId">1.9.</span><article class="legalP" id="kapittel-3-punkt-1-ledd-1">I prospekt for spesialfond som nevnt i verdipapirfondloven § 1-2 første ledd nr. 2, skal fullstendig prospekt i tillegg inneholde navn på den eller de personene som faktisk forvalter fondet og informasjon om vedkommendes kompetanse.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2010-03-26-466/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I forskrift 28. mai 1999 nr. 654 om årsregnskap m.m. for verdipapirfond gjøres følgende endring:</article> <article class="defaultP" margin-top="true">§ 1-1 første ledd skal lyde:</article><article class="legalP" id="kapittel-4-ledd-2">Forskriften gjelder for verdipapirfond, jf. lov 12. juni 1981 nr. 52 om verdipapirfond § 1-2 første ledd. For spesialfond som nevnt i verdipapirfondloven § 1-2 første ledd nr. 2 gjelder i tillegg til de øvrige bestemmelsene i forskriften her, følgende bestemmelser:<ul class="defaultList"><li data-li-identifier="a)" data-name="a)"><article class="listArticle" id="kapittel-4-ledd-2-punkt-1"><article class="legalP" id="kapittel-4-ledd-2-punkt-1-ledd-1">Det skal gis opplysninger i noter om de lån som er opptatt gjennom året. Det skal redegjøres for spesielle risikofaktorer knyttet til slike lån.</article></article></li><li data-li-identifier="b)" data-name="b)"><article class="listArticle" id="kapittel-4-ledd-2-punkt-2"><article class="legalP" id="kapittel-4-ledd-2-punkt-2-ledd-1">Det skal gis opplysninger i noter om de salg av finansielle instrumenter fondet ikke eier som er foretatt gjennom året. Det skal redegjøres for spesielle risikofaktorer knyttet til slike salg.</article></article></li></ul></article></section><section class="section" data-name="kapV" id="kapittel-5" data-lovdata-URL="LTI/forskrift/2010-03-26-466/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I forskrift 13. august 2003 nr. 1045 om forvaltningsselskapers periodiske rapportering gjøres følgende endring:</article> <article class="defaultP" margin-top="true">§ 1 første ledd skal lyde</article><article class="legalP" id="kapittel-5-ledd-2">Forskriften gjelder forvaltningsselskaper for verdipapirfonds plikt til å gi tilstrekkelig og skriftlig etterfølgende informasjon som angår andelseierens beholdning i fondet. Forskriften gjelder ikke for forvaltningsselskapers forvaltning av spesialfond som nevnt i verdipapirfondloven § 1-2 første ledd nr. 2.</article></section><section class="section" data-name="kapVI" id="kapittel-6" data-lovdata-URL="LTI/forskrift/2010-03-26-466/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">I forskrift 21. desember 2007 nr. 1776 om differensiering av forvaltningsgodtgjørelsen for verdipapirfondsandeler gjøres følgende endring:</article> <article class="defaultP" margin-top="true">§ 1 første ledd skal lyde</article><article class="legalP" id="kapittel-6-ledd-2">Forvaltningsselskap for verdipapirfond kan bare differensiere forvaltningsgodtgjørelsen etter reglene i denne forskrift. Denne forskriften gjelder ikke for forvaltningsselskapers forvaltning av spesialfond som nevnt i verdipapirfondloven § 1-2 første ledd nr. 2.</article></section><section class="section" data-name="kapVII" id="kapittel-7" data-lovdata-URL="LTI/forskrift/2010-03-26-466/KAPITTEL_7"><h2 data-text-align="center">VII</h2><article class="legalP" id="kapittel-7-ledd-1">I forskrift 8. juli 2002 nr. 799 om markedsføring av utenlandske verdipapirfond gjøres følgende endringer:</article> <article class="defaultP" margin-top="true">§ 2-2 første ledd nytt nr. 7 skal lyde:<ul class="defaultList"><li data-li-identifier="7." data-name="7."><article class="listArticle" id="kapittel-7-ledd-1-punkt-1"><article class="legalP" id="kapittel-7-ledd-1-punkt-1-ledd-1">En begrunnet vurdering av om fondet kan betegnes som et spesialfond i henhold til lov 12. juni 1981 nr. 52 om verdipapirfond. Dersom fondet kan betegnes som et spesialfond, skal søknaden i tillegg inneholde følgende opplysninger: <ul class="defaultList"><li data-li-identifier="a)" data-name="a)"><article class="listArticle" id="kapittel-7-ledd-1-punkt-1-ledd-1-punkt-1"><article class="legalP" id="kapittel-7-ledd-1-punkt-1-ledd-1-punkt-1-ledd-1">beskrivelse av fondets investeringsstrategi, herunder investeringsområde</article></article></li><li data-li-identifier="b)" data-name="b)"><article class="listArticle" id="kapittel-7-ledd-1-punkt-1-ledd-1-punkt-2"><article class="legalP" id="kapittel-7-ledd-1-punkt-1-ledd-1-punkt-2-ledd-1">hvilke krav som etter hjemlandets rett stilles til fondet og forvaltningen av det med hensyn til styring av risiko, og</article></article></li><li data-li-identifier="c)" data-name="c)"><article class="listArticle" id="kapittel-7-ledd-1-punkt-1-ledd-1-punkt-3"><article class="legalP" id="kapittel-7-ledd-1-punkt-1-ledd-1-punkt-3-ledd-1">om fondet har innløsningsrett minst en gang pr. kalenderår.</article></article></li></ul></article></article></li></ul></article> <article class="defaultP" margin-top="true">§ 2-2 annet ledd nytt annet punktum skal lyde:</article><article class="legalP" id="kapittel-7-ledd-2">I tillegg skal spesialfonds endrede vedtekter og prospekt sendes inn til Finanstilsynet.</article> <article class="defaultP" margin-top="true">§ 3-2 nytt tredje punktum skal lyde:</article><article class="legalP" id="kapittel-7-ledd-3">Dersom fondet kan betegnes som et spesialfond i henhold til lov 12. juni 1981 nr. 52 om verdipapirfond, skal det ved markedsføringen av fondet klart fremgå at det er tale om et spesialfond.</article> <article class="defaultP" margin-top="true">§ 3-3 nytt tredje ledd skal lyde:</article><article class="legalP" id="kapittel-7-ledd-4">For spesialfond skal forvaltningsselskapet beregne og kunngjøre andelsverdien her i riket på de tidspunkter fondet er åpent for utstedelse eller innløsning av andeler, hver gang forvaltningsgodtgjørelsen beregnes i tilknytning til endelig belastning, så ofte det er nødvendig for å føre en forsvarlig kontroll med at fondets risiko overholdes, og minst hver sjette måned.</article> <article class="defaultP" margin-top="true">§ 3-3 nåværende tredje ledd blir nytt fjerde ledd og skal lyde:</article><article class="legalP" id="kapittel-7-ledd-5">Ved vurderingen av om informasjonsplikten etter første til tredje ledd er oppfylt, skal det ses hen til på hvilken måte og gjennom hvilke kanaler fondet for øvrig er markedsført.</article></section><section class="section" data-name="kapVIII" id="kapittel-8" data-lovdata-URL="LTI/forskrift/2010-03-26-466/KAPITTEL_8"><h2 data-text-align="center">VIII</h2><article class="legalP" id="kapittel-8-ledd-1">Denne forskriften settes i kraft 1. juli 2010.</article></section></main></body></html>