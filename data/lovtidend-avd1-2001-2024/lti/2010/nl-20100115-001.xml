<!DOCTYPE html><html lang="no"><head><title>Lov om endringer i lov om Statens Pensjonskasse og i enkelte andre lover</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2010-01-15-1</dd><dt class="dokid">DokumentID</dt><dd class="dokid">LTI/lov/2010-01-15-1</dd><dt class="ministry">Departement</dt><dd class="ministry"><ul><li>Arbeidsdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 1 s 1</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1895-06-21-2</li><li>lov/1949-07-28-26</li><li>lov/1951-12-14-11</li><li>lov/1953-06-26-11</li><li>lov/1957-05-03</li><li>lov/1957-07-06-26</li><li>lov/1962-06-22-12</li><li>lov/1999-01-15-1</li></ul></dd><dt class="dateOfPublication">Kunngjort</dt><dd class="dateOfPublication">2010-01-15 15:35</dd><dt class="journalNumber">Journalnummer</dt><dd class="journalNumber">2009-1192</dd><dt class="titleShort">Korttittel</dt><dd class="titleShort">Endringslov til Statens Pensjonskasseloven mv</dd><dt class="title">Tittel</dt><dd class="title">Lov om endringer i lov om Statens Pensjonskasse og i enkelte andre lover</dd><dt class="miscInformation">Annet om dokumentet</dt><dd class="miscInformation">Prop.10 L (2009–2010) jf. Ot.prp.nr.101 (2008–2009), Innst.55 L (2009–2010), Lovvedtak 32 (2009–2010). Stortingets første og andre gangs behandling hhv. 11. og 15. desember 2009. Fremmet av Arbeidsdepartementet. Jf. EØS-avtalen vedlegg XVIII nr. 20 (direktiv 86/378/EØF endret ved direktiv 96/97/EF). Se nå EØS-avtalen vedlegg XVIII nr. 21b (direktiv 2006/54/EF).</dd><dt class="refid">RefID</dt><dd class="refid">lov/2010-01-15-1</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov om Statens Pensjonskasse og i enkelte andre lover<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li><li>VII</li><li>VIII</li><li>IX Ikrafttredelse</li><li>X Overgangsregler</li></ul></li></ul></dd></dl></header><main class="documentBody" data-lovdata-URL="LTI/lov/2010-01-15-1" id="dokument"><h1>Lov om endringer i lov om Statens Pensjonskasse og i enkelte andre lover</h1><article class="defaultP" data-text-size="small">Følgende lov oppheves:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 21. juni 1895 nr. 2 om den norske Enkekasse.</article></article></li></ul></article><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 28. juli 1949 nr. 26 om Statens Pensjonskasse.</article></article></li><li data-li-identifier="2" data-name="2"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 14. desember 1951 nr. 11 om pensjonsordning for statsråder.</article></article></li><li data-li-identifier="3" data-name="3"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 26. juni 1953 nr. 11 om pensjonsordning for apotekvirksomhet mv.</article></article></li><li data-li-identifier="4" data-name="4"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 3. mai 1957 om pensjonering av fastlønt befal som etter søknad gis avskjed med redusert lønn og tjenesteplikt.</article></article></li><li data-li-identifier="5" data-name="5"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov 6. juli 1957 nr. 26 om samordning av pensjons- og trygdeytelser.</article></article></li><li data-li-identifier="6" data-name="6"><article class="listArticle" data-text-size="small" id="punkt-7"><article class="legalP" id="punkt-7-ledd-1">Lov 22. juni 1962 nr. 12 om pensjonsordning for sykepleiere.</article></article></li><li data-li-identifier="7" data-name="7"><article class="listArticle" data-text-size="small" id="punkt-8"><article class="legalP" id="punkt-8-ledd-1">Lov 15. januar 1999 nr. 1 om pensjonsordning for ledsagere i utenrikstjenesten.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2010-01-15-1/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 28. juli 1949 nr. 26 om Statens Pensjonskasse gjøres følgende endringer:</article> <article class="defaultP" margin-top="true">§ 2 andre ledd første punktum skal lyde:</article><article class="legalP" id="kapittel-1-ledd-2">Kassens styre består av administrerende direktør og to andre medlemmer som med personlige varamenn oppnevnes av Kongen.</article> <article class="defaultP" margin-top="true">§ 2 tredje ledd skal lyde:</article><article class="legalP" id="kapittel-1-ledd-3">Pensjonskassen gir årlig en beretning om virksomheten i siste regnskapsår. Pensjonskassen skal til departementet gi særskilte beretninger om de forsikringstekniske oppgjør.</article> <article class="defaultP" margin-top="true">§ 20 første ledd bokstav g skal lyde:<ul class="defaultList"><li data-li-identifier="g." data-name="g."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">har vært medlem av annen pensjonsordning som Pensjonskassen har avtale med om overføring av pensjonsrettigheter, eller i utenlandsk pensjonsordning hvor tiden etter internasjonal overenskomst skal regnes med,</article></article></li></ul></article> <article class="defaultP" margin-top="true">§ 20 første ledd ny bokstav h skal lyde:<ul class="defaultList"><li data-li-identifier="h." data-name="h."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">er ilagt karantene før overgang til ny stilling.</article></article></li></ul></article> <article class="defaultP" margin-top="true">§ 27 tredje ledd første punktum skal lyde:</article><article class="legalP" id="kapittel-1-ledd-4">Rett til uførepensjon inntrer ikke når medlemmet selv forsettlig er skyld i at han er blitt udyktig til å utføre sin tjeneste, eller når udyktigheten inntrer innen to år etter tilsettingen og skyldes en sykdom eller svakelighet som medlemmet led av eller hadde symptomer på da han ble tilsatt, og som det må antas at han da kjente til.</article> <article class="defaultP" margin-top="true">§ 32 tredje ledd første punktum skal lyde:</article><article class="legalP" id="kapittel-1-ledd-5">Rett til enke- eller enkemannspensjon inntrer ikke når medlemmet dør innen ett år etter at det fikk tilsetting med rett til medlemskap i Pensjonskassen eller etter at ekteskapet ble inngått, og dødsfallet skyldes sykdom som medlemmet led av eller hadde symptomer på ved tilsettingen eller vigselen, og som en av ektefellene må antas å ha kjent til.</article> <article class="defaultP" margin-top="true">§ 34 første ledd andre punktum skal lyde:</article><article class="legalP" id="kapittel-1-ledd-6">Det samme gjelder når gjenlevende ektefelle er født før 1. januar 1955, og den avdøde ble medlem av Pensjonskassen første gang før 1. oktober 1976, og ekteskapet ble inngått før 1. januar 2010.</article> <article class="defaultP" margin-top="true">§ 34 tredje ledd andre punktum og nytt tredje punktum skal lyde:</article><article class="legalP" id="kapittel-1-ledd-7">Dette gjelder likevel ikke for pensjon til enke etter mannlig medlem omfattet av første ledd andre punktum. Det gjelder heller ikke for annen gjenlevende ektefelle etter første ledd andre punktum for tjenestetid opptjent etter 31. desember 1993.</article> <article class="defaultP" margin-top="true">Nåværende tredje punktum blir nytt fjerde punktum.</article></section><section class="section" data-name="kapII" id="kapittel-2" data-lovdata-URL="LTI/lov/2010-01-15-1/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 26. juni 1953 nr. 11 om pensjonsordning for apotekvirksomhet mv. gjøres følgende endringer:</article> <article class="defaultP" margin-top="true">§ 10 tredje ledd skal lyde:</article><article class="legalP" id="kapittel-2-ledd-2">Rett til uførepensjon inntrer ikke når medlemmet selv forsettlig er skyld i at han blir udyktig til å utføre sin tjeneste, eller når udyktigheten inntrer innen to år etter tilsettingen og skyldes en sykdom eller svakelighet som han led av eller hadde symptomer på da han ble tilsatt og som det antas at han da kjente til.</article> <article class="defaultP" margin-top="true">§ 15 tredje ledd første punktum skal lyde:</article><article class="legalP" id="kapittel-2-ledd-3">Rett til enke- eller enkemannspensjon inntrer ikke når medlemmet dør innen ett år etter at det fikk tilsetting med rett til medlemskap i pensjonsordningen eller etter at ekteskapet ble inngått, og dødsfallet skyldes sykdom som medlemmet led av eller hadde symptomer på ved tilsettingen eller vigselen, og som en av ektefellene må antas å ha kjent til.</article> <article class="defaultP" margin-top="true">§ 17 første ledd andre punktum skal lyde:</article><article class="legalP" id="kapittel-2-ledd-4">Det samme gjelder når gjenlevende ektefelle er født før 1. januar 1955, og den avdøde ble medlem av pensjonsordningen første gang før 1. oktober 1976, og ekteskapet ble inngått før 1. januar 2010.</article> <article class="defaultP" margin-top="true">§ 17 tredje ledd andre punktum og nytt tredje punktum skal lyde:</article><article class="legalP" id="kapittel-2-ledd-5">Dette gjelder likevel ikke for pensjon til enke etter mannlig medlem omfattet av første ledd andre punktum. Det gjelder heller ikke for annen gjenlevende ektefelle etter første ledd andre punktum for tjenestetid opptjent etter 31. desember 1993.</article> <article class="defaultP" margin-top="true">Nåværende tredje punktum blir nytt fjerde punktum.</article></section><section class="section" data-name="kapIII" id="kapittel-3" data-lovdata-URL="LTI/lov/2010-01-15-1/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 22. juni 1962 nr. 12 om pensjonsordning for sykepleiere gjøres følgende endringer:</article> <article class="defaultP" margin-top="true">§ 19 b første ledd andre punktum skal lyde:</article><article class="legalP" id="kapittel-3-ledd-2">Det samme gjelder når gjenlevende ektefelle er født før 1. januar 1955, og den avdøde ble medlem av pensjonsordningen første gang før 1. oktober 1976, og ekteskapet ble inngått før 1. januar 2010.</article> <article class="defaultP" margin-top="true">§ 20 første ledd første og andre punktum og nytt tredje punktum skal lyde:</article><article class="legalP" id="kapittel-3-ledd-3">Enke- og enkemannspensjon fastsatt etter reglene i § 19 b skal reduseres i henhold til reglene i bokstav a og b nedenfor. Dette gjelder likevel ikke for pensjon til enke etter mannlig medlem omfattet av § 19 b første ledd andre punktum. Det gjelder heller ikke for annen gjenlevende ektefelle etter § 19 b første ledd andre punktum for tjenestetid opptjent etter 31. desember 1993.</article></section><section class="section" data-name="kapIV" id="kapittel-4" data-lovdata-URL="LTI/lov/2010-01-15-1/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 6. juli 1957 nr. 26 om samordning av pensjons- og trygdeytelser gjøres følgende endring:</article> <article class="defaultP" margin-top="true">§ 23 nr. 2 fjerde ledd første punktum skal lyde:</article><article class="legalP" id="kapittel-4-ledd-2">Ved samordning av enke- eller enkemannspensjon fra tjenestepensjonsordning hvor det ikke skal foretas reduksjon på grunn av gjenlevendes egen ervervsinntekt, skal den tilleggspensjon fra folketrygden som enken eller enkemannen har opptjent i sin helhet betraktes som en fridel og holdes utenfor samordningen.</article></section><section class="section" data-name="kapV" id="kapittel-5" data-lovdata-URL="LTI/lov/2010-01-15-1/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I lov 14. desember 1951 nr. 11 om pensjonsordning for statsråder gjøres følgende endringer:</article> <article class="defaultP" margin-top="true">§ 2 andre ledd nytt annet punktum skal lyde:</article><article class="legalP" id="kapittel-5-ledd-2">Videre regnes tiden vedkommende er ilagt karantene før overgang til ny stilling som pensjonsgivende.</article> <article class="defaultP" margin-top="true">§ 4 første ledd nytt tredje og fjerde punktum skal lyde:</article><article class="legalP" id="kapittel-5-ledd-3">Netto enke- og enkemannspensjon beregnes som 9 prosent av pensjonsgrunnlaget og aktuell prosentsats sett i forhold til full prosentsats. Netto barnepensjon beregnes som 15 prosent av pensjonsgrunnlaget og aktuell prosentsats sett i forhold til full prosentsats.</article></section><section class="section" data-name="kapVI" id="kapittel-6" data-lovdata-URL="LTI/lov/2010-01-15-1/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">I lov 15. januar 1999 nr. 1 om pensjonsordning for ledsagere i utenrikstjenesten gjøres følgende endring:</article> <article class="defaultP" margin-top="true">§ 3 fjerde ledd skal lyde:</article><article class="legalP" id="kapittel-6-ledd-2">Pensjonens størrelse settes til 30 prosent av grunnbeløpet i folketrygden multiplisert med tallet fem. Full pensjon ytes ledsager som har fulgt med tjenestemann til utlandet som nevnt i første ledd, i til sammen minst 20 år. Dersom opptjeningstiden er kortere enn 20 år, blir pensjonen å avkorte forholdsmessig.</article></section><section class="section" data-name="kapVII" id="kapittel-7" data-lovdata-URL="LTI/lov/2010-01-15-1/KAPITTEL_7"><h2 data-text-align="center">VII</h2><article class="legalP" id="kapittel-7-ledd-1">Lov 21. juni 1895 nr. 2 om den norske Enkekasse oppheves.</article></section><section class="section" data-name="kapVIII" id="kapittel-8" data-lovdata-URL="LTI/lov/2010-01-15-1/KAPITTEL_8"><h2 data-text-align="center">VIII</h2><article class="legalP" id="kapittel-8-ledd-1">I lov 3. mai 1957 om pensjonering av fastlønt befal som etter søknad gis avskjed med redusert lønn og tjenesteplikt gjøres følgende endring:</article> <article class="defaultP" margin-top="true">§ 3 skal lyde:</article><article class="legalP" id="kapittel-8-ledd-2">For øvrig gjelder reglene i lov 28. juli 1949 nr. 26 om Statens Pensjonskasse for befalingsmenn som går inn under denne lov.</article></section><section class="section" data-name="kapIX" id="kapittel-9" data-lovdata-URL="LTI/lov/2010-01-15-1/KAPITTEL_9"><h2 data-text-align="center">IX<br />Ikrafttredelse</h2><article class="legalP" id="kapittel-9-ledd-1">Loven gjelder fra den tid Kongen bestemmer.</article></section><section class="section" data-name="kapX" id="kapittel-10" data-lovdata-URL="LTI/lov/2010-01-15-1/KAPITTEL_10"><h2 data-text-align="center">X<br />Overgangsregler</h2><ul class="defaultList"><li data-li-identifier="1." data-name="1."><article class="listArticle" id="kapittel-10-punkt-1"><article class="legalP" id="kapittel-10-punkt-1-ledd-1">Enker som mottar enkepensjon etter lov om Statens Pensjonskasse § 34 før lovens ikrafttredelse, uten reduksjon etter §§ 35 og 36, har fortsatt rett til slik ytelse også etter lovens ikrafttredelse. Andre gjenlevende ektefeller enn enker som nevnt i første punktum, hvor avdøde hadde medlemskap før 1. oktober 1976, og dødsfallet skjedde mellom 1. januar 1994 og lovens ikrafttredelse, har rett til pensjon etter lov om Statens Pensjonskasse § 34, uten reduksjon etter §§ 35 og 36 for tjenestetid opptjent etter 31. desember 1993.</article></article></li><li data-li-identifier="2." data-name="2."><article class="listArticle" id="kapittel-10-punkt-2"><article class="legalP" id="kapittel-10-punkt-2-ledd-1">Enker som mottar enkepensjon etter lov om pensjonsordning for apotekvirksomhet mv. § 17 før lovens ikrafttredelse, uten reduksjon etter §§ 18 og 19, har fortsatt rett til slik ytelse også etter lovens ikrafttredelse. Andre gjenlevende ektefeller enn enker som nevnt i første punktum, hvor avdøde hadde medlemskap før 1. oktober 1976, og dødsfallet skjedde mellom 1. januar 1994 og lovens ikrafttredelse, har rett til pensjon etter lov om pensjonsordning for apotekvirksomhet mv. § 17, uten reduksjon etter §§ 18 og 19 for tjenestetid opptjent etter 31. desember 1993.</article></article></li><li data-li-identifier="3." data-name="3."><article class="listArticle" id="kapittel-10-punkt-3"><article class="legalP" id="kapittel-10-punkt-3-ledd-1">Enker som mottar enkepensjon etter lov om pensjonsordning for sykepleiere § 19 b før lovens ikrafttredelse, uten reduksjon etter § 20, har fortsatt rett til slik ytelse også etter lovens ikrafttredelse. Andre gjenlevende ektefeller enn enker som nevnt i første punktum, hvor avdøde hadde medlemskap før 1. oktober 1976, og dødsfallet skjedde mellom 1. januar 1994 og lovens ikrafttredelse, har rett til pensjon etter lov om pensjonsordning for sykepleiere § 19 b, uten reduksjon etter § 20 for tjenestetid opptjent etter 31. desember 1993.</article></article></li><li data-li-identifier="4." data-name="4."><article class="listArticle" id="kapittel-10-punkt-4"><article class="legalP" id="kapittel-10-punkt-4-ledd-1">Endringen i lov 6. juli 1957 nr. 26 om samordning av pensjons- og trygdeytelser § 23 nr. 2 fjerde ledd første punktum gjelder for dødsfall etter 1. januar 1994 fra tidspunktet pensjonen startet.</article></article></li><li data-li-identifier="5." data-name="5."><article class="listArticle" id="kapittel-10-punkt-5"><article class="legalP" id="kapittel-10-punkt-5-ledd-1">Endringen i lov 15. januar 1999 nr. 1 om pensjonsordning for ledsagere i utenrikstjenesten gjelder også dem som er pensjonister, men bare for fremtidig utbetaling.</article></article></li></ul></section></main></body></html>