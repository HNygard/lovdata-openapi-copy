<!DOCTYPE html><html lang="no"><head><title>Lov om endringer i adopsjonsloven og barnevernloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2010-06-04-18</dd><dt class="dokid">DokumentID</dt><dd class="dokid">LTI/lov/2010-06-04-18</dd><dt class="ministry">Departement</dt><dd class="ministry"><ul><li>Barne- og likestillingsdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 7 s 1160</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1986-02-28-8</li><li>lov/1992-07-17-100</li></ul></dd><dt class="dateOfPublication">Kunngjort</dt><dd class="dateOfPublication">2010-06-04 14:15</dd><dt class="journalNumber">Journalnummer</dt><dd class="journalNumber">2010-0418</dd><dt class="titleShort">Korttittel</dt><dd class="titleShort">Endringslov til adopsjonsloven og barnevernloven</dd><dt class="title">Tittel</dt><dd class="title">Lov om endringer i adopsjonsloven og barnevernloven</dd><dt class="miscInformation">Annet om dokumentet</dt><dd class="miscInformation">Prop.7 L (2009–2010), Innst.209 L (2009–2010), Lovvedtak 46 (2009–2010). Stortingets første og andre gangs behandling hhv. 20. april og 3. mai 2010. Fremmet av Barne-, likestillings- og inkluderingsdepartementet.</dd><dt class="refid">RefID</dt><dd class="refid">lov/2010-06-04-18</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i adopsjonsloven og barnevernloven<ul class="tocSubUl"><li>I<ul class="tocSubUl"><li>§ 14 a. Besøkskontakt etter gjennomført adopsjon</li></ul></li><li>II<ul class="tocSubUl"><li>§ 4-20 a. Besøkskontakt mellom barnet og de biologiske foreldre etter adopsjon</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2010-06-04-18" id="dokument"><h1>Lov om endringer i adopsjonsloven og barnevernloven</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 28. februar 1986 nr. 8 om adopsjon.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 17. juli 1992 nr. 100 om barneverntjenester (barnevernloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2010-06-04-18/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 28. februar 1986 nr. 8 om adopsjon gjøres følgende endringer:</article> <article class="defaultP" margin-top="true">Ny § 14 a skal lyde:</article><article class="futureLegalArticle" data-name="§14a" id="kapittel-1-foreslåttparagraf-1"><span class="futureLegalArticleHeader">§ 14 a. <span class="legalArticleTitle">Besøkskontakt etter gjennomført adopsjon</span></span><article class="legalP" id="kapittel-1-foreslåttparagraf-1-ledd-1">For adopsjoner som er gjennomført som følge av vedtak etter barnevernloven § 4-20, gjelder virkningene av adopsjonen som følger av § 13 i loven her, med de begrensninger som det eventuelt er truffet vedtak om i medhold av barnevernloven § 4-20 a om besøkskontakt mellom barnet og dets biologiske foreldre.</article></article> <article class="defaultP" margin-top="true">§ 19 første ledd første punktum skal lyde:</article><article class="legalP" id="kapittel-1-ledd-2">En adopsjon som er gitt og er gyldig i fremmed stat (utenlandsk adopsjon), gjelder her i riket, såframt adoptanten(e) da adopsjonen ble gitt hadde sin bopel i den fremmede stat hvor adopsjonen er gitt.</article></section><section class="section" data-name="kapII" id="kapittel-2" data-lovdata-URL="LTI/lov/2010-06-04-18/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 17. juli 1992 nr. 100 om barnverntjenester mv. gjøres følgende endring:</article> <article class="defaultP" margin-top="true">Ny § 4-20 a skal lyde:</article><article class="futureLegalArticle" data-name="§4-20a" id="kapittel-2-foreslåttparagraf-1"><span class="futureLegalArticleHeader">§ 4-20 a. <span class="legalArticleTitle">Besøkskontakt mellom barnet og de biologiske foreldre etter adopsjon</span></span><article class="legalP" id="kapittel-2-foreslåttparagraf-1-ledd-1">Når fylkesnemnda treffer vedtak om adopsjon etter § 4-20, skal den, dersom noen av partene har krevd det, samtidig vurdere om det skal være besøkskontakt mellom barnet og biologiske foreldre etter at adopsjonen er gjennomført. Dersom en begrenset besøkskontakt etter adopsjonen er til barnets beste, og adoptivsøkernes samtykke til slik kontakt foreligger, skal fylkesnemnda treffe vedtak om det. Fylkesnemnda må i et slikt tilfelle samtidig fastsette omfanget av kontakten.</article><article class="legalP" id="kapittel-2-foreslåttparagraf-1-ledd-2">Barneverntjenesten i den kommune som har reist saken skal bistå med gjennomføringen av besøkskontakten. Ved avtale mellom barneverntjenesten i de berørte kommuner kan ansvaret overføres til en annen kommune som barnet har tilknytning til.</article><article class="legalP" id="kapittel-2-foreslåttparagraf-1-ledd-3">Et vedtak om besøkskontakt kan kun prøves på nytt dersom særlige grunner tilsier det. Særlige grunner kan blant annet være at barnet motsetter seg kontakt, eller at de biologiske foreldrene ikke følger opp vedtaket om kontakt.</article><article class="legalP" id="kapittel-2-foreslåttparagraf-1-ledd-4">Barneverntjenesten kan av eget tiltak bringe et vedtak om besøkskontakt inn for fylkesnemnda for ny prøving etter tredje ledd. Adoptivforeldrene og barnet selv, dersom det har partsrettigheter, kan kreve at barneverntjenesten bringer saken inn for nemnda på nytt.</article><article class="legalP" id="kapittel-2-foreslåttparagraf-1-ledd-5">Fylkesnemndas vedtak om besøkskontakt etter første ledd kan bringes inn for tingretten, jf. § 7-24, av kommunen, de biologiske foreldrene og barnet selv, dersom det har partsrettigheter. Et nytt vedtak etter tredje ledd kan bringes inn for tingretten av kommunen, de biologiske foreldrene, adoptivforeldrene og barnet selv, dersom det har partsrettigheter.</article></article></section><section class="section" data-name="kapIII" id="kapittel-3" data-lovdata-URL="LTI/lov/2010-06-04-18/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Loven gjelder fra den tid Kongen bestemmer. Kongen kan gi nærmere overgangsregler i forskrift.</article></section></main></body></html>