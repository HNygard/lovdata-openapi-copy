<!DOCTYPE html><html lang="no"><head><title>Forskrift om endring i forskrift om autorisasjon av regnskapsførere m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-02-24-240</dd><dt class="dokid">DokumentID</dt><dd class="dokid">LTI/forskrift/2010-02-24-240</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 3 s 405</dd><dt class="dateInForce">I kraft fra</dt><dd class="dateInForce">2010-02-24</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-02-08-196</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-18-109/§1</li><li>lov/1993-06-18-109/§4</li><li>lov/1993-06-18-109/§13</li></ul></dd><dt class="dateOfPublication">Kunngjort</dt><dd class="dateOfPublication">2010-03-02 13:54</dd><dt class="journalNumber">Journalnummer</dt><dd class="journalNumber">2010-0175</dd><dt class="titleShort">Korttittel</dt><dd class="titleShort">Endr. i forskrift om regnskapsførere</dd><dt class="title">Tittel</dt><dd class="title">Forskrift om endring i forskrift om autorisasjon av regnskapsførere m.v.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finanstilsynet 24. februar 2010 med hjemmel i lov 18. juni 1993 nr. 109 om autorisasjon av regnskapsførere § 1 annet ledd, § 4 tredje ledd og § 13 første ledd. <br /><strong>EØS-henvisninger:</strong> EØS-avtalen vedlegg VII nr. 1 (direktiv 2005/36/EF).</dd><dt class="refid">RefID</dt><dd class="refid">forskrift/2010-02-24-240</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om autorisasjon av regnskapsførere m.v.<ul class="tocSubUl"><li>I<ul class="tocSubUl"><li>§ 1-4. Autorisasjon av regnskapsfører i medhold av direktiv 2005/36/EF om godkjenning av yrkeskvalifikasjoner (yrkeskvalifikasjonsdirektivet)</li><li>§ 1-5. Adgang til midlertidig og i enkeltstående tilfeller å yte regnskapsførertjenster i Norge i medhold av direktiv 2005/36/EF om godkjenning av yrkeskvalifikasjoner (yrkeskvalifikasjonsdirektivet)</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2010-02-24-240" id="dokument"><h1>Forskrift om endring i forskrift om autorisasjon av regnskapsførere m.v.</h1><section class="section" data-name="kapI" id="kapittel-1" data-lovdata-URL="LTI/forskrift/2010-02-24-240/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 8. februar 1999 nr. 196 om autorisasjon av regnskapsførere m.v. gjøres følgende endringer:</article> <article class="defaultP" margin-top="true">§ 1-3 tredje ledd første punktum skal lyde:</article><article class="legalP" id="kapittel-1-ledd-2">Boligbyggelag opprettet i medhold av lov 6. juni 2003 nr. 38 om bustadbyggjelag kan gis autorisasjon som regnskapsførerselskap så fremt laget oppfyller vilkårene i denne paragraf første ledd nr. 3, 4 og 6.</article> <article class="defaultP" margin-top="true">§ 1-4 skal lyde:</article><article class="futureLegalArticle" data-name="§1-4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-4</span>. <span class="legalArticleTitle">Autorisasjon av regnskapsfører i medhold av direktiv 2005/36/EF om godkjenning av yrkeskvalifikasjoner (yrkeskvalifikasjonsdirektivet)</span></span><article class="legalP" id="kapittel-1-foreslåttparagraf-1-ledd-1">Autorisasjon som regnskapsfører gis til søkere med yrkeskvalifikasjoner fra andre EØS-stater dersom søker:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">har kvalifikasjonsbevis fra annen medlemsstat hvor yrket er lovregulert, og kvalifikasjonsbeviset viser at søker har et kvalifikasjonsnivå, slik dette er beskrevet i yrkeskvalifikasjonsdirektivet artikkel 11, som minst tilsvarer et nivå som er rett under det nivået som er angitt i § 1-1, eller</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">har vært regnskapsfører i en periode på minst to år, i løpet av de siste ti årene, i en medlemsstat der regnskapsføreryrket ikke er lovregulert. Kvalifikasjonsbevis utstedt av myndighet i medlemsstaten som viser hvilket yrkeskvalifikasjonsnivå søkeren er på, jf. yrkeskvalifikasjonsdirektivet artikkel 11, og som bekrefter at vedkommende er egnet som regnskapsfører, må være vedlagt søknaden. Kravet om to års yrkesutøvelse gjelder ikke dersom det fremlegges kvalifikasjonsbevis som viser at søker har en lovregulert utdanning som definert i artikkel 11 bokstav b), c), d) eller e),</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">oppfyller vilkårene i regnskapsførerloven § 4 første ledd nr. 2-5.</article></article></li></ul></article><article class="legalP" id="kapittel-1-foreslåttparagraf-1-ledd-2">Finanstilsynet kan kreve at søker gjennomfører en egnethetsprøve dersom:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">kvalifikasjonsbeviset viser at opplæringsperioden har vært minst ett år kortere enn det som kreves i § 1-1,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">utdanningen som søkeren har gjennomgått, ikke i det vesentligste dekker de emnene enn de som følger av § 1-1, eller</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">søkers virksomhet i Norge kan omfatte tjenester som ikke tilbys i hjemstaten.</article></article></li></ul></article><article class="legalP" id="kapittel-1-foreslåttparagraf-1-ledd-3">Egnethetsprøve er bestått eksamen i finansregnskap, skatte- og avgiftsrett og rettslære tilsvarende kravet i regnskapsførerforskriften § 1-1 første ledd nr. 2. Før Finanstilsynet krever egnethetsprøve skal det vurderes om søker må anses å ha en yrkeserfaring som helt eller delvis vil avhjelpe ulikhetene i utdanningen.</article><article class="legalP" id="kapittel-1-foreslåttparagraf-1-ledd-4">Regnskapsfører skal ha språkkunnskaper som er nødvendig for å kunne utøve virksomhet i Norge. Finanstilsynet kan kreve dokumentasjon for tilstrekkelige språkkunnskaper og kan nekte start av virksomheten før slike språkkunnskaper er dokumentert.</article><article class="legalP" id="kapittel-1-foreslåttparagraf-1-ledd-5">Dersom Finanstilsynet ikke har ferdigbehandlet søknaden innen fire måneder etter at nødvendig dokumentasjon er fremlagt, skal søknaden ansees som avslått.</article></article> <article class="defaultP" margin-top="true">Ny § 1-5 skal lyde:</article><article class="futureLegalArticle" data-name="§1-5" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 1-5</span>. <span class="legalArticleTitle">Adgang til midlertidig og i enkeltstående tilfeller å yte regnskapsførertjenster i Norge i medhold av direktiv 2005/36/EF om godkjenning av yrkeskvalifikasjoner (yrkeskvalifikasjonsdirektivet)</span></span><article class="legalP" id="kapittel-1-foreslåttparagraf-2-ledd-1">Tjenesteytere som er lovlig etablert i en annen EØS-stat, og som flytter til Norge kan midlertidig og i enkeltstående tilfeller utøve tjenester som omtalt i regnskapsførerloven § 2 første ledd i Norge uten autorisasjon fra Finanstilsynet. Tilsvarende gjelder for tjenesteytere som er etablert i en annen EØS-stat hvor regnskapsførervirksomhet ikke er lovregulert dersom vedkommende har utøvd yrket i minst to av de siste 10 år i denne staten, jf. yrkeskvalifikasjonsdirektivet artikkel 5 nr. 1 bokstav b). Vilkåret om to års yrkesutøvelse kommer ikke til anvendelse når utdanningen som fører frem til yrket er lovregulert.</article><article class="legalP" id="kapittel-1-foreslåttparagraf-2-ledd-2">Før tjenesteyter starter midlertidig virksomhet skal tjenesteyter gi melding og dokumentasjon til Finanstilsynet i samsvar med yrkeskvalifikasjonsdirektivet artikkel 7.</article><article class="legalP" id="kapittel-1-foreslåttparagraf-2-ledd-3">Tjenesteyter skal utøve sin virksomhet i samsvar med bestemmelser i og i medhold av lov og i samsvar med god regnskapsføringsskikk. Tjenesteyter skal benytte yrkestittelen i etableringslandet i sin virksomhet i Norge.</article><article class="legalP" id="kapittel-1-foreslåttparagraf-2-ledd-4">Tjenesteyter skal ha språkkunnskaper som er nødvendig for å kunne utøve virksomhet i Norge. Finanstilsynet kan kreve dokumentasjon for tilstrekkelige språkkunnskaper og kan nekte start av den midlertidige virksomheten før slike språkkunnskaper er dokumentert.</article></article> <article class="defaultP" margin-top="true">Nåværende § 1-5 blir ny § 1-6.</article></section><section class="section" data-name="kapII" id="kapittel-2" data-lovdata-URL="LTI/forskrift/2010-02-24-240/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>