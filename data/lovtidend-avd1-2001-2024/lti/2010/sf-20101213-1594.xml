<!DOCTYPE html><html lang="no"><head><title>Forskrift om endring i forskrift om materielle konkurranseregler i EØS-avtalen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-12-13-1594</dd><dt class="dokid">DokumentID</dt><dd class="dokid">LTI/forskrift/2010-12-13-1594</dd><dt class="ministry">Departement</dt><dd class="ministry"><ul><li>Fornyings- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 13 s 2394</dd><dt class="dateInForce">I kraft fra</dt><dd class="dateInForce">2010-12-13</dd><dt class="changesToDocuments">Endrer</dt><dd class="changesToDocuments"><ul><li>forskrift/1992-12-04-964</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2004-03-05-11/§5</li><li>forskrift/2004-04-16-630</li></ul></dd><dt class="dateOfPublication">Kunngjort</dt><dd class="dateOfPublication">2010-12-16 14:50</dd><dt class="lastupdated">Rettet</dt><dd class="lastupdated">2011-01-04 (kap. X vedlegg I)</dd><dt class="journalNumber">Journalnummer</dt><dd class="journalNumber">2010-1098</dd><dt class="titleShort">Korttittel</dt><dd class="titleShort">Endr. i forskrift om materielle konkurranseregler</dd><dt class="title">Tittel</dt><dd class="title">Forskrift om endring i forskrift om materielle konkurranseregler i EØS-avtalen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fornyings-, administrasjons- og kirkedepartementet 13. desember 2010 med hjemmel i lov 5. mars 2004 nr. 11 om gjennomføring og kontroll av EØS-avtalens konkurranseregler mv. (EØS-konkurranseloven) § 5, jf. delegeringsvedtak 16. april 2004 nr. 630. <br /><strong>EØS-henvisninger:</strong> EØS-avtalen vedlegg XIV pkt. G nr. 10 (forordning (EF) nr. 169/2009).</dd><dt class="refid">RefID</dt><dd class="refid">forskrift/2010-12-13-1594</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om materielle konkurranseregler i EØS-avtalen<ul class="tocSubUl"><li>I<ul class="tocSubUl"><li>Artikkel 1. Virkeområde</li><li>Artikkel 2. Unntak for tekniske avtaler</li><li>Artikkel 3. Unntak for grupper av små og mellomstore bedrifter</li><li>Artikkel 4. Ingen tekst.</li><li>Artikkel 5. Ikrafttredelse og eksisterende avtaler</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2010-12-13-1594" id="dokument"><h1>Forskrift om endring i forskrift om materielle konkurranseregler i EØS-avtalen</h1><section class="section" data-name="kapI" id="kapittel-1" data-lovdata-URL="LTI/forskrift/2010-12-13-1594/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 4. desember 1992 nr. 964 om materielle konkurranseregler i EØS-avtalen gjøres følgende endring:</article> <article class="defaultP" margin-top="true">Kapittel X skal lyde:</article><span class="futuretitle" id="kapittel-1-foreslåttittel-1">Kapittel X: om anvendelse av konkurransereglene innen transport med jernbane, på vei og innlands vannvei<sup class="footnotereference" data-footnotereferencevalue="1" data-unique-footnote-counter="1">1</sup></span><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> EØS-avtalens artikler er gjennomført i norsk rett ved lov 27. november 1992 nr. 109 om gjennomføring i norsk rett av hoveddelen i Avtale om Det europeiske økonomiske samarbeidsområde (EØS) m.v. Endringene i dette kapittel ved forskrift 13. desember 2010 nr. 1594 svarer til EØS-avtalens vedlegg XIV pkt. G nr. 10, inntatt ved EØS-komiteens beslutning nr. 130/2010 av 9. desember 2010 og kommisjonsforordning (EF) nr. 169/2009 av 26. februar, kunngjort i EUT L 61, 5.3.2009, s. 1.</article></footer> <article class="defaultP" margin-top="true"><i>[I henhold til EØS-avtalen protokoll 1 punkt 1 er EF-forordningens innledning ikke tilpasset med sikte på EØS-avtalen. Innledningen er imidlertid relevant i den utstrekning den er nødvendig for en riktig fortolkning og anvendelse av forskriftens bestemmelser innenfor EØS-avtalens ramme. Innledningen gjengis derfor nedenfor:</i></article> <article class="defaultP" margin-top="true"><i>RÅDET FOR DEN EUROPEISKE UNION HAR –</i></article><article class="legalP" id="kapittel-1-ledd-2"><i>under henvisning til traktaten om opprettelse av Det europeiske fellesskap, særlig artikkel 83,</i></article><article class="legalP" id="kapittel-1-ledd-3"><i>under henvisning til forslag fra Kommisjonen,</i></article><article class="legalP" id="kapittel-1-ledd-4"><i>under henvisning til uttalelse fra Europaparlamentet,<sup class="footnotereference" data-footnotereferencevalue="1" data-unique-footnote-counter="1">1</sup></i></article><article class="legalP" id="kapittel-1-ledd-5"><i>under henvisning til uttalelse fra Den europeiske økonomiske og sosiale komité<sup class="footnotereference" data-footnotereferencevalue="2" data-unique-footnote-counter="3">2</sup> og</i></article><article class="legalP" id="kapittel-1-ledd-6"><i>ut fra følgende betraktninger:</i><ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1"><i>Rådsforordning (EØF) nr. 1017/68 av 19. juli 1968 om anvendelse av konkurransereglene innen transport med jernbane, på vei og innlands vannvei<sup class="footnotereference" data-footnotereferencevalue="3" data-unique-footnote-counter="4">3</sup> har blitt vesentlig endret flere ganger.<sup class="footnotereference" data-footnotereferencevalue="4" data-unique-footnote-counter="5">4</sup> Av klarhetshensyn og av praktiske årsaker bør nevnte forordning konsolideres.</i></article></article></li><li data-li-identifier="2)" data-name="2)"><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1"><i>Konkurranseregler for transport med jernbane, på vei og innlands vannvei inngår både i den felles transportpolitikk og i den alminnelige økonomiske politikk.</i></article></article></li><li data-li-identifier="3)" data-name="3)"><article class="listArticle" id="kapittel-1-ledd-6-punkt-3"><article class="legalP" id="kapittel-1-ledd-6-punkt-3-ledd-1"><i>Konkurranseregler på disse områdene bør ta hensyn til de særlige forhold som gjelder for transport.</i></article></article></li><li data-li-identifier="4)" data-name="4)"><article class="listArticle" id="kapittel-1-ledd-6-punkt-4"><article class="legalP" id="kapittel-1-ledd-6-punkt-4-ledd-1"><i>Ettersom konkurransereglene for transportsektoren avviker fra de alminnelige konkurranseregler, bør foretakene gis mulighet til å få kjennskap til hvilke regler som anvendes i hvert enkelt tilfelle.</i></article></article></li><li data-li-identifier="5)" data-name="5)"><article class="listArticle" id="kapittel-1-ledd-6-punkt-5"><article class="legalP" id="kapittel-1-ledd-6-punkt-5-ledd-1"><i>Konkurransereglene for transport bør gjelde tilsvarende for felles finansiering eller anskaffelse av transportmateriell til felles bruk av bestemte grupper av foretak, og for bestemte deler av virksomheten i foretak som yter tilleggstjenester ved transport med jernbane, på vei og innlands vannvei.</i></article></article></li><li data-li-identifier="6)" data-name="6)"><article class="listArticle" id="kapittel-1-ledd-6-punkt-6"><article class="legalP" id="kapittel-1-ledd-6-punkt-6-ledd-1"><i>For å unngå at handelen mellom medlemsstatene påvirkes eller at konkurransen vris i det indre marked, er det for de tre nevnte transportgrener nødvendig å forby i prinsippet alle avtaler mellom foretak, beslutninger truffet av sammenslutninger av foretak og samordnet opptreden mellom foretak, samt all utilbørlig utnyttelse av en dominerende stilling i det indre marked som kan ha slike følger.</i></article></article></li><li data-li-identifier="7)" data-name="7)"><article class="listArticle" id="kapittel-1-ledd-6-punkt-7"><article class="legalP" id="kapittel-1-ledd-6-punkt-7-ledd-1"><i>Visse typer avtaler, beslutninger og samordnet opptreden innenfor transport, som har som formål og virkning bare å anvende tekniske forbedringer eller teknisk samarbeid, kan unntas fra forbudet mot konkurransebegrensende avtaler fordi de bidrar til å øke produktiviteten. På bakgrunn av de erfaringer som gjøres ved anvendelsen av denne forordning, kan Rådet etter forslag fra Kommisjonen endre listen over slike typer avtaler.</i></article></article></li><li data-li-identifier="8)" data-name="8)"><article class="listArticle" id="kapittel-1-ledd-6-punkt-8"><article class="legalP" id="kapittel-1-ledd-6-punkt-8-ledd-1"><i>For å bedre næringsstrukturen innen transport på vei og innlands vannvei, som iblant er for oppsplittet, er det videre hensiktsmessig å unnta, avtaler, beslutninger og samordnet opptreden som gjelder opprettelse og drift av foretaksgrupper innenfor nevnte transportgrener, og som har til formål å utføre transportvirksomhet, herunder i fellesskap finansiere eller anskaffe transportmateriell til felles bruk, fra forbudet mot avtaler som begrenser konkurransen. Et slikt alminnelig unntak kan innrømmes bare dersom en foretaksgruppes samlede lastekapasitet ikke overstiger en bestemt øvre grense, og kapasiteten i de enkeltforetak som er tilsluttet gruppen, ikke overstiger bestemte grenser fastsatt på en slik måte at ingen av foretakene kan oppnå en dominerende stilling innenfor gruppen. Kommisjonen må likevel ha mulighet til å gripe inn dersom slike avtaler i det enkelte tilfelle har virkninger som er uforenlige med vilkårene for å anse slike konkurransebegrensende avtaler som lovlige, og som innebærer at unntaket misbrukes. Det faktum at den samlede lastekapasitet i en gruppe overstiger den fastsatte øvre grense, eller gruppen ikke omfattes av det alminnelige unntak på grunn av kapasiteten i enkeltforetak tilsluttet gruppen, utelukker ikke at det likevel kan dreie seg om en lovlig avtale, beslutning eller samordnet opptreden, i den utstrekning den oppfyller vilkår fastsatt i denne forordning.</i></article></article></li><li data-li-identifier="9)" data-name="9)"><article class="listArticle" id="kapittel-1-ledd-6-punkt-9"><article class="legalP" id="kapittel-1-ledd-6-punkt-9-ledd-1"><i>Det er i første rekke foretakenes ansvar å vurdere om de konkurransebegrensende virkninger av deres avtaler, beslutninger eller samordnet opptreden veier tyngre enn de økonomisk gunstige virkninger som kan berettige slike begrensninger, og ut fra dette på eget ansvar vurdere om deres avtaler, beslutninger eller samordnet opptreden er lovlige eller ulovlige.</i></article></article></li><li data-li-identifier="10)" data-name="10)"><article class="listArticle" id="kapittel-1-ledd-6-punkt-10"><article class="legalP" id="kapittel-1-ledd-6-punkt-10-ledd-1"><i>Foretakene bør derfor ha mulighet til å inngå og anvende avtaler uten å gjøre dem kjent. Det er dermed en risiko for at slike avtaler kan bli erklært ugyldige med tilbakevirkende kraft, dersom de skulle bli undersøkt som følge av en klage eller på Kommisjonens eget initiativ, men det utelukker ikke at de med tilbakevirkende kraft kan erklæres lovlige dersom en slik, etterfølgende undersøkelse finner sted –]</i></article></article></li></ul></article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> EUT C 219 E av 28.8.2008, s. 67.</article><article class="footnote" data-name="2" data-unique-footnote-counter="3"><span class="footnoteLabel">2</span> EUT C 161 av 13.7.2007, s. 100.</article><article class="footnote" data-name="3" data-unique-footnote-counter="4"><span class="footnoteLabel">3</span> EFT L 175 av 23.7.1968, s. 1.</article><article class="footnote" data-name="4" data-unique-footnote-counter="5"><span class="footnoteLabel">4</span> Se vedlegg I.</article></footer><article class="futureLegalArticle" data-name="a1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">Artikkel 1</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Innen transport med jernbane, på vei og innlands vannvei får bestemmelsene i dette kapittel anvendelse på avtaler, beslutninger og samordnet opptreden som har til formål eller virkning å fastsette transportpriser og transportvilkår, begrense eller kontrollere transporttilbudet, dele transportmarkeder, anvende tekniske forbedringer eller teknisk samarbeid, eller i fellesskap finansiere eller anskaffe transportmateriell eller transportutstyr som er direkte knyttet til transportytelser, i den utstrekning dette er nødvendig for den felles drift av en foretaksgruppe innenfor transport på vei eller innlands vannvei som definert i artikkel 3, samt på utilbørlig utnyttelse av en dominerende stilling på transportmarkedet. Bestemmelsene får videre anvendelse på den virksomhet som utøves av ytere av tilleggstjenester tilknyttet transport som har ovennevnte formål eller virkninger.</article></article><article class="futureLegalArticle" data-name="a2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">Artikkel 2</span>. <span class="legalArticleTitle">Unntak for tekniske avtaler</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">1. Forbudet fastsatt i EØS-avtalen artikkel 53 nr. 1 får ikke anvendelse på avtaler, beslutninger eller samordnet opptreden som utelukkende har til formål og virkning å anvende tekniske forbedringer eller teknisk samarbeid ved<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-nummer-1-punkt-1"><article class="legalP" id="kapittel-1-foreslåttparagraf-2-nummer-1-punkt-1-ledd-1">standardisering av materiell, transportforsyninger, transportmidler og faste anlegg,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-nummer-1-punkt-2"><article class="legalP" id="kapittel-1-foreslåttparagraf-2-nummer-1-punkt-2-ledd-1">utveksling eller felles bruk av personell, materiell, transportmidler og faste anlegg for å utøve transportvirksomhet,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-nummer-1-punkt-3"><article class="legalP" id="kapittel-1-foreslåttparagraf-2-nummer-1-punkt-3-ledd-1">organisering og gjennomføring av etterfølgende transport, tilleggstransport, erstatningstransport eller kombinert transport, og fastsettelse og anvendelse av totalpriser og totalvilkår for slik transport, herunder konkurrerende priser,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-nummer-1-punkt-4"><article class="legalP" id="kapittel-1-foreslåttparagraf-2-nummer-1-punkt-4-ledd-1">bruk av de ruter som er mest rasjonelle for driften ved transport innen en og samme transportgren,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-2-nummer-1-punkt-5"><article class="legalP" id="kapittel-1-foreslåttparagraf-2-nummer-1-punkt-5-ledd-1">samordning av ruteplanene for tilknytningsruter,</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-2-nummer-1-punkt-6"><article class="legalP" id="kapittel-1-foreslåttparagraf-2-nummer-1-punkt-6-ledd-1">samling av enkeltforsendelser,</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-2-nummer-1-punkt-7"><article class="legalP" id="kapittel-1-foreslåttparagraf-2-nummer-1-punkt-7-ledd-1">innføring av ensartede regler for oppbygging av transporttariffer og vilkårene for å anvende dem, forutsatt at det ikke fastsettes transportpriser og transportvilkår.</article></article></li></ul></article></article><article class="futureLegalArticle" data-name="a3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">Artikkel 3</span>. <span class="legalArticleTitle">Unntak for grupper av små og mellomstore bedrifter</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">1. Avtaler, beslutninger og samordnet opptreden nevnt i EØS-avtalen artikkel 53 nr. 1 er unntatt fra forbudet fastsatt i samme artikkel når de har til formål<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-nummer-1-punkt-1"><article class="legalP" id="kapittel-1-foreslåttparagraf-3-nummer-1-punkt-1-ledd-1">å opprette og drive foretaksgrupper innen transport på vei og innlands vannvei med sikte på å utøve transportvirksomhet,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-nummer-1-punkt-2"><article class="legalP" id="kapittel-1-foreslåttparagraf-3-nummer-1-punkt-2-ledd-1">i fellesskap å finansiere eller anskaffe transportmateriell eller transportutstyr direkte tilknyttet transportytelsen, dersom dette er nødvendig for gruppenes felles drift,</article></article></li></ul><p class="leddfortsettelse">og når gruppens samlede lastekapasitet ikke overstiger</p><ul class="defaultList"><li data-li-identifier="i)" data-name="i)"><article class="listArticle" id="kapittel-1-foreslåttparagraf-3-nummer-1-punkt-3"><article class="legalP" id="kapittel-1-foreslåttparagraf-3-nummer-1-punkt-3-ledd-1">10&#xa0;000 tonn for veitransport,</article></article></li><li data-li-identifier="ii)" data-name="ii)"><article class="listArticle" id="kapittel-1-foreslåttparagraf-3-nummer-1-punkt-4"><article class="legalP" id="kapittel-1-foreslåttparagraf-3-nummer-1-punkt-4-ledd-1">500&#xa0;000 tonn for transport på innlands vannvei.</article></article></li></ul><p class="leddfortsettelse">Kapasiteten i hvert av foretakene som tilhører gruppen, kan ikke overstige 1&#xa0;000 tonn for veitransport og 50&#xa0;000 tonn for transport på innlands vannvei.</p></article><article class="numberedLegalP" data-numerator="2" id="kapittel-1-foreslåttparagraf-3-nummer-2">2. Dersom iverksettelsen av avtaler, beslutninger eller samordnet opptreden nevnt i nr. 1 i bestemte tilfeller har virkninger som er uforenlige med vilkårene i EØS-avtalen artikkel 53 nr. 3, kan foretakene eller sammenslutningene av foretak pålegges å bringe disse virkninger til opphør.</article></article><article class="futureLegalArticle" data-name="a4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">Artikkel 4</span>. <span class="legalArticleTitle">Ingen tekst.</span><sup class="footnotereference" data-footnotereferencevalue="1" data-unique-footnote-counter="1">1</sup></span><article class="legalP" id="kapittel-1-foreslåttparagraf-4-ledd-1">Henvisningene til tidligere kapittel X i denne forskrift skal forstås som henvisninger til dette kapittel og leses som angitt i sammenligningstabellen i vedlegget til dette kapittel.</article><footer class="footnotes"><article class="footnote" data-name="1" data-unique-footnote-counter="6"><span class="footnoteLabel">1</span> Iht. forskrift 4. desember 1992 nr. 966 kapittel II artikkel 36 får den bestemmelsen som tidligere var inntatt i nevnte forskrift kapittel VI artikkel 13 nr. 3 fortsatt anvendelse på vedtak gjort iht. artikkel 5 i tidligere kapittel X i denne forskrift før 19. mai 2005, frem til anvendelsesdatoen for disse beslutningene utløper.</article></footer></article><article class="futureLegalArticle" data-name="a5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">Artikkel 5</span>. <span class="legalArticleTitle">Ikrafttredelse og eksisterende avtaler</span></span><article class="legalP" id="kapittel-1-foreslåttparagraf-5-ledd-1">Forbudet i EØS-avtalen artikkel 53 nr. 1 får ikke anvendelse på avtaler, beslutninger eller samordnet opptreden som gjaldt på tiltredelsesdatoen for Tsjekkia, Estland, Kypros, Latvia, Litauen, Ungarn, Malta, Polen, Slovenia og Slovakia, og som på grunn av tiltredelsen omfattes av EØS-avtalen artikkel 53 nr. 1, dersom de innen seks måneder fra tiltredelsesdatoen endres slik at de oppfyller vilkårene fastsatt i artikkel 3 i dette kapittel.</article></article><span class="futuretitle" id="kapittel-1-foreslåttittel-2">Vedlegg I. Sammenligningstabell</span><article class="defaultP"><table><thead><tr><th data-text-align="center" data-vertical-align="top"><i>Tidligere kapittel X</i></th><th data-text-align="center" data-vertical-align="top"><i>Nytt kapittel X</i></th></tr></thead><tbody><tr><td data-text-align="left" data-vertical-align="top">Artikkel 1</td><td data-text-align="left" data-vertical-align="top">Artikkel 1</td></tr><tr><td data-text-align="left" data-vertical-align="top">Artikkel 3</td><td data-text-align="left" data-vertical-align="top">Artikkel 2</td></tr><tr><td data-text-align="left" data-vertical-align="top">Artikkel 4 nr. 1 første ledd første innledende punktum første strekpunkt</td><td data-text-align="left" data-vertical-align="top">Artikkel 3 nr. 1 første ledd første innledende punktum bokstav a)</td></tr><tr><td data-text-align="left" data-vertical-align="top">Artikkel 4 nr. 1 første ledd første innledende punktum annet strekpunkt</td><td data-text-align="left" data-vertical-align="top">Artikkel 3 nr. 1 første ledd første innledende punktum bokstav b)</td></tr><tr><td data-text-align="left" data-vertical-align="top">Artikkel 4 nr. 1 første ledd annet innledende punktum første strekpunkt</td><td data-text-align="left" data-vertical-align="top">Artikkel 3 nr. 1 første ledd annet innledende punktum punkt i)</td></tr><tr><td data-text-align="left" data-vertical-align="top">Artikkel 4 nr. 1 første ledd annet innledende punktum annet strekpunkt</td><td data-text-align="left" data-vertical-align="top">Artikkel 3 nr. 1 første ledd annet innledende punktum punkt ii)</td></tr><tr><td data-text-align="left" data-vertical-align="top">Artikkel 4 nr. 1 annet ledd</td><td data-text-align="left" data-vertical-align="top">Artikkel 3 nr. 1 annet ledd</td></tr><tr><td data-text-align="left" data-vertical-align="top">Artikkel 4 nr. 2</td><td data-text-align="left" data-vertical-align="top">Artikkel 3 nr. 2</td></tr></tbody></table></article></section><section class="section" data-name="kapII" id="kapittel-2" data-lovdata-URL="LTI/forskrift/2010-12-13-1594/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft straks.</article></section></main></body></html>