<!DOCTYPE html><html lang="no"><head><title>Forskrift om endring i forskrift om revisjon og revisorer</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-09-30-1305</dd><dt class="dokid">DokumentID</dt><dd class="dokid">LTI/forskrift/2010-09-30-1305</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 11 s 1992</dd><dt class="dateInForce">I kraft fra</dt><dd class="dateInForce">2010-09-30</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-06-25-712</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-01-15-2/§3-6</li></ul></dd><dt class="dateOfPublication">Kunngjort</dt><dd class="dateOfPublication">2010-10-01 14:30</dd><dt class="journalNumber">Journalnummer</dt><dd class="journalNumber">2010-0866</dd><dt class="titleShort">Korttittel</dt><dd class="titleShort">Endr. i forskrift om revisjon og revisorer</dd><dt class="title">Tittel</dt><dd class="title">Forskrift om endring i forskrift om revisjon og revisorer</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 30. september 2010 med hjemmel i lov 15. januar 1999 nr. 2 om revisjon og revisorer (revisorloven) § 3-6. <br /><strong>EØS-henvisninger:</strong> EØS-avtalen vedlegg VII nr. 1 (direktiv 2005/36/EF endret ved direktiv 2006/100/EF, forordning (EF) nr. 1430/2007, forordning (EF) nr. 755/2008 og forordning (EF) nr. 279/2009).</dd><dt class="refid">RefID</dt><dd class="refid">forskrift/2010-09-30-1305</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om revisjon og revisorer<ul class="tocSubUl"><li>I<ul class="tocSubUl"><li>§ 1-4. Vilkår for godkjenning av revisorer fra andre EØS-stater</li><li>§ 1-6. Utøvelse av revisjonsvirksomhet på midlertidig grunnlag</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2010-09-30-1305" id="dokument"><h1>Forskrift om endring i forskrift om revisjon og revisorer</h1><section class="section" data-name="kapI" id="kapittel-1" data-lovdata-URL="LTI/forskrift/2010-09-30-1305/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 25. juni 1999 nr. 712 om revisjon og revisorer gjøres følgende endringer:</article> <article class="defaultP" margin-top="true">§ 1-4 skal lyde:</article><article class="futureLegalArticle" data-name="§1-4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-4</span>. <span class="legalArticleTitle">Vilkår for godkjenning av revisorer fra andre EØS-stater</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Godkjenning som registrert eller statsautorisert revisor gis til søkere fra andre EØS-stater dersom vedkommende:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-nummer-1-punkt-1"><article class="legalP" id="kapittel-1-foreslåttparagraf-1-nummer-1-punkt-1-ledd-1">har kvalifikasjonsbevis som revisor fra en annen EØS-stat hvor revisoryrket er lovregulert som nevnt i EØS-regler som svarer til direktiv 2005/36/EF (yrkeskvalifikasjonsdirektivet) artikkel 13 nr. 1, jf. artikkel 13 nr. 3 eller,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-nummer-1-punkt-2"><article class="legalP" id="kapittel-1-foreslåttparagraf-1-nummer-1-punkt-2-ledd-1">har virket som revisor på heltid i minst to år i løpet av de siste ti årene i en annen EØS-stat hvor yrket ikke er lovregulert, og oppfyller kravene til dokumentasjon av yrkeskvalifikasjoner i yrkeskvalifikasjonsdirektivet artikkel 13 nr. 2.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Finanstilsynet kan kreve at søkeren avlegger egnethetstest i samsvar med yrkeskvalifikasjonsdirektivet artikkel 14 dersom:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-nummer-2-punkt-1"><article class="legalP" id="kapittel-1-foreslåttparagraf-1-nummer-2-punkt-1-ledd-1">varigheten av søkerens utdanning er minst ett år kortere enn det som kreves for å bli godkjent som registrert eller statsautorisert revisor i medhold av revisorloven kapittel 3, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-nummer-2-punkt-2"><article class="legalP" id="kapittel-1-foreslåttparagraf-1-nummer-2-punkt-2-ledd-1">utdanningen som søkeren har gjennomgått avviker vesentlig fra kravene for godkjenning som registrert eller statsautorisert revisor fastsatt i og i medhold av revisorloven, eller</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-nummer-2-punkt-3"><article class="legalP" id="kapittel-1-foreslåttparagraf-1-nummer-2-punkt-3-ledd-1">revisjon i Norge omfatter virksomhet som ikke omfattes av revisjon i den andre EØS-staten, og ulikheten gjelder forhold som omfattes av revisjonsutdanningen i Norge, og er vesentlig forskjellig fra det som omfattes av søkerens kvalifikasjonsbevis.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Før Finanstilsynet kan kreve egnethetstest som nevnt i annet ledd, skal Finanstilsynet undersøke om søkerens yrkeserfaring helt eller delvis dekker den vesentlige forskjellen i utdanning.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Finanstilsynet kan kreve at søkeren dokumenterer at vedkommende har nødvendige språkkunnskaper for å utøve revisjonsyrket i Norge.</article></article> <article class="defaultP" margin-top="true">Ny § 1-6 skal lyde:</article><article class="futureLegalArticle" data-name="§1-6" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 1-6</span>. <span class="legalArticleTitle">Utøvelse av revisjonsvirksomhet på midlertidig grunnlag</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Revisjonsvirksomhet som omtalt i revisorloven § 1-1 tredje ledd annet punktum kan drives midlertidig av personer som er lovlig etablert i annen EØS-stat med sikte på å drive slik virksomhet der, dersom vedkommende<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-nummer-1-punkt-1"><article class="legalP" id="kapittel-1-foreslåttparagraf-2-nummer-1-punkt-1-ledd-1">flytter til Norge for å utøve slik virksomhet, jf. EØS-regler som svarer til direktiv 2005/36/EF (yrkeskvalifikasjonsdirektivet) artikkel 5,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-nummer-1-punkt-2"><article class="legalP" id="kapittel-1-foreslåttparagraf-2-nummer-1-punkt-2-ledd-1">dokumenterer nødvendig sikkerhet for mulig ansvar etter revisorloven kapittel 8, jf. yrkeskvalifikasjonsdirektivet artikkel 7 nr. 1,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-nummer-1-punkt-3"><article class="legalP" id="kapittel-1-foreslåttparagraf-2-nummer-1-punkt-3-ledd-1">gir melding og dokumentasjon som angitt i EØS-regler som svarer til yrkeskvalifikasjonsdirektivet artikkel 7 nr. 2 bokstav a til d til Finanstilsynet. Meldingen skal fornyes årlig om yrkesutøveren planlegger å utøve virksomhet også det kommende året.</article></article></li></ul><p class="leddfortsettelse">Personer som ikke oppfyller vilkårene for lovlig etablering etter etableringsstatens regler kan ikke utøve midlertidig virksomhet.</p></article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Tilsvarende gjelder for yrkesutøver som er etablert i en annen EØS-stat hvor revisjonsvirksomhet ikke er lovregulert, dersom vedkommende har utøvd yrket i minst to år av de siste ti årene i denne staten.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Finanstilsynet kan kreve at utøveren dokumenterer å ha nødvendige språkkunnskaper før vedkommende starter sin virksomhet.</article><article class="numberedLegalP" data-numerator="4" id="kapittel-1-foreslåttparagraf-2-nummer-4">(4) Yrkesutøveren skal utøve sin virksomhet i samsvar med revisorloven § 4-1 til § 4-6, § 5-2 annet ledd, § 5-3 til § 5-5 og § 6-1.</article><article class="numberedLegalP" data-numerator="5" id="kapittel-1-foreslåttparagraf-2-nummer-5">(5) En yrkesutøver som midlertidig utøver virksomhet i Norge i medhold av denne bestemmelsen, skal benytte yrkestittelen i den EØS-staten hvor vedkommende er etablert. Denne tittelen skal angis på etableringsstatens offisielle språk på en slik måte at det unngås forveksling med yrkestittelen i Norge. Hvis det ikke finnes noen yrkestittel i etableringsstaten, skal utøveren angi sine formelle kvalifikasjoner på etableringsstatens offisielle språk.</article></article> <article class="defaultP" margin-top="true">Nåværende § 1-6 blir ny § 1-7.</article></section><section class="section" data-name="kapII" id="kapittel-2" data-lovdata-URL="LTI/forskrift/2010-09-30-1305/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>