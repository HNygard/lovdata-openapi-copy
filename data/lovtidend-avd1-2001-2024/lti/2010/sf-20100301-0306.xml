<!DOCTYPE html><html lang="no"><head><title>Forskrift om opptak til masterstudier ved Høgskolen i Hedmark</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-03-01-306</dd><dt class="dokid">DokumentID</dt><dd class="dokid">LTI/forskrift/2010-03-01-306</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 3 s 448</dd><dt class="dateInForce">I kraft fra</dt><dd class="dateInForce">2010-03-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-6</li><li>lov/2005-04-01-15/§3-7</li><li>forskrift/2005-12-01-1392/§2</li><li>forskrift/2007-01-31-173/§1-1</li></ul></dd><dt class="dateOfPublication">Kunngjort</dt><dd class="dateOfPublication">2010-03-09 15:20</dd><dt class="journalNumber">Journalnummer</dt><dd class="journalNumber">2010-0204</dd><dt class="titleShort">Korttittel</dt><dd class="titleShort">Forskrift om opptak til masterstudier ved HiHm</dd><dt class="title">Tittel</dt><dd class="title">Forskrift om opptak til masterstudier ved Høgskolen i Hedmark</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Høgskolen i Hedmark 1. mars 2010 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-6 og § 3-7, forskrift 1. desember 2005 nr. 1392 om krav til mastergrad § 2 og forskrift 31. januar 2007 nr. 173 om opptak til høyere utdanning § 1-1.</dd><dt class="refid">RefID</dt><dd class="refid">forskrift/2010-03-01-306</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak til masterstudier ved Høgskolen i Hedmark<ul class="tocSubUl"><li>§ 1. Virkeområde</li><li>§ 2. Minstekrav for opptak til mastergradsstudier</li><li>§ 3. Minstekrav for opptak til mastergradsstudier på grunnlag av realkompetanse</li><li>§ 4. Utfyllende regler</li><li>§ 5. Søkere med utenlandsk utdanning</li><li>§ 6. Kvoter</li><li>§ 7. Rangering av søkere til masterstudier</li><li>§ 8. Opptak utenom rangeringsreglene</li><li>§ 9. Opptakskomité/opptaksnemnd</li><li>§ 10. Klage</li><li>§ 11. Søknadsfrist</li><li>§ 12. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2010-03-01-306" id="dokument"><h1>Forskrift om opptak til masterstudier ved Høgskolen i Hedmark</h1><article class="legalArticle" data-lovdata-URL="LTI/forskrift/2010-03-01-306/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for opptak til mastergradsstudier ved Høgskolen i Hedmark. Bestemmelsene omfatter mastergrad av 120 studiepoengs omfang og erfaringsbasert mastergrad av 90-120 studiepoengs omfang.</article></article><article class="legalArticle" data-lovdata-URL="LTI/forskrift/2010-03-01-306/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Minstekrav for opptak til mastergradsstudier</span></h2><article class="legalP" id="paragraf-2-ledd-1">Opptaksgrunnlag framgår av § 3 og § 5 i nasjonal forskrift om krav til mastergrad, fastsatt av Kunnskapsdepartementet.<ul class="defaultList"><li data-li-identifier="(1)" data-name="(1)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">For opptak til mastergrad av 120 studiepoengs omfang (§ 3) må ett av følgende utdanningsløp være fullført og bestått: <ul class="defaultList"><li data-li-identifier="-" data-name="-"><article class="listArticle" id="paragraf-2-ledd-1-punkt-1-ledd-1-punkt-1"><article class="legalP" id="paragraf-2-ledd-1-punkt-1-ledd-1-punkt-1-ledd-1">bachelorgrad</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-1-ledd-1-punkt-2"><article class="legalP" id="paragraf-2-ledd-1-punkt-1-ledd-1-punkt-2-ledd-1">cand.mag.-grad</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-1-ledd-1-punkt-3"><article class="legalP" id="paragraf-2-ledd-1-punkt-1-ledd-1-punkt-3-ledd-1">annen grad eller utdanningsløp av minimum 3 års omfang</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-1-ledd-1-punkt-4"><article class="legalP" id="paragraf-2-ledd-1-punkt-1-ledd-1-punkt-4-ledd-1">utdanning som i henhold til § 3-4 i lov om universiteter og høgskoler er godkjent som jevngod med ovennevnte grader eller utdanningsløp.</article></article></li></ul></article><article class="legalP" id="paragraf-2-ledd-1-punkt-1-ledd-2">Innenfor ett av de nevnte utdanningsløp må det inngå: <ul class="defaultList"><li data-li-identifier="-" data-name="-"><article class="listArticle" id="paragraf-2-ledd-1-punkt-1-ledd-2-punkt-1"><article class="legalP" id="paragraf-2-ledd-1-punkt-1-ledd-2-punkt-1-ledd-1">fordypning i fag, emne eller emnegruppe av minimum 80 studiepoengs omfang eller</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-1-ledd-2-punkt-2"><article class="legalP" id="paragraf-2-ledd-1-punkt-1-ledd-2-punkt-2-ledd-1">integrert utdanning av minimum 120 studiepoengs omfang innenfor fagområdet for mastergrad.</article></article></li></ul></article></article></li><li data-li-identifier="(2)" data-name="(2)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">For opptak til erfaringsbasert mastergrad av 90 eller 120 poengs omfang (§ 5) må ett av følgende utdanningsløp være fullført og bestått: <ul class="defaultList"><li data-li-identifier="-" data-name="-"><article class="listArticle" id="paragraf-2-ledd-1-punkt-2-ledd-1-punkt-1"><article class="legalP" id="paragraf-2-ledd-1-punkt-2-ledd-1-punkt-1-ledd-1">bachelorgrad</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-2-ledd-1-punkt-2"><article class="legalP" id="paragraf-2-ledd-1-punkt-2-ledd-1-punkt-2-ledd-1">cand.mag.-grad</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-2-ledd-1-punkt-3"><article class="legalP" id="paragraf-2-ledd-1-punkt-2-ledd-1-punkt-3-ledd-1">annen grad eller utdanningsløp av minimum 3 års omfang</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-2-ledd-1-punkt-4"><article class="legalP" id="paragraf-2-ledd-1-punkt-2-ledd-1-punkt-4-ledd-1">utdanning som i henhold til § 3-4 i lov om universiteter og høgskoler er godkjent som jevngod med ovennevnte grader eller utdanningsløp.</article></article></li></ul></article><article class="legalP" id="paragraf-2-ledd-1-punkt-2-ledd-2">I tillegg kreves minst 2 års relevant yrkespraksis etter fullført grunnutdanning.</article></article></li></ul></article></article><article class="legalArticle" data-lovdata-URL="LTI/forskrift/2010-03-01-306/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Minstekrav for opptak til mastergradsstudier på grunnlag av realkompetanse</span></h2><article class="legalP" id="paragraf-3-ledd-1">For opptak på grunnlag av realkompetanse gjelder bestemmelsene gitt i forskrift om opptak til studier ved Høgskolen i Hedmark, § 4-4.</article></article><article class="legalArticle" data-lovdata-URL="LTI/forskrift/2010-03-01-306/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utfyllende regler</span></h2><article class="legalP" id="paragraf-4-ledd-1">I studieplaner fastsettes eventuelt nærmere krav til opptaksgrunnlag for det enkelte mastergradsstudium, herunder eventuelle karakterkrav.</article></article><article class="legalArticle" data-lovdata-URL="LTI/forskrift/2010-03-01-306/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Søkere med utenlandsk utdanning</span></h2><article class="numberedLegalP" data-numerator="1" id="paragraf-5-nummer-1">(1) Søkere med utenlandsk utdanning må dokumentere at denne utdanningen i nivå og omfang tilsvarer norsk utdanning som gir grunnlag for opptak. Søkere blir vurdert i samsvar med tilrådingene fra Nasjonalt organ for kvalitet i utdanningen (NOKUT) for eventuell godkjenning av høyere utdanning.</article><article class="numberedLegalP" data-numerator="2" id="paragraf-5-nummer-2">(2) Søkere med annet morsmål enn norsk eller et annet nordisk språk, må dokumentere kunnskaper i norsk tilsvarende kravene som stilles i nasjonal forskrift om opptak til høyere utdanning i § 2-1 og § 2-2. Kravet om dokumentasjon av norskkunnskaper gjelder ikke for engelskspråklige studier.</article><article class="numberedLegalP" data-numerator="3" id="paragraf-5-nummer-3">(3) Søkere må dokumentere kunnskaper i engelsk tilsvarende kravene som stilles i nasjonal forskrift om opptak til høyere utdanning § 2-1 og § 2-2 og nedfelt i GSU-listen.</article></article><article class="legalArticle" data-lovdata-URL="LTI/forskrift/2010-03-01-306/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kvoter</span></h2><article class="legalP" id="paragraf-6-ledd-1">Styret kan fastsette kvoter dersom særskilte behov tilsier en slik ordning. Kvote er et bestemt antall eller en bestemt andel av studieplassene som fordeles blant søkere som tilfredsstiller nærmere bestemte krav. Normalordningen skal være at opptak til masterstudier foretas uten bruk av kvoter.</article></article><article class="legalArticle" data-lovdata-URL="LTI/forskrift/2010-03-01-306/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Rangering av søkere til masterstudier</span></h2><article class="legalP" id="paragraf-7-ledd-1">Dersom det er flere kvalifiserte søkere enn antall studieplasser, rangeres søkerne på følgende grunnlag:<ul class="defaultList"><li data-li-identifier="(1)" data-name="(1)"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">Søkere med bachelorgrad eller annen utdanning av 180 studiepoengs omfang som er godkjent som opptaksgrunnlag, rangeres på grunnlag av vektet gjennomsnitt av alle eksamener som inngår i denne utdanningen.</article></article></li><li data-li-identifier="(2)" data-name="(2)"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">For søkere med cand.mag.-grad, allmennlærer-/grunnskolelærerutdanning eller annen utdanning som omfatter mer enn 180 studiepoeng, foretas rangeringen på grunnlag av vektet gjennomsnitt av eksamener i 180 studiepoeng. Fag, emne eller emnegruppe av minimum 80 studiepoengs omfang eller integrert utdanning av minimum 120 studiepoengs omfang, jf. § 2 pkt. (1), skal inngå i grunnlaget for rangering. For øvrig velges de eksamener som gir gunstigst resultat for søkeren.</article></article></li><li data-li-identifier="(3)" data-name="(3)"><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">For søkere som får godkjent realkompetanse som en del av sitt opptaksgrunnlag, gjelder rangeringsbestemmelsene gitt i forskrift om opptak til studier ved Høgskolen i Hedmark, § 5-5 pkt. (2).</article></article></li><li data-li-identifier="(4)" data-name="(4)"><article class="listArticle" id="paragraf-7-ledd-1-punkt-4"><article class="legalP" id="paragraf-7-ledd-1-punkt-4-ledd-1">Med vektet gjennomsnitt menes gjennomsnittet av alle karakterer på vitnemålet vektet i forhold til antall studiepoeng/vekttall på hver karakterenhet.</article></article></li><li data-li-identifier="(5)" data-name="(5)"><article class="listArticle" id="paragraf-7-ledd-1-punkt-5"><article class="legalP" id="paragraf-7-ledd-1-punkt-5-ledd-1">For omregning av karakterer for søkere som grunnlag for utregning av vektet gjennomsnitt gjelder: <table><caption data-caption-placement="before"><i>Omregning av karakterer til poeng:</i></caption><thead><tr><th data-text-align="left" data-vertical-align="top"><i>Poeng</i></th><th data-text-align="left" data-vertical-align="top"><i>5</i></th><th data-text-align="left" data-vertical-align="top"><i>4</i></th><th data-text-align="left" data-vertical-align="top"><i>3</i></th><th data-text-align="left" data-vertical-align="top"><i>2</i></th><th data-text-align="left" data-vertical-align="top"><i>1</i></th></tr></thead><tbody><tr><td data-text-align="left" data-vertical-align="top">Kar.</td><td data-text-align="left" data-vertical-align="top">A</td><td data-text-align="left" data-vertical-align="top">B</td><td data-text-align="left" data-vertical-align="top">C</td><td data-text-align="left" data-vertical-align="top">D</td><td data-text-align="left" data-vertical-align="top">E</td></tr><tr><td data-text-align="left" data-vertical-align="top">Kar. realfag</td><td data-text-align="left" data-vertical-align="top">1.0-1.6</td><td data-text-align="left" data-vertical-align="top">1.7-2.3</td><td data-text-align="left" data-vertical-align="top">2.4-2.8</td><td data-text-align="left" data-vertical-align="top">2.9-3.4</td><td data-text-align="left" data-vertical-align="top">3.5-4.0</td></tr><tr><td data-text-align="left" data-vertical-align="top">Kar. andre</td><td data-text-align="left" data-vertical-align="top">1.0-2.2</td><td data-text-align="left" data-vertical-align="top">2.3-2.5</td><td data-text-align="left" data-vertical-align="top">2.6-3.0</td><td data-text-align="left" data-vertical-align="top">3.1-3.5</td><td data-text-align="left" data-vertical-align="top">3.6-4.0</td></tr><tr><td data-text-align="left" data-vertical-align="top">Kar.</td><td data-text-align="left" data-vertical-align="top">S</td><td data-text-align="left" data-vertical-align="top">Mtf</td><td colspan="2" data-text-align="center" data-vertical-align="top">Tf</td><td data-text-align="left" data-vertical-align="top">Ng</td></tr><tr><td data-text-align="left" data-vertical-align="top">Kar.</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">Bestått</td><td data-text-align="left" data-vertical-align="top" /><td data-text-align="left" data-vertical-align="top" /></tr></tbody></table></article></article></li><li data-li-identifier="(6)" data-name="(6)"><article class="listArticle" id="paragraf-7-ledd-1-punkt-6"><article class="legalP" id="paragraf-7-ledd-1-punkt-6-ledd-1">Ved opptak til mastergradsutdanning, jf. § 2 pkt. (1) i denne forskrift, gis tilleggspoeng for: <ul class="defaultList"><li data-li-identifier="a)" data-name="a)"><article class="listArticle" id="paragraf-7-ledd-1-punkt-6-ledd-1-punkt-1"><article class="legalP" id="paragraf-7-ledd-1-punkt-6-ledd-1-punkt-1-ledd-1">Utdanning utover opptaksgrunnlaget på 180 studiepoeng, etter følgende regler: <ul class="defaultList"><li data-li-identifier="-" data-name="-"><article class="listArticle" id="paragraf-7-ledd-1-punkt-6-ledd-1-punkt-1-ledd-1-punkt-1"><article class="legalP" id="paragraf-7-ledd-1-punkt-6-ledd-1-punkt-1-ledd-1-punkt-1-ledd-1">0.5 poeng for 30 studiepoeng, maksimalt 2.0 poeng.</article></article></li></ul></article></article></li></ul></article></article></li><li data-li-identifier="(7)" data-name="(7)"><article class="listArticle" id="paragraf-7-ledd-1-punkt-7"><article class="legalP" id="paragraf-7-ledd-1-punkt-7-ledd-1">Ved opptak til erfaringsbasert mastergradsutdanning, jf. § 2 pkt. (1) i denne forskrift, gis tilleggspoeng for: <ul class="defaultList"><li data-li-identifier="a)" data-name="a)"><article class="listArticle" id="paragraf-7-ledd-1-punkt-7-ledd-1-punkt-1"><article class="legalP" id="paragraf-7-ledd-1-punkt-7-ledd-1-punkt-1-ledd-1">Utdanning utover opptaksgrunnlaget på 180 studiepoeng, etter følgende regler: <ul class="defaultList"><li data-li-identifier="-" data-name="-"><article class="listArticle" id="paragraf-7-ledd-1-punkt-7-ledd-1-punkt-1-ledd-1-punkt-1"><article class="legalP" id="paragraf-7-ledd-1-punkt-7-ledd-1-punkt-1-ledd-1-punkt-1-ledd-1">0.5 poeng for 30 studiepoeng, maksimalt 2.0 poeng.</article></article></li></ul></article></article></li><li data-li-identifier="b)" data-name="b)"><article class="listArticle" id="paragraf-7-ledd-1-punkt-7-ledd-1-punkt-2"><article class="legalP" id="paragraf-7-ledd-1-punkt-7-ledd-1-punkt-2-ledd-1">Relevant yrkeserfaring utover minstekravet på 2 år, etter følgende regler: <ul class="defaultList"><li data-li-identifier="-" data-name="-"><article class="listArticle" id="paragraf-7-ledd-1-punkt-7-ledd-1-punkt-2-ledd-1-punkt-1"><article class="legalP" id="paragraf-7-ledd-1-punkt-7-ledd-1-punkt-2-ledd-1-punkt-1-ledd-1">0.5 poeng pr. år relevant yrkeserfaring (heltid), maksimalt 3.0 poeng.</article><article class="legalP" id="paragraf-7-ledd-1-punkt-7-ledd-1-punkt-2-ledd-1-punkt-1-ledd-2">For halv stilling i ett år gis 0.25 poeng.</article></article></li></ul></article></article></li></ul></article></article></li><li data-li-identifier="(8)" data-name="(8)"><article class="listArticle" id="paragraf-7-ledd-1-punkt-8"><article class="legalP" id="paragraf-7-ledd-1-punkt-8-ledd-1">Tilleggspoeng for egne studenter kan gis der dette er ønskelig. Det kan gis inntil 3.0 poeng til søkere som er interne avgangsstudenter. Slik ordning fastsettes eventuelt i studieplanen.</article></article></li><li data-li-identifier="(9)" data-name="(9)"><article class="listArticle" id="paragraf-7-ledd-1-punkt-9"><article class="legalP" id="paragraf-7-ledd-1-punkt-9-ledd-1">Ved lik konkurransepoengsum rangeres eldre søker foran yngre.</article></article></li></ul></article></article><article class="legalArticle" data-lovdata-URL="LTI/forskrift/2010-03-01-306/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Opptak utenom rangeringsreglene</span></h2><article class="legalP" id="paragraf-8-ledd-1">Inntil 15 % av søkere kan tas opp utenom rangeringsreglene i § 7. Dette kan gjelde:<ul class="defaultList"><li data-li-identifier="(1)" data-name="(1)"><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1">der søker ikke kan poengberegnes etter rangeringsreglene i § 7 i denne forskrift</article></article></li><li data-li-identifier="(2)" data-name="(2)"><article class="listArticle" id="paragraf-8-ledd-1-punkt-2"><article class="legalP" id="paragraf-8-ledd-1-punkt-2-ledd-1">søkere som dokumenterer at sykdom, funksjonshemming eller andre tungtveiende grunner gir grunn til å anta at eksamensresultatene ikke gir et riktig bilde av søkerens kvalifikasjoner.</article></article></li></ul></article></article><article class="legalArticle" data-lovdata-URL="LTI/forskrift/2010-03-01-306/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Opptakskomité/opptaksnemnd</span></h2><article class="legalP" id="paragraf-9-ledd-1">Opptak etter § 3 og § 8 kan foretas av en opptakskomité, opptaksnemnd eller tilsvarende.</article></article><article class="legalArticle" data-lovdata-URL="LTI/forskrift/2010-03-01-306/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Klage</span></h2><article class="legalP" id="paragraf-10-ledd-1">Klage på opptak behandles av høgskolens klagenemnd.</article></article><article class="legalArticle" data-lovdata-URL="LTI/forskrift/2010-03-01-306/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Søknadsfrist</span></h2><article class="legalP" id="paragraf-11-ledd-1">Søknadsfrist er normalt 1. mars.</article><article class="legalP" id="paragraf-11-ledd-2">Engelskspråklige masterstudier kan ha 1. februar som søknadsfrist.</article></article><article class="legalArticle" data-lovdata-URL="LTI/forskrift/2010-03-01-306/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" id="paragraf-12-ledd-1">Forskriften trer i kraft straks.</article></article></main></body></html>