<?xml version="1.0"?>
<!DOCTYPE html>
<html lang="no">
  <head>
    <title>Vedtak etter merverdiavgiftsloven &#xA7; 19-3 om fritak fra plikten til &#xE5; beregne merverdiavgift for Direktoratet for utviklingssamarbeid (Norad)</title>
    <base href="https://lovdata.no/"/>
  </head>
  <body>
    <header class="documentHeader" id="hode">
      <dl class="data-document-key-info">
        <dt class="legacyID">Datokode</dt>
        <dd class="legacyID">FOR-2010-05-06-647</dd>
        <dt class="dokid">DokumentID</dt>
        <dd class="dokid">LTI/forskrift/2010-05-06-647</dd>
        <dt class="ministry">Departement</dt>
        <dd class="ministry">
          <ul>
            <li>Finansdepartementet</li>
          </ul>
        </dd>
        <dt class="publishedIn">Publisert i</dt>
        <dd class="publishedIn">I 2010 hefte 6 s 1002</dd>
        <dt class="dateInForce">I kraft fra</dt>
        <dd class="dateInForce">2010-05-06</dd>
        <dt class="appliesTo">Gjelder for</dt>
        <dd class="appliesTo">Norge</dd>
        <dt class="basedOn">Hjemmel</dt>
        <dd class="basedOn">
          <ul>
            <li>lov/2009-06-19-58/&#xA7;19-3</li>
            <li>forskrift/2009-09-23-1214</li>
          </ul>
        </dd>
        <dt class="dateOfPublication">Kunngjort</dt>
        <dd class="dateOfPublication">2010-05-07 15:40</dd>
        <dt class="journalNumber">Journalnummer</dt>
        <dd class="journalNumber">2010-0421</dd>
        <dt class="titleShort">Korttittel</dt>
        <dd class="titleShort">Vedtak om mva-fritak &#x2013; Norad</dd>
        <dt class="title">Tittel</dt>
        <dd class="title">Vedtak etter merverdiavgiftsloven &#xA7; 19-3 om fritak fra plikten til &#xE5; beregne merverdiavgift for Direktoratet for utviklingssamarbeid (Norad)</dd>
        <dt class="miscInformation">Annet om dokumentet</dt>
        <dd class="miscInformation"><strong>Hjemmel:</strong> Fastsatt av Skattedirektoratet 6. mai 2010 med hjemmel i lov 19. juni 2009 nr. 58 om merverdiavgift (merverdiavgiftsloven) &#xA7; 19-3 f&#xF8;rste ledd, jf. delegeringsvedtak 23. september 2009 nr. 1214.</dd>
        <dt class="refid">RefID</dt>
        <dd class="refid">forskrift/2010-05-06-647</dd>
        <dt class="table-of-contents">Innhold</dt>
        <dd class="table-of-contents">
          <ul class="tocTopUl">
            <li>Vedtak etter merverdiavgiftsloven &#xA7; 19-3 om fritak fra plikten til &#xE5; beregne merverdiavgift for Direktoratet for utviklingssamarbeid (Norad)</li>
          </ul>
        </dd>
      </dl>
    </header>
    <main class="documentBody" data-lovdata-URL="LTI/forskrift/2010-05-06-647" id="dokument">
      <h1>Vedtak etter merverdiavgiftsloven &#xA7; 19-3 om fritak fra plikten til &#xE5; beregne merverdiavgift for Direktoratet for utviklingssamarbeid (Norad)</h1>
      <article class="legalP" id="ledd-1">Vi viser til Deres brev av 22. mars 2010 hvor det s&#xF8;kes om fritak fra plikten til &#xE5; beregne merverdiavgift av omsetning av tjenester som omsettes til Norad av norske n&#xE6;ringsdrivende og som gjelder konkrete prosjekter i utviklingsland.</article>
      <article class="legalP" id="ledd-2">Merverdiavgiftsloven 1969 &#xA7; 70 er videref&#xF8;rt i merverdiavgiftsloven 2009 &#xA7; 19-3 f&#xF8;rste ledd, og myndigheten til &#xE5; treffe vedtak er ved Finansdepartementets brev av 23. september 2009 nr. 1214 delegert til Skattedirektoratet. Delegeringen inneb&#xE6;rer ingen endring av tidligere delegeringspraksis under merverdiavgiftsloven 1969 &#xA7; 70. Skattedirektoratet er blant annet gitt myndighet til &#xE5; innvilge og avsl&#xE5; alle s&#xF8;knader om videref&#xF8;ring av tidligere gitt enkeltvedtak.</article>
      <article class="legalP" id="ledd-3">Finansdepartementet vedtok 5. oktober 1972 med hjemmel i merverdiavgiftsloven (1969) &#xA7; 70 &#xE5; gi fritak for merverdiavgift for tjenester som omsettes til Norad av norske n&#xE6;ringsdrivende og som gjelder konkrete prosjekter i utviklingsland.</article>
      <article class="legalP" id="ledd-4">En utvidelse av fritaket ble vurdert av Finansdepartementet i brev av 14. februar 2006 til Utenriksdepartementet. Finansdepartementet uttalte da at fritaket for Norad inneb&#xE6;rer at det gis fritak for merverdiavgift selv om vilk&#xE5;rene i merverdiavgiftsloven (1969) &#xA7; 16 f&#xF8;rste ledd nr. 1 bokstav a, jf. MVA-forskrift nr. 24, ikke er oppfylt. Man ans&#xE5; ikke at det forel&#xE5; tilstrekkelige grunner til &#xE5; utvide fritaket til ogs&#xE5; &#xE5; omfatte bistandsaktiviteter forvaltet av Utenriksdepartementet eller NORFUND.</article>
      <article class="legalP" id="ledd-5">Det er i s&#xF8;knaden av 22. mars 2010 anf&#xF8;rt at det er av stor betydning &#xE5; f&#xE5; opprettholde gjeldende ordning, idet en endring av fritaket vil utgj&#xF8;re en betydelig &#xF8;kning av kostnader ved kj&#xF8;p av tjenester. Det foreligger ikke opplysning om forhold som tilsier at sp&#xF8;rsm&#xE5;let om fritak b&#xF8;r vurderes annerledes i dag enn da Finansdepartementet innvilget fritak den 5. oktober 1972. Skattedirektoratet anser s&#xF8;knaden som en s&#xF8;knad om videref&#xF8;ring av eksisterende/tilsvarende fritak som tidligere er innvilget av Finansdepartementet. Skattedirektoratet har derfor myndighet til &#xE5; treffe vedtak i saken.</article>
      <article class="legalP" id="ledd-6">Skattedirektoratet finner i medhold av merverdiavgiftsloven &#xA7; 19-3 f&#xF8;rste ledd inntil videre &#xE5; kunne frita tjenester som faktureres til Direktoratet for utviklingssamarbeid (Norad) av norske n&#xE6;ringsdrivende og som gjelder konkrete prosjekter i utviklingsland, for merverdiavgift.</article>
      <article class="legalP" id="ledd-7">Fritaket gis med virkning fra dags dato, og erstatter tidligere vedtak gitt i medhold av merverdiavgiftsloven 1969.</article>
    </main>
  </body>
</html>
