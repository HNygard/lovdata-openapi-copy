<!DOCTYPE html><html lang="no"><head><title>Forskrift om endring i forskrift om eierkontroll i finansinstitusjoner</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-05-19-705</dd><dt class="dokid">DokumentID</dt><dd class="dokid">LTI/forskrift/2010-05-19-705</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 6 s 1144</dd><dt class="dateInForce">I kraft fra</dt><dd class="dateInForce">2010-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-12-18-1639</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-10-40/§2-2</li><li>lov/1988-06-10-40/§2-3</li></ul></dd><dt class="dateOfPublication">Kunngjort</dt><dd class="dateOfPublication">2010-05-21 14:45</dd><dt class="journalNumber">Journalnummer</dt><dd class="journalNumber">2010-0442</dd><dt class="titleShort">Korttittel</dt><dd class="titleShort">Endr. i forskrift om eierkontroll</dd><dt class="title">Tittel</dt><dd class="title">Forskrift om endring i forskrift om eierkontroll i finansinstitusjoner</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 19. mai 2010 med hjemmel i lov 10. juni 1988 nr. 40 om finansieringsvirksomhet og finansinstitusjoner (finansieringsvirksomhetsloven) § 2-2 sjette ledd og § 2-3 annet ledd annet punktum.</dd><dt class="refid">RefID</dt><dd class="refid">forskrift/2010-05-19-705</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om eierkontroll i finansinstitusjoner<ul class="tocSubUl"><li>I<ul class="tocSubUl"><li>§ 1. Avgjørelsesmyndighet</li><li>§ 2. Melding om erverv av eierandel i finansinstitusjoner</li><li>§ 3. Erverver fra annen stat i Det europeisk økonomiske samarbeidsområde</li><li>§ 5. Avhendelse av kvalifiserte eierandeler</li><li>§ 6. Meldeplikt for finansinstitusjoner om nye eiere mv.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2010-05-19-705" id="dokument"><h1>Forskrift om endring i forskrift om eierkontroll i finansinstitusjoner</h1><section class="section" data-name="kapI" id="kapittel-1" data-lovdata-URL="LTI/forskrift/2010-05-19-705/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 18. desember 2003 nr. 1639 om eierkontroll i finansinstitusjoner gjøres følgende endringer:</article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Avgjørelsesmyndighet</span></span><article class="legalP" id="kapittel-1-foreslåttparagraf-1-ledd-1">Melding om erverv som omfattes av finansieringsvirksomhetsloven § 2-2 første ledd sendes Finanstilsynet med gjenpart til Finansdepartementet. Finanstilsynet skal omgående skriftlig bekrefte at meldingen er mottatt.</article><article class="legalP" id="kapittel-1-foreslåttparagraf-1-ledd-2">Spørsmålet om tillatelse skal gis til gjennomføring av det erverv meldingen omhandler, avgjøres av Finansdepartementet i saker av viktighet og/eller prinsipiell karakter. Kurante saker avgjøres av Finanstilsynet.</article><article class="legalP" id="kapittel-1-foreslåttparagraf-1-ledd-3">I saker som skal avgjøres av Finansdepartementet, skal Finanstilsynet ha avgitt sin tilrådning innen førti arbeidsdager etter at Finanstilsynet har bekreftet å ha mottatt melding som nevnt i første ledd, med mindre annet bestemmes av departementet.</article></article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Melding om erverv av eierandel i finansinstitusjoner</span></span><article class="legalP" id="kapittel-1-foreslåttparagraf-2-ledd-1">Melding om erverv som omfattes av finansieringsvirksomhetsloven § 2-2 første ledd skal inneholde opplysninger om følgende forhold:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">Erververens fulle navn, adresse og organisasjons-, D- eller fødselsnummer. Utenlandske statsborgere som ikke har norsk fødselsnummer eller D-nummer, skal opplyse fødselsdato og nasjonalitet. Utenlandske foretak skal opplyse om hovedkontorets hjemstat</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">Finansinstitusjonens navn, adresse og organisasjonsnummer, samt erververens vurdering av finansinstitusjonens økonomiske stilling og virksomhet</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">Erververens samlede eierandel i finansinstitusjonen, jf. finansieringsvirksomhetsloven § 2-2 fjerde og femte ledd</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1">Størrelsen på den eierandel det tas sikte på å erverve</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-2-ledd-1-punkt-5"><article class="legalP" id="kapittel-1-foreslåttparagraf-2-ledd-1-punkt-5-ledd-1">Erververens næringsvirksomhet og tilgjengelige økonomiske ressurser</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-2-ledd-1-punkt-6"><article class="legalP" id="kapittel-1-foreslåttparagraf-2-ledd-1-punkt-6-ledd-1">Erververens eierinteresser i andre finansinstitusjoner</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-2-ledd-1-punkt-7"><article class="legalP" id="kapittel-1-foreslåttparagraf-2-ledd-1-punkt-7-ledd-1">Andre innehavere av eierandel i finansinstitusjonen som erververen skal konsolideres med</article></article></li><li data-li-identifier="8." data-name="8."><article class="listArticle" id="kapittel-1-foreslåttparagraf-2-ledd-1-punkt-8"><article class="legalP" id="kapittel-1-foreslåttparagraf-2-ledd-1-punkt-8-ledd-1">Formål med ervervet. Medfører ervervet at finansinstitusjonen blir erververens datterselskap, skal det gis opplysninger om organiseringen og virksomheten i det konsern institusjonen vil inngå i</article></article></li><li data-li-identifier="9." data-name="9."><article class="listArticle" id="kapittel-1-foreslåttparagraf-2-ledd-1-punkt-9"><article class="legalP" id="kapittel-1-foreslåttparagraf-2-ledd-1-punkt-9-ledd-1">Om erververen har vært begjært konkurs eller underlagt konkursbehandling i løpet av de ti siste år i Norge eller i utlandet. Det samme gjelder gjeldsforhandling</article></article></li><li data-li-identifier="10." data-name="10."><article class="listArticle" id="kapittel-1-foreslåttparagraf-2-ledd-1-punkt-10"><article class="legalP" id="kapittel-1-foreslåttparagraf-2-ledd-1-punkt-10-ledd-1">Om erververen i løpet av de siste ti år har vært dømt for et straffbart forhold, herunder ilagt forelegg i form av bot eller inndragning for et straffbart forhold, i Norge eller i utlandet</article></article></li><li data-li-identifier="11." data-name="11."><article class="listArticle" id="kapittel-1-foreslåttparagraf-2-ledd-1-punkt-11"><article class="legalP" id="kapittel-1-foreslåttparagraf-2-ledd-1-punkt-11-ledd-1">Om erververen er tiltalt eller siktet for et straffbart forhold i Norge eller utlandet</article></article></li><li data-li-identifier="12." data-name="12."><article class="listArticle" id="kapittel-1-foreslåttparagraf-2-ledd-1-punkt-12"><article class="legalP" id="kapittel-1-foreslåttparagraf-2-ledd-1-punkt-12-ledd-1">Om erververen i løpet av de siste ti år har vært skjønnsliknet eller ilagt tilleggsskatt eller tilsvarende i Norge eller utlandet</article></article></li><li data-li-identifier="13." data-name="13."><article class="listArticle" id="kapittel-1-foreslåttparagraf-2-ledd-1-punkt-13"><article class="legalP" id="kapittel-1-foreslåttparagraf-2-ledd-1-punkt-13-ledd-1">Om erververen i løpet av de siste ti år har blitt ilagt gebyr eller løpende mulkt i henhold til kredittilsynsloven, børsloven, regnskapsloven eller verdipapirlovgivningen eller tilsvarende lover i utlandet</article></article></li><li data-li-identifier="14." data-name="14."><article class="listArticle" id="kapittel-1-foreslåttparagraf-2-ledd-1-punkt-14"><article class="legalP" id="kapittel-1-foreslåttparagraf-2-ledd-1-punkt-14-ledd-1">Om erververen i løpet av de siste ti år har hatt styreverv eller kvalifisert eierandel i eller vært daglig leder for foretak som i samme periode har vært involvert i forhold som nevnt i punkt 9, 10, 11, 12 eller 13</article></article></li><li data-li-identifier="15." data-name="15."><article class="listArticle" id="kapittel-1-foreslåttparagraf-2-ledd-1-punkt-15"><article class="legalP" id="kapittel-1-foreslåttparagraf-2-ledd-1-punkt-15-ledd-1">Om erververen tidligere har vært vurdert som innehaver av kvalifisert eierandel i finansinstitusjon i Norge eller utlandet</article></article></li><li data-li-identifier="16." data-name="16."><article class="listArticle" id="kapittel-1-foreslåttparagraf-2-ledd-1-punkt-16"><article class="legalP" id="kapittel-1-foreslåttparagraf-2-ledd-1-punkt-16-ledd-1">Andre forhold som erververen antar kan ha betydning for vurderingen av om det skal gis tillatelse til gjen nomføringen av ervervet, jf. finansieringsvirksomhetsloven § 2-4.</article></article></li></ul></article><article class="legalP" id="kapittel-1-foreslåttparagraf-2-ledd-2">Dersom erververen er et foretak, skal det i tillegg gis opplysninger som nevnt i første ledd nr. 1, 3, 5, 6, 9, 10, 11, 12, 13, 14, 15 og 16 om personer i foretakets styre, daglig ledelse og om eiere med en kvalifisert eierandel i foretaket. Dersom noen av disse eierne er en juridisk person, kan Finanstilsynet kreve å få oppgitt tilsvarende opplysninger om personer i dette foretakets styre, daglig ledelse og eiere med kvalifisert eierandel i dette foretaket og dets eventuelle morselskap.</article><article class="legalP" id="kapittel-1-foreslåttparagraf-2-ledd-3">Finanstilsynet kan kreve andre opplysninger som kan ha betydning for søknaden.</article></article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Erverver fra annen stat i Det europeisk økonomiske samarbeidsområde</span></span><article class="legalP" id="kapittel-1-foreslåttparagraf-3-ledd-1">Dersom erververen er en kredittinstitusjon, forsikringsselskap, verdipapirforetak eller forvaltningsselskap for verdipapirfond med tillatelse i en annen EØS-stat, skal Finanstilsynet før avgjørelse fattes konsultere vedkommende myndigheter i den stat det gjelder. Det samme gjelder dersom erververen er morselskap for slik institusjon med tillatelse i en annen EØS-stat eller en fysisk eller juridisk person som kontrollerer en institusjon med tillatelse i en annen EØS-stat.</article></article> <article class="defaultP" margin-top="true">§ 4 oppheves.</article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Avhendelse av kvalifiserte eierandeler</span></span><article class="legalP" id="kapittel-1-foreslåttparagraf-4-ledd-1">I meldingen til Finanstilsynet som angitt i finansieringsvirksomhetsloven § 2-2 tredje ledd, skal eiere som vil avhende en kvalifisert eierandel på annen måte enn over børs, oppgi erververs navn, adresse og organisasjons- eller fødselsnummer, størrelsen av den aktuelle eierandelen og hvilken finansinstitusjon avhendelsen gjelder.</article></article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Meldeplikt for finansinstitusjoner om nye eiere mv.</span></span><article class="legalP" id="kapittel-1-foreslåttparagraf-5-ledd-1">Finansinstitusjoner skal snarest gi Finanstilsynet melding om erverv som innebærer at noen er eller blir eier av kvalifiserte eierandeler i finansinstitusjonen. Det samme gjelder erverv som innebærer at en eierandel vil utgjøre eller overstige de prosentgrensene som er angitt i finansieringsvirksomhetsloven § 2-2 første ledd. Meldeplikten gjelder også ved avhendelse av kvalifiserte eierandeler eller avhendelse som innebærer at prosentgrensene som angitt i finansieringsvirksomhetsloven § 2-2 første ledd nås eller passeres.</article><article class="legalP" id="kapittel-1-foreslåttparagraf-5-ledd-2">Finansinstitusjoner skal senest én måned etter avholdt ordinær generalforsamling hvert år oversende til Finanstilsynet en melding med oversikt over eiere av kvalifiserte eierandeler i institusjonen. For finanskonsern kan morselskapet sende melding samlet for alle finansinstitusjonene i konsernet.</article><article class="legalP" id="kapittel-1-foreslåttparagraf-5-ledd-3">Melding etter første og andre ledd skal inneholde disse eiernes navn, adresse og organisasjons- eller fødselsnummer og angivelse av eierandelens størrelse.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2010-05-19-705/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juli 2010.</article></section></main></body></html>