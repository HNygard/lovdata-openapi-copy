<!DOCTYPE html><html lang="no"><head><title>Forskrift om regulering av fisket etter uer i ICES' statistikkområder XII og XIV og i NAFO-området utenfor noen stats jurisdiksjon, og i Grønlands økonomiske sone i 2010</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-02-26-250</dd><dt class="dokid">DokumentID</dt><dd class="dokid">LTI/forskrift/2010-02-26-250</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 3 s 413</dd><dt class="dateInForce">I kraft fra</dt><dd class="dateInForce">2010-01-01 – 2010-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§11</li><li>lov/2008-06-06-37/§16</li><li>lov/2008-06-06-37/§36</li><li>lov/2008-06-06-37/§47</li><li>forskrift/2001-10-16-4686</li><li>lov/1999-03-26-15/§20</li><li>lov/1999-03-26-15/§21</li><li>forskrift/2000-10-16-1670</li></ul></dd><dt class="dateOfPublication">Kunngjort</dt><dd class="dateOfPublication">2010-03-02 13:54</dd><dt class="journalNumber">Journalnummer</dt><dd class="journalNumber">2010-0188</dd><dt class="titleShort">Korttittel</dt><dd class="titleShort">Forskrift om uerfisket, 2010</dd><dt class="title">Tittel</dt><dd class="title">Forskrift om regulering av fisket etter uer i ICES' statistikkområder XII og XIV og i NAFO-området utenfor noen stats jurisdiksjon, og i Grønlands økonomiske sone i 2010</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 26. februar 2010 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 11, § 16, § 36 annet ledd og § 47, jf. delegeringsvedtak 16. oktober 2001 nr. 4686 og lov 26. mars 1999 nr. 15 om retten til å delta i fiske og fangst (deltakerloven) § 20 og § 21, jf. delegeringsvedtak 16. oktober 2000 nr. 1670.</dd><dt class="refid">RefID</dt><dd class="refid">forskrift/2010-02-26-250</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter uer i ICES' statistikkområder XII og XIV og i NAFO-området utenfor noen stats jurisdiksjon, og i Grønlands økonomiske sone i 2010<ul class="tocSubUl"><li>§ 1. Virkeområde</li><li>§ 2. Forbud</li><li>§ 3. Totalkvote</li><li>§ 4. Områdebegrensning</li><li>§ 5. Redskap</li><li>§ 6. Rapportering</li><li>§ 7. Omregningsfaktor</li><li>§ 8. Stopp i fisket</li><li>§ 9. Straff og inndragning</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2010-02-26-250" id="dokument"><h1>Forskrift om regulering av fisket etter uer i ICES' statistikkområder XII og XIV og i NAFO-området utenfor noen stats jurisdiksjon, og i Grønlands økonomiske sone i 2010</h1><article class="legalArticle" data-lovdata-URL="LTI/forskrift/2010-02-26-250/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskrift gjelder fiske etter uer i ICES' statistikkområder XII og XIV og i NAFO-området utenfor noen stats jurisdiksjon og i Grønlands økonomiske sone.</article></article><article class="legalArticle" data-lovdata-URL="LTI/forskrift/2010-02-26-250/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forbud</span></h2><article class="legalP" id="paragraf-2-ledd-1">Det er forbudt å fiske og levere uer med norske fartøy i ICES' statistikkområder XII og XIV og i NAFO-området utenfor noen stats jurisdiksjon og i Grønlands økonomiske sone.</article></article><article class="legalArticle" data-lovdata-URL="LTI/forskrift/2010-02-26-250/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Totalkvote</span></h2><article class="legalP" id="paragraf-3-ledd-1">Uten hensyn til forbudet i § 2 kan norske fartøy fiske inntil 1800 tonn uer med pelagisk trål og 400 tonn uer med line eller bunntrål ved Øst-Grønland. Fra 1. april kan det fiskes inntil 1691 tonn uer med pelagisk trål i internasjonalt farvann. Bare fartøy som har adgang til å delta i fisket i henhold til forskrift 27. november 2009 nr. 1445 om adgang til å delta i kystfartøygruppens fiske for 2010 (deltakerforskriften) i gruppen for konvensjonelle havfiskefartøy kan fiske på kvoten av uer med line.</article></article><article class="legalArticle" data-lovdata-URL="LTI/forskrift/2010-02-26-250/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Områdebegrensning</span></h2><article class="legalP" id="paragraf-4-ledd-1">I området avgrenset av nedenfor nevnte posisjoner kan det til sammen fiskes inntil 1184 tonn uer. Fisket i dette området er i perioden 1. april til 10. mai likevel begrenset til 254 tonn uer.<ul class="defaultList"><li data-li-identifier="1." data-name="1."><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">64° 45' N og 28° 30' W</article></article></li><li data-li-identifier="2." data-name="2."><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">62° 50' N og 25° 45' W</article></article></li><li data-li-identifier="3." data-name="3."><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">61° 55' N og 26° 45' W</article></article></li><li data-li-identifier="4." data-name="4."><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">61° 00' N og 26° 30' N</article></article></li><li data-li-identifier="5." data-name="5."><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">59° 00' N og 30° 00' W</article></article></li><li data-li-identifier="6." data-name="6."><article class="listArticle" id="paragraf-4-ledd-1-punkt-6"><article class="legalP" id="paragraf-4-ledd-1-punkt-6-ledd-1">59° 00' N og 34° 00' W</article></article></li><li data-li-identifier="7." data-name="7."><article class="listArticle" id="paragraf-4-ledd-1-punkt-7"><article class="legalP" id="paragraf-4-ledd-1-punkt-7-ledd-1">61° 30' N og 34° 00' W</article></article></li><li data-li-identifier="8." data-name="8."><article class="listArticle" id="paragraf-4-ledd-1-punkt-8"><article class="legalP" id="paragraf-4-ledd-1-punkt-8-ledd-1">62° 50' N og 36° 00' W og herfra til posisjon 1.</article></article></li></ul></article></article><article class="legalArticle" data-lovdata-URL="LTI/forskrift/2010-02-26-250/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Redskap</span></h2><article class="legalP" id="paragraf-5-ledd-1">Det er forbudt å bruke trål med maskevidde mindre enn 100 mm.</article></article><article class="legalArticle" data-lovdata-URL="LTI/forskrift/2010-02-26-250/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Rapportering</span></h2><article class="legalP" id="paragraf-6-ledd-1">Hver inngang og utgang av området definert i § 4 samt total fangst om bord skal føres i fangstdagboken. For fangst tatt innenfor det definerte området skal det føres kode «RCA» og for fangst tatt i NEAFC-området utenfor det definerte området skal det føres kode «XRR».</article><article class="legalP" id="paragraf-6-ledd-2">Det skal rapporteres i samsvar med forskrift 30. juni 1999 nr. 1499 om registrering og rapportering ved fiske utenfor noen stats fiskerijurisdiksjon. Ved fiske utenfor området definert i § 4 skal det i de ukentlige fangstmeldingene (CAT) og i melding om avslutning av fiske (COX) oppgis kode «XRR» i meldingens RA-felt.</article><article class="legalP" id="paragraf-6-ledd-3">Før inngang til området definert i § 4 skal det sendes en fangstmelding (CAT) som skal inneholde fangst tatt siden forrige melding. I fangstmeldingens RA-felt skal det oppgis kode «XRR» for det området fartøyet kommer fra.</article><article class="legalP" id="paragraf-6-ledd-4">Ved fiske innenfor området definert i § 4, skal det sendes daglige fangstmeldinger (CAT). Slike fangstmeldinger skal inneholde fangst tatt siden forrige melding og skal sendes etter at dagens fangstoperasjon er avsluttet. I fangstmeldingens RA-felt skal det oppgis kode «RCA».</article><article class="legalP" id="paragraf-6-ledd-5">Før utgang av området definert i § 4 skal det sendes en fangstmelding (CAT) som skal inneholde fangst tatt siden forrige melding. I fangstmeldingens RA-felt skal det oppgis kode «RCA» for det området fartøyet kommer fra.</article><article class="legalP" id="paragraf-6-ledd-6">Dersom fartøyet går ut av området definert i § 4 for å gå direkte inn i grønlandsk sone skal det sendes melding om avslutning av fiske (COX). I meldingens RA-felt skal det oppgis kode «RCA» for det området fartøyet kommer fra.</article><article class="legalP" id="paragraf-6-ledd-7">Rapporteringsreglene beskrevet ovenfor gjelder også i den delen av RCA-området som ligger Grønlands økonomiske sone, jf § 4.</article><article class="legalP" id="paragraf-6-ledd-8">Ved fiske på kvoten fastsatt i § 3 skal det sendes kopi til grønlandske myndigheter av alle fangst- og aktivitetsmeldinger.</article></article><article class="legalArticle" data-lovdata-URL="LTI/forskrift/2010-02-26-250/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Omregningsfaktor</span></h2><article class="legalP" id="paragraf-7-ledd-1">Ved beregning av kvantum rund vekt fra sløyd og hodekappet uer, inkludert såkalt «japankutt», skal det ved kvoteavregning og kontroll anvendes omregningsfaktor 1,70.</article></article><article class="legalArticle" data-lovdata-URL="LTI/forskrift/2010-02-26-250/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Stopp i fisket</span></h2><article class="legalP" id="paragraf-8-ledd-1">Fiskeridirektoratet kan stoppe fisket når kvotene som er angitt i § 3 er beregnet oppfisket.</article></article><article class="legalArticle" data-lovdata-URL="LTI/forskrift/2010-02-26-250/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Straff og inndragning</span></h2><article class="legalP" id="paragraf-9-ledd-1">Den som forsettlig eller uaktsomt overtrer bestemmelser gitt i eller i medhold av denne forskriften, straffes i henhold til lov 6. juni 2008 nr 37 om forvaltning av viltlevande marine ressursar § 61, § 62 og § 64 og lov 26. mars 1999 nr. 15 om retten til å delta i fiske og fangst § 31. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2010-02-26-250/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Denne forskriften trer i kraft 1. januar og gjelder til og med 31. desember 2010.</article></article></main></body></html>