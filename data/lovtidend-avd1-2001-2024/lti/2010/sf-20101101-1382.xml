<!DOCTYPE html><html lang="no"><head><title>Forskrift om endring i forskrift om kvalifikasjoner for elektrofagfolk</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-11-01-1382</dd><dt class="dokid">DokumentID</dt><dd class="dokid">LTI/forskrift/2010-11-01-1382</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 12 s 2114</dd><dt class="dateInForce">I kraft fra</dt><dd class="dateInForce">2010-11-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-12-14-1133</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1929-05-24-4/§12</li><li>forskrift/2003-09-01-1161</li></ul></dd><dt class="dateOfPublication">Kunngjort</dt><dd class="dateOfPublication">2010-11-02 13:45</dd><dt class="journalNumber">Journalnummer</dt><dd class="journalNumber">2010-0914</dd><dt class="titleShort">Korttittel</dt><dd class="titleShort">Endr. i forskrift om elektrofagfolk</dd><dt class="title">Tittel</dt><dd class="title">Forskrift om endring i forskrift om kvalifikasjoner for elektrofagfolk</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Direktoratet for samfunnssikkerhet og beredskap 1. november 2010 med hjemmel i lov 24. mai 1929 nr. 4 om tilsyn med elektriske anlegg og elektrisk utstyr (el-tilsynsloven) § 12 jf. delegeringsvedtak 1. september 2003 nr. 1161. <br /><strong>EØS-henvisninger:</strong> EØS-avtalen vedlegg VII nr. 1 (direktiv 2005/36/EF endret ved direktiv 2006/100/EF, forordning (EF) nr. 1430/2007 og forordning (EF) nr. 279/2009).</dd><dt class="refid">RefID</dt><dd class="refid">forskrift/2010-11-01-1382</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kvalifikasjoner for elektrofagfolk<ul class="tocSubUl"><li>I<ul class="tocSubUl"><li>§ 18. Kvalifikasjoner ved midlertidig tjenesteytelse i Norge for person fra EØS-stat</li><li>§ 19. Krav til dokumentasjon og melding ved midlertidig tjenesteytelse, for person fra EØS-stat</li><li>§ 20. Saksbehandling og kontroll av kvalifikasjoner ved midlertidig tjenesteytelse, for person fra EØS-stat</li><li>§ 21. Godkjenning på bakgrunn av yrkeserfaring, av person fra EØS-stat</li><li>§ 22. Godkjenning på grunnlag av kvalifikasjonsbevis, av person fra EØS-stat</li><li>§ 23. Prøveperiode eller egnethetstest ved søknad om godkjenning for person fra EØS-stat</li><li>§ 24. Dokumentasjon ved søknad om godkjenning for person fra EØS-stat</li><li>§ 25. Saksbehandling ved søknad om godkjenning for person fra EØS-stat</li><li>§ 26. Utstedelse av bekreftelse til bruk i annen EØS-stat</li><li>§ 27. Administrativt samarbeid med andre EØS-stater</li><li>§ 28. Språkkunnskaper</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2010-11-01-1382" id="dokument"><h1>Forskrift om endring i forskrift om kvalifikasjoner for elektrofagfolk</h1><section class="section" data-name="kapI" id="kapittel-1" data-lovdata-URL="LTI/forskrift/2010-11-01-1382/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 14. desember 1993 nr. 1133 om kvalifikasjoner for elektrofagfolk gjøres følgende endringer:</article> <article class="defaultP" margin-top="true">§ 11 nye fjerde og femte ledd skal lyde:</article><article class="legalP" id="kapittel-1-ledd-2">For søknad om tillatelse til å forestå utførelse og vedlikehold herunder reparasjon av elektriske anlegg innenfor et begrenset virkefelt, skal saksbehandlingsfristen som nevnt i tjenesteloven § 11 første ledd være 3 måneder.</article><article class="legalP" id="kapittel-1-ledd-3">Tjenesteloven § 11 annet ledd om at tillatelse anses gitt når saksbehandlingsfristen er utløpt gjelder ikke for tillatelse til å forestå utførelse og vedlikehold herunder reparasjon av elektriske anlegg innenfor et begrenset virkefelt.</article> <article class="defaultP" margin-top="true">§ 14 nye nummer 3 og 4 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">For søknad om samtykke til å utføre reparasjon av elektrisk utstyr hvis bruk er forbundet med spesiell risiko, skal saksbehandlingsfristen som nevnt i tjenesteloven § 11 første ledd være 2 måneder.</article></article></li><li data-li-identifier="4." data-name="4."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">Tjenesteloven § 11 annet ledd om at tillatelse anses gitt når saksbehandlingsfristen er utløpt gjelder ikke samtykke til å utføre reparasjon av elektrisk utstyr hvis bruk er forbundet med spesiell risiko.</article></article></li></ul></article> <article class="defaultP" margin-top="true">§ 16 nye annet og tredje ledd skal lyde:</article><article class="legalP" id="kapittel-1-ledd-4">For søknad om tillatelse til å forestå eller utføre offentlig kontroll av elektriske anlegg, skal saksbehandlingsfristen som nevnt i tjenesteloven § 11 første ledd være 3 måneder.</article><article class="legalP" id="kapittel-1-ledd-5">Tjenesteloven § 11 annet ledd om at tillatelse anses gitt når saksbehandlingsfristen er utløpt gjelder ikke tillatelse til å forestå eller utføre offentlig kontroll av elektriske anlegg.</article> <article class="defaultP" margin-top="true">§ 17 første ledd skal lyde:</article><article class="legalP" id="kapittel-1-ledd-6">Vurdering av kvalifikasjoner for elektrofagfolk med utdanning fra utlandet skal være basert på prinsipper nedfelt i gjeldende internasjonale avtaler. Vurdering av kvalifikasjoner og praksis for elektrofagfolk fra et EØS-land skal gjøres etter bestemmelsene i § 18 til § 27.</article> <article class="defaultP" margin-top="true">§ 18 skal lyde:</article><article class="futureLegalArticle" data-name="§18" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Kvalifikasjoner ved midlertidig tjenesteytelse i Norge for person fra EØS-stat</span></span><article class="legalP" id="kapittel-1-foreslåttparagraf-1-ledd-1">Person som skal utøve yrke som nevnt i § 11 til § 16 og som er lovlig etablert i en annen EØS-stat med det formål å utøve samme yrke der, har rett til å utøve yrket midlertidig i Norge. Dersom yrket ikke er lovregulert i etableringslandet, må vedkommende ha utøvet yrket der i minst to av de siste ti årene for å ha rett til å utføre midlertidig tjenesteytelse. Kravet om to års utøvelse kommer ikke til anvendelse når enten yrket eller opplæringen som fører frem til yrket er lovregulert.</article><article class="legalP" id="kapittel-1-foreslåttparagraf-1-ledd-2">Tjenesteytelsens midlertidige karakter vurderes av sentral tilsynsmyndighet fra sak til sak, og særlig på bakgrunn av arbeidets varighet, hyppighet, regelmessighet og kontinuitet.</article></article> <article class="defaultP" margin-top="true">§ 19 skal lyde:</article><article class="futureLegalArticle" data-name="§19" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Krav til dokumentasjon og melding ved midlertidig tjenesteytelse, for person fra EØS-stat</span></span><article class="legalP" id="kapittel-1-foreslåttparagraf-2-ledd-1">Før en tjenesteyter tilbyr tjenester i samsvar med § 18, skal vedkommende informere sentral tilsynsmyndighet om arbeidets art og varighet. Informasjonen skal fornyes for hvert år tjenesteyteren ønsker å utføre tjenesten.</article><article class="legalP" id="kapittel-1-foreslåttparagraf-2-ledd-2">Første gang tjenesten tilbys eller dersom det senere foreligger en vesentlig endring av de forhold som omhandles i dokumentene, skal følgende dokumentasjon fremlegges:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-2-punkt-1"><article class="legalP" id="kapittel-1-foreslåttparagraf-2-ledd-2-punkt-1-ledd-1">tjenesteyterens identitet og nasjonalitet</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-2-punkt-2"><article class="legalP" id="kapittel-1-foreslåttparagraf-2-ledd-2-punkt-2-ledd-1">bekreftelse som viser at tjenesteyter er lovlig etablert i en EØS-stat med det formål å utøve det aktuelle yrket, og at det på tidspunktet for utstedelsen ikke er forbudt for tjenesteyteren å praktisere yrket, hverken permanent eller midlertidig, og at retten til å utøve yrket ikke er bortfalt eller innskrenket</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-2-punkt-3"><article class="legalP" id="kapittel-1-foreslåttparagraf-2-ledd-2-punkt-3-ledd-1">bevis for yrkeskvalifikasjoner</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-ledd-2-punkt-4"><article class="legalP" id="kapittel-1-foreslåttparagraf-2-ledd-2-punkt-4-ledd-1">bevis for eventuell påkrevd yrkesutøvelse, jf. § 18 første ledd annet punktum.</article></article></li></ul></article></article> <article class="defaultP" margin-top="true">§ 20 skal lyde:</article><article class="futureLegalArticle" data-name="§20" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">Saksbehandling og kontroll av kvalifikasjoner ved midlertidig tjenesteytelse, for person fra EØS-stat</span></span><article class="legalP" id="kapittel-1-foreslåttparagraf-3-ledd-1">Sentral tilsynsmyndighet kan kontrollere tjenesteyterens yrkeskvalifikasjoner før tjenesten utføres første gang dersom dette anses nødvendig for å unngå alvorlig skade på tjenestemottagerens helse eller sikkerhet som følge av tjenesteyterens manglende kvalifikasjoner. En eventuell kontroll skal ikke gå ut over det som er nødvendig for formålet.</article><article class="legalP" id="kapittel-1-foreslåttparagraf-3-ledd-2">Sentral tilsynsmyndighet skal innen en måned etter at nødvendig dokumentasjon er mottatt, informere tjenesteyter om det skal foretas kontroll av yrkeskvalifikasjonene, og eventuelt årsaken til en forsinkelse og om mulig angi når beslutningen vil foreligge. Avgjørelse om kontroll skal uansett være truffet innen to måneder etter at fullstendig dokumentasjon er mottatt. Tjenesteyter som ikke har mottatt beslutning om kontroll av yrkeskvalifikasjoner innen to måneder etter at sentral tilsynsmyndighet har mottatt nødvendig dokumentasjon, har rett til å utøve yrket midlertidig.</article><article class="legalP" id="kapittel-1-foreslåttparagraf-3-ledd-3">Dersom det er vesentlig forskjell mellom tjenesteyterens kvalifikasjoner og den utdanningen som kreves, skal tjenesteyteren gis mulighet til å bevise at vedkommende har oppnådd de manglende kunnskaper eller ferdigheter ved hjelp av en egnethetsprøve. Tjenesteyteren skal gis mulighet til å gjennomføre egnethetsprøven innen en måned etter det ble truffet avgjørelse om egnethetsprøve.</article><article class="legalP" id="kapittel-1-foreslåttparagraf-3-ledd-4">Egnethetsprøven må bestås før midlertidig tjeneste kan utøves.</article></article> <article class="defaultP" margin-top="true">§ 21 skal lyde:</article><article class="futureLegalArticle" data-name="§21" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 21</span>. <span class="legalArticleTitle">Godkjenning på bakgrunn av yrkeserfaring, av person fra EØS-stat</span></span><article class="legalP" id="kapittel-1-foreslåttparagraf-4-ledd-1">Godkjenning kan gis på bakgrunn av relevant yrkeserfaring når denne er tilegnet gjennom<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">minst seks års sammenhengende virke som selvstendig næringsdrivende eller som leder av foretak</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">minst tre års sammenhengende virke som selvstendig næringsdrivende eller som leder av et foretak, og kan dokumentere å ha gjennomgått minst tre års forutgående relevant opplæring. Opplæringen skal være dokumentert ved et offentlig godkjent eksamensbevis eller være ansett som fullt ut tilfredsstillende av et kompetent bransjeorgan</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-ledd-1-punkt-3"><article class="legalP" id="kapittel-1-foreslåttparagraf-4-ledd-1-punkt-3-ledd-1">minst fire års sammenhengende virke som selvstendig næringsdrivende eller som leder av foretak, og søkeren kan bevise å ha gjennomgått minst to års forutgående praktisk opplæring innenfor det aktuelle faglige virkeområdet. Opplæringen skal være dokumentert ved et offentlig godkjent eksamensbevis eller være ansett som fullt ut tilfredsstillende av et kompetent bransjeorgan</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-4-ledd-1-punkt-4"><article class="legalP" id="kapittel-1-foreslåttparagraf-4-ledd-1-punkt-4-ledd-1">minst tre års sammenhengende aktivitet som selvstendig næringsdrivende dersom søkeren kan bevise at vedkommende har utøvd den aktuelle aktivitet i minst fem år som arbeidstager, eller</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-4-ledd-1-punkt-5"><article class="legalP" id="kapittel-1-foreslåttparagraf-4-ledd-1-punkt-5-ledd-1">minst fem års sammenhengende virke som leder, hvorav minst tre som leder i teknisk stilling som krever fagkunnskap med ansvar for minst en avdeling i foretaket og kan bevise at vedkommende har gjennomgått minst tre års forutgående opplæring i den aktuelle aktiviteten. Opplæringen skal være dokumentert ved et offentlig godkjent eksamensbevis eller være ansett som fullt ut tilfredsstillende av et kompetent bransjeorgan.</article></article></li></ul></article><article class="legalP" id="kapittel-1-foreslåttparagraf-4-ledd-2">I tilfellene nevnt under bokstav a og d kan ikke denne aktiviteten være avsluttet mer enn ti år før fullstendig søknad ble innsendt.</article></article> <article class="defaultP" margin-top="true">§ 22 skal lyde:</article><article class="futureLegalArticle" data-name="§22" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 22</span>. <span class="legalArticleTitle">Godkjenning på grunnlag av kvalifikasjonsbevis, av person fra EØS-stat</span></span><article class="legalP" id="kapittel-1-foreslåttparagraf-5-ledd-1">Søker fra EØS-stat som kan fremlegge kvalifikasjonsbevis som kreves i den andre EØS-staten for der å kunne utøve yrke som nevnt i § 11 til § 16, har rett til å utøve yrket i Norge på samme vilkår som etter denne forskriften. Yrkeskvalifikasjonene skal minst tilsvare kvalifikasjonsnivået umiddelbart under nivået som følger av denne forskriften i samsvar med direktiv 2005/36/EF artikkel 13 nr. 1 og artikkel 11.</article><article class="legalP" id="kapittel-1-foreslåttparagraf-5-ledd-2">Dersom yrket ikke er lovregulert i den andre EØS-staten, må vedkommende dokumentere faktisk utøvelse av yrket på heltid i minst to av de siste ti årene, fremlegge ett eller flere bevis på yrkeskvalifikasjoner, og bekreftelse på at vedkommende er forberedt på å utøve yrket, jf. direktiv 2005/36/EF artikkel 13 nr. 2.</article></article> <article class="defaultP" margin-top="true">Ny § 23 skal lyde:</article><article class="futureLegalArticle" data-name="§23" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 23</span>. <span class="legalArticleTitle">Prøveperiode eller egnethetstest ved søknad om godkjenning for person fra EØS-stat</span></span><article class="legalP" id="kapittel-1-foreslåttparagraf-6-ledd-1">Sentral tilsynsmyndighet kan kreve at søkeren gjennomgår en prøveperiode på inntil tre år eller fremstiller seg for en egnethetstest i samsvar med direktiv 2005/36/EF artikkel 14 nr. 1 dersom<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-6-ledd-1-punkt-1"><article class="legalP" id="kapittel-1-foreslåttparagraf-6-ledd-1-punkt-1-ledd-1">søkerens utdannelse er mer enn ett år kortere enn det som kreves etter denne forskriften</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-6-ledd-1-punkt-2"><article class="legalP" id="kapittel-1-foreslåttparagraf-6-ledd-1-punkt-2-ledd-1">søkerens utdannelse avviker vesentlig i varighet eller innhold fra kravene fastsatt i eller i medhold av denne forskriften, eller</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-6-ledd-1-punkt-3"><article class="legalP" id="kapittel-1-foreslåttparagraf-6-ledd-1-punkt-3-ledd-1">yrket omfatter aktiviteter eller virksomhet som ikke inngår i tilsvarende yrke i den andre EØS-staten, og denne forskjellen tilsvarer en særskilt utdannelse som avviker vesentlig i varighet eller innhold fra kravene fastsatt i eller i medhold av denne forskriften.</article></article></li></ul></article><article class="legalP" id="kapittel-1-foreslåttparagraf-6-ledd-2">Søker kan velge mellom egnethetstest og prøveperiode. Egnethetstest avlegges ved eksamensadministrator utpekt av sentral tilsynsmyndighet.</article><article class="legalP" id="kapittel-1-foreslåttparagraf-6-ledd-3">Prøveperioden utføres under tilsyn av en kvalifisert utøver og underlegges en avsluttende vurdering. Egnethetsprøven skal kontrollere søkerens faglige kunnskaper for å kunne bedømme om vedkommende er egnet til å utøve det aktuelle yrket. Det kan stilles krav om videreutdanning eller kurs.</article><article class="legalP" id="kapittel-1-foreslåttparagraf-6-ledd-4">Før avgjørelse om prøveperiode eller egnethetstest tas, kan sentral tilsynsmyndighet kreve at søkeren fremlegger dokumentasjon på yrkeserfaring for å undersøke om denne erfaringen helt eller delvis kan oppveie den vesentlige forskjellen i utdanningen.</article><article class="legalP" id="kapittel-1-foreslåttparagraf-6-ledd-5">Sentral tilsynsmyndighet kan gi utfyllende regler om innhold, organisering og gjennomføring av prøveperiode og egnethetstest.</article></article> <article class="defaultP" margin-top="true">Ny § 24 skal lyde:</article><article class="futureLegalArticle" data-name="§24" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 24</span>. <span class="legalArticleTitle">Dokumentasjon ved søknad om godkjenning for person fra EØS-stat</span></span><article class="legalP" id="kapittel-1-foreslåttparagraf-7-ledd-1">Sentral tilsynsmyndighet fatter vedtak om godkjenning etter forskriften, og kan kreve at søker fremlegger<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-7-ledd-1-punkt-1"><article class="legalP" id="kapittel-1-foreslåttparagraf-7-ledd-1-punkt-1-ledd-1">bevis for søkerens identitet og nasjonalitet</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-7-ledd-1-punkt-2"><article class="legalP" id="kapittel-1-foreslåttparagraf-7-ledd-1-punkt-2-ledd-1">kopi av bekreftelse på kompetanse eller formelle kvalifikasjoner som gir adgang til yrket</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-7-ledd-1-punkt-3"><article class="legalP" id="kapittel-1-foreslåttparagraf-7-ledd-1-punkt-3-ledd-1">attest for yrkeserfaring når dette følger av forskriften</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-7-ledd-1-punkt-4"><article class="legalP" id="kapittel-1-foreslåttparagraf-7-ledd-1-punkt-4-ledd-1">dokumentasjon på at søkerens rett å utøve yrket ikke er tilbakekalt eller begrenset. Slike dokumenter skal ikke være eldre enn tre måneder.</article></article></li></ul></article><article class="legalP" id="kapittel-1-foreslåttparagraf-7-ledd-2">Ved begrunnet tvil kan det kreves bekreftelse på gyldigheten av kvalifikasjonsbevis fra kompetent myndighet i den andre EØS-staten.</article></article> <article class="defaultP" margin-top="true">Ny § 25 skal lyde:</article><article class="futureLegalArticle" data-name="§25" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 25</span>. <span class="legalArticleTitle">Saksbehandling ved søknad om godkjenning for person fra EØS-stat</span></span><article class="legalP" id="kapittel-1-foreslåttparagraf-8-ledd-1">Sentral tilsynsmyndighet skal innen en måned bekrefte at søknaden er mottatt og opplyse om eventuelle dokumenter som mangler. Søknaden skal behandles og avgjøres så snart som mulig, og senest innen fire måneder etter at alle nødvendige dokumenter er fremlagt.</article><article class="legalP" id="kapittel-1-foreslåttparagraf-8-ledd-2">Vedtak etter søknad om godkjenning kan påklages i henhold til forvaltningsloven kapittel VI. Det samme gjelder hvis vedtak ikke treffes innen de frister som følger av forskriften.</article></article> <article class="defaultP" margin-top="true">Ny § 26 skal lyde:</article><article class="futureLegalArticle" data-name="§26" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 26</span>. <span class="legalArticleTitle">Utstedelse av bekreftelse til bruk i annen EØS-stat</span></span><article class="legalP" id="kapittel-1-foreslåttparagraf-9-ledd-1">Sentral tilsynsmyndighet skal på forespørsel fra person som vil søke om godkjenning av kvalifikasjonsbevis eller gi melding om midlertidig tjenesteytelse i annen EØS-stat, utferdige bekreftelse på at yrkesutøveren har rett til å utøve yrket. Bekreftelsen kalles tilbake dersom retten til å utøve yrket senere tilbakekalles eller begrenses.</article></article> <article class="defaultP" margin-top="true">Ny § 27 skal lyde:</article><article class="futureLegalArticle" data-name="§27" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 27</span>. <span class="legalArticleTitle">Administrativt samarbeid med andre EØS-stater</span></span><article class="legalP" id="kapittel-1-foreslåttparagraf-10-ledd-1">Gis yrkesutøveren administrative reaksjoner, ilegges strafferettslige sanksjoner eller det oppstår andre alvorlige omstendigheter som kan få konsekvenser for utøvelse av yrket, skal sentral tilsynsmyndighet så vidt mulig underrette kompetent myndighet i annen EØS-stat hvor søkeren utøver virksomhet som omhandlet i forskriften.</article><article class="legalP" id="kapittel-1-foreslåttparagraf-10-ledd-2">Har kompetent myndighet i en annen EØS-stat bedt om opplysninger etter første ledd, skal opplysningene gis så snart som mulig og senest innen to måneder etter at forespørselen ble mottatt.</article></article> <article class="defaultP" margin-top="true">Ny § 28 skal lyde:</article><article class="futureLegalArticle" data-name="§28" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 28</span>. <span class="legalArticleTitle">Språkkunnskaper</span></span><article class="legalP" id="kapittel-1-foreslåttparagraf-11-ledd-1">Person som får godkjenning etter denne forskriften skal ha de språkkunnskaper som er nødvendige for en forsvarlig yrkesutøvelse og for å kommunisere med tilsynspersonell. Oppdragstaker og arbeidsgiver skal påse at språkkunnskapene er tilstrekkelige.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2010-11-01-1382/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. november 2010.</article></section></main></body></html>