<!DOCTYPE html><html lang="no"><head><title>Forskrift om endring i forskrift for graden philosophiae doctor (ph.d.) ved Norges Handelshøyskole</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-02-09-1909</dd><dt class="dokid">DokumentID</dt><dd class="dokid">LTI/forskrift/2010-02-09-1909</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 8 s 1126</dd><dt class="dateInForce">I kraft fra</dt><dd class="dateInForce">2010-02-09</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-04-26-4889</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§3-9</li><li>lov/2005-04-01-15/§3-10</li><li>lov/2005-04-01-15/§3-11</li></ul></dd><dt class="dateOfPublication">Kunngjort</dt><dd class="dateOfPublication">2011-09-02 14:20</dd><dt class="journalNumber">Journalnummer</dt><dd class="journalNumber">2011-0687</dd><dt class="titleShort">Korttittel</dt><dd class="titleShort">Endr. i forskrift for ph.d. ved NHH</dd><dt class="title">Tittel</dt><dd class="title">Forskrift om endring i forskrift for graden philosophiae doctor (ph.d.) ved Norges Handelshøyskole</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Styret ved Norges Handelshøyskole 9. februar 2010 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3, § 3-6, § 3-7, § 3-9, § 3-10 og § 3-11.</dd><dt class="refid">RefID</dt><dd class="refid">forskrift/2010-02-09-1909</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift for graden philosophiae doctor (ph.d.) ved Norges Handelshøyskole<ul class="tocSubUl"><li>I<ul class="tocSubUl"><li>§ 1-1. Virkeområde</li><li>§ 1-2. Målsetting</li><li>§ 1-3. Ansvar for doktorgradsutdanningen</li><li>§ 1-4. Doktorgradsutdanningens innhold</li><li>§ 2-1. Søkerens formelle kompetanse</li><li>§ 2-2. Søknadens innhold</li><li>§ 2-3. Prosedyre for opptak</li><li>§ 2-4. Vedtak om opptak</li><li>§ 2-5. Avtale</li><li>§ 3-1. Studierett</li><li>§ 3-2. Permisjoner, sykefravær og foreldrepermisjon</li><li>§ 3-3. Opplæringsdel</li><li>§ 3-4. Veiledning</li><li>§ 3-5. Progresjon</li><li>§ 3-6. Opphør av studierett</li><li>§ 4-1. Krav til avhandlingen</li><li>§ 4-2. Arbeider som ikke godtas</li><li>§ 4-3. Ny innlevering</li><li>§ 4-4. Offentlig tilgjengelighet</li><li>§ 4-5. Rett til kommersiell bruk av egne resultater</li><li>§ 5-1. Bedømmelse</li><li>§ 5-2. Innlevering</li><li>§ 5-3. Oppnevning av bedømmelseskomité</li><li>§ 6-1. Tilbaketrekning og bearbeiding</li><li>§ 6-2. Opplysningsplikt</li><li>§ 6-3. Innstilling</li><li>§ 7-1. Behandling av enstemmig innstilling</li><li>§ 7-2. Behandling av delt innstilling</li><li>§ 7-3. Prøveforelesning og disputas</li><li>§ 7-4. Ny prøve</li><li>§ 7-5. Kreering og diplom/vitnemål</li><li>§ 8-1. Klage</li><li>§ 9-1. Ikrafttredelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2010-02-09-1909" id="dokument"><h1>Forskrift om endring i forskrift for graden philosophiae doctor (ph.d.) ved Norges Handelshøyskole</h1><section class="section" data-name="kapI" id="kapittel-1" data-lovdata-URL="LTI/forskrift/2010-02-09-1909/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 26. april 2007 nr. 4889 for graden philosophiae doctor (ph.d.) ved Norges Handelshøyskole er det foretatt en rekke endringer og lyder i sin helhet etter dette:</article><span class="futuretitle" id="kapittel-1-foreslåttittel-1">Kapittel 1. Alminnelige regler</span><article class="futureLegalArticle" data-name="§1-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Denne forskriften gjelder for organisert doktorgradsutdanning som fører frem til graden philosophiae doctor (ph.d.) ved Norges Handelshøyskole (NHH).</article></article><article class="futureLegalArticle" data-name="§1-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 1-2</span>. <span class="legalArticleTitle">Målsetting</span></span><article class="legalP" id="kapittel-1-foreslåttparagraf-2-ledd-1">Doktorgradsutdanningen skal kvalifisere for forskningsvirksomhet på et høyt internasjonalt faglig nivå og for annet arbeid i samfunnet hvor det stilles store krav til vitenskapelig innsikt. Utdanningen skal munne ut i et selvstendig forskningsarbeid i form av en vitenskapelig avhandling på høyt faglig nivå.</article><article class="legalP" id="kapittel-1-foreslåttparagraf-2-ledd-2">Som grunnlag for arbeidet med avhandlingen skal doktorgradskandidaten gjennomføre en videregående opplæring i teori og metode som gir faglig dybde og bredde i eget fag, samtidig som faget settes inn i en større ramme. I tillegg skal kandidaten gjennom utdanningen få trening i formidling av faglig arbeid.</article></article><article class="futureLegalArticle" data-name="§1-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 1-3</span>. <span class="legalArticleTitle">Ansvar for doktorgradsutdanningen</span></span><article class="legalP" id="kapittel-1-foreslåttparagraf-3-ledd-1">Programutvalget for doktorgradsutdanning (PDU) har det overordnede ansvar for doktorgradsutdanningen, herunder at den til enhver tid er faglig, pedagogisk og ressursmessig best mulig tilpasset kompetansebehovet utdanningen er ment å dekke. PDU overvåker, koordinerer og godkjenner instituttenes undervisning og veiledning. PDU kan initiere endringer i kurstilbud, så vel som undervisnings- og eksamensopplegg. Programutvalget har det overordnede ansvar for kvalitetssikringen av utdanningen.</article><article class="legalP" id="kapittel-1-foreslåttparagraf-3-ledd-2">Instituttene har det faglige ansvaret for gjennomføringen av undervisning og veiledning.</article></article><article class="futureLegalArticle" data-name="§1-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 1-4</span>. <span class="legalArticleTitle">Doktorgradsutdanningens innhold</span></span><article class="legalP" id="kapittel-1-foreslåttparagraf-4-ledd-1">Doktorgradsutdanningen er i hovedsak aktivt, selvstendig forskningsarbeid under veiledning.</article><article class="legalP" id="kapittel-1-foreslåttparagraf-4-ledd-2">Doktorgradsutdanningen omfatter:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-4-ledd-2-punkt-1"><article class="legalP" id="kapittel-1-foreslåttparagraf-4-ledd-2-punkt-1-ledd-1">Gjennomføring av et selvstendig forskningsarbeid (vitenskapelig avhandling) i samarbeid med veiledere og andre forskere</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-4-ledd-2-punkt-2"><article class="legalP" id="kapittel-1-foreslåttparagraf-4-ledd-2-punkt-2-ledd-1">Aktiv deltakelse i forskermiljøer, nasjonalt og internasjonalt</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-4-ledd-2-punkt-3"><article class="legalP" id="kapittel-1-foreslåttparagraf-4-ledd-2-punkt-3-ledd-1">Godkjent opplæringsdel.</article></article></li></ul></article></article><span class="futuretitle" id="kapittel-1-foreslåttittel-2">Kapittel 2. Opptak</span><article class="futureLegalArticle" data-name="§2-1" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 2-1</span>. <span class="legalArticleTitle">Søkerens formelle kompetanse</span></span><article class="legalP" id="kapittel-1-foreslåttparagraf-5-ledd-1">Opptak til doktorgradsprogrammet forutsetter at søker har fullført en utdanning tilsvarende en femårig mastergrad i det norske utdanningssystemet. Utdanningen må være faglig relevant for vedkommendes doktorgradsutdanning.</article><article class="legalP" id="kapittel-1-foreslåttparagraf-5-ledd-2">Ved vurdering av søknad om opptak til doktorgradsprogrammet beregnes søkers karaktergjennomsnitt på bakgrunn av den femårige grad. Karaktergjennomsnittet skal normalt tilsvare minst B (4,0) i det norske karaktersystemet. Kravet til minst B (4,0) gjelder også for det selvstendige arbeidet i masterstudiet.</article><article class="legalP" id="kapittel-1-foreslåttparagraf-5-ledd-3">PDU kan dispensere fra opptakskravene for søkere som ønsker adgang til enkeltkurs i studiet.</article></article><article class="futureLegalArticle" data-name="§2-2" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 2-2</span>. <span class="legalArticleTitle">Søknadens innhold</span></span><article class="legalP" id="kapittel-1-foreslåttparagraf-6-ledd-1">Søknaden skal gi et best mulig grunnlag for vurdering av søkers kompetanse og mulighet til å gjennomføre doktorgradsutdanningen.</article><article class="legalP" id="kapittel-1-foreslåttparagraf-6-ledd-2">Søknad om opptak skal normalt inneholde:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-2-punkt-1"><article class="legalP" id="kapittel-1-foreslåttparagraf-6-ledd-2-punkt-1-ledd-1">Dokumentasjon av utdanning og faglig bakgrunn for øvrig</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-2-punkt-2"><article class="legalP" id="kapittel-1-foreslåttparagraf-6-ledd-2-punkt-2-ledd-1">Tentativ prosjektbeskrivelse som skal gjøre rede for forskningstema og problemstillinger</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-2-punkt-3"><article class="legalP" id="kapittel-1-foreslåttparagraf-6-ledd-2-punkt-3-ledd-1">Plan for opplæringsdelen av doktorgradsutdanningen</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-2-punkt-4"><article class="legalP" id="kapittel-1-foreslåttparagraf-6-ledd-2-punkt-4-ledd-1">Eventuelle planer for opphold ved andre, herunder utenlandske, forskningsinstitusjoner eller virksomheter</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-2-punkt-5"><article class="legalP" id="kapittel-1-foreslåttparagraf-6-ledd-2-punkt-5-ledd-1">Fremdriftsplan for gjennomføring av utdanningen</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-2-punkt-6"><article class="legalP" id="kapittel-1-foreslåttparagraf-6-ledd-2-punkt-6-ledd-1">Eventuelt ønske om en eller flere veiledere til veiledningskomiteen</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-2-punkt-7"><article class="legalP" id="kapittel-1-foreslåttparagraf-6-ledd-2-punkt-7-ledd-1">Finansieringsplan</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-2-punkt-8"><article class="legalP" id="kapittel-1-foreslåttparagraf-6-ledd-2-punkt-8-ledd-1">Opplysninger om eventuelle immateriellrettslige restriksjoner.</article></article></li></ul></article><article class="legalP" id="kapittel-1-foreslåttparagraf-6-ledd-3">Søknad om tillatelse til å benytte et annet språk enn engelsk i avhandling, prøveforelesning og disputas skal sendes sammen med søknad om opptak.</article></article><article class="futureLegalArticle" data-name="§2-3" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 2-3</span>. <span class="legalArticleTitle">Prosedyre for opptak</span></span><article class="legalP" id="kapittel-1-foreslåttparagraf-7-ledd-1">Utfyllende regler om søknadsfrister, opptakskrav, behandling og rangering av søknader om opptak fastsettes av PDU og vil fremgå av utfyllende bestemmelser til denne forskriften.</article></article><article class="futureLegalArticle" data-name="§2-4" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 2-4</span>. <span class="legalArticleTitle">Vedtak om opptak</span></span><article class="legalP" id="kapittel-1-foreslåttparagraf-8-ledd-1">Vedtak om opptak fattes på grunnlag av en samlet vurdering av søknaden.</article><article class="legalP" id="kapittel-1-foreslåttparagraf-8-ledd-2">Opptaket kan skje med forbehold om finansiering, opptakskapasitet, veiledningskapasitet, tilleggsutdanning og immaterialrettslige avtaler.</article><article class="legalP" id="kapittel-1-foreslåttparagraf-8-ledd-3">I opptaksvedtaket skal normalt hovedveileder oppnevnes og veiledningsperiode bekreftes.</article></article><article class="futureLegalArticle" data-name="§2-5" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 2-5</span>. <span class="legalArticleTitle">Avtale</span></span><article class="legalP" id="kapittel-1-foreslåttparagraf-9-ledd-1">Doktorgradsstudenter som er tatt opp til den organiserte doktorgradsutdanningen må undertegne skriftlig avtale som skal regulere forholdet mellom student, hovedveileder, det instituttet studenten skal knyttes til og eventuell ekstern finansieringsinstitusjon.</article><article class="legalP" id="kapittel-1-foreslåttparagraf-9-ledd-2">Avtalen skal regulere:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-9-ledd-2-punkt-1"><article class="legalP" id="kapittel-1-foreslåttparagraf-9-ledd-2-punkt-1-ledd-1">tema for avhandlingen</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-9-ledd-2-punkt-2"><article class="legalP" id="kapittel-1-foreslåttparagraf-9-ledd-2-punkt-2-ledd-1">avtaleperioden</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-9-ledd-2-punkt-3"><article class="legalP" id="kapittel-1-foreslåttparagraf-9-ledd-2-punkt-3-ledd-1">finansieringsplan</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-9-ledd-2-punkt-4"><article class="legalP" id="kapittel-1-foreslåttparagraf-9-ledd-2-punkt-4-ledd-1">opplæringsdel, herunder karakterkrav</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-9-ledd-2-punkt-5"><article class="legalP" id="kapittel-1-foreslåttparagraf-9-ledd-2-punkt-5-ledd-1">veiledningsforhold</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-9-ledd-2-punkt-6"><article class="legalP" id="kapittel-1-foreslåttparagraf-9-ledd-2-punkt-6-ledd-1">rapportering til instituttet/milepæler</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-9-ledd-2-punkt-7"><article class="legalP" id="kapittel-1-foreslåttparagraf-9-ledd-2-punkt-7-ledd-1">arbeidssted</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-9-ledd-2-punkt-8"><article class="legalP" id="kapittel-1-foreslåttparagraf-9-ledd-2-punkt-8-ledd-1">partenes gjensidige rettigheter og plikter utover ovennevnte punkter.</article></article></li></ul></article><article class="legalP" id="kapittel-1-foreslåttparagraf-9-ledd-3">PDU skal godkjenne avtalen før den undertegnes av partene. Senere endringer i avtalen skal forelegges PDU for godkjenning.</article><article class="legalP" id="kapittel-1-foreslåttparagraf-9-ledd-4">Avtalens parter kan legge frem påstand om mislighold for PDU. PDU skal vurdere påstanden og fatte vedtak i saken.</article></article><span class="futuretitle" id="kapittel-1-foreslåttittel-3">Kapittel 3. Doktorgradsutdanning</span><article class="futureLegalArticle" data-name="§3-1" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 3-1</span>. <span class="legalArticleTitle">Studierett</span></span><article class="legalP" id="kapittel-1-foreslåttparagraf-10-ledd-1">Doktorgradsutdanningen skal være lagt opp slik at den normalt skal kunne fullføres innenfor en tre års effektiv utdanningsperiode.</article><article class="legalP" id="kapittel-1-foreslåttparagraf-10-ledd-2">Studieretten er begrenset til seks år regnet fra opptak til innlevering av avhandlingen. PDU kan fatte vedtak, etter innspill fra instituttet, om at studieretten kan forlenges i særskilte tilfeller.</article></article><article class="futureLegalArticle" data-name="§3-2" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 3-2</span>. <span class="legalArticleTitle">Permisjoner, sykefravær og foreldrepermisjon</span></span><article class="legalP" id="kapittel-1-foreslåttparagraf-11-ledd-1">Permisjon på bakgrunn av barnefødsel, adopsjon eller langvarig sykdom skal dokumenteres til PDU og gir grunnlag for forlengelse av studieretten.</article><article class="legalP" id="kapittel-1-foreslåttparagraf-11-ledd-2">Permisjon fra studiet på annet grunnlag enn ovennevnte skal normalt ikke innvilges for mer enn ett år. Søknad om permisjon fra studiet på annet grunnlag enn ovennevnte avgjøres av PDU.</article></article><article class="futureLegalArticle" data-name="§3-3" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 3-3</span>. <span class="legalArticleTitle">Opplæringsdel</span></span><article class="legalP" id="kapittel-1-foreslåttparagraf-12-ledd-1">Opplæringsdelen skal inneholde den faglige skolering som er ønskelig av hensyn til arbeidet med doktoravhandlingen og for kvalifisering til yrker hvor det stilles store krav til vitenskapelig innsikt. Opplæringsdelen skal inneholde emner tilsvarende minst 45 studiepoeng, og den skal inkludere opplæring i vitenskapsteori og etikk.</article><article class="legalP" id="kapittel-1-foreslåttparagraf-12-ledd-2">Høyskolen er ansvarlig for å gi alle doktorgradstudenter tilbud om opplæring på høyt vitenskapelig nivå. Dersom høyskolen ikke selv arrangerer hele opplæringsdelen, skal den legge forholdene til rette for studentens deltagelse i tilsvarende opplæring ved en annen institusjon som gir godkjent doktorgradsopplæring.</article><article class="legalP" id="kapittel-1-foreslåttparagraf-12-ledd-3">Opplæringen kan gis som regelmessige forelesninger eller seminarer, som kortere, intensive samlinger eller i annen form godkjent av PDU. I de tilfeller hvor det ikke foreligger egnet kurstilbud, kan individuelt selvstudium under veiledning godkjennes som en del av kursprogrammet.</article><article class="legalP" id="kapittel-1-foreslåttparagraf-12-ledd-4">Alle som er tatt opp i doktorgradsutdanningen, skal følge opplæringsprogrammet. Det kreves dokumentasjon for at kandidaten har tilegnet seg de nødvendige faglige kunnskaper. Slik dokumentasjon kan gis gjennom obligatoriske praktiske øvelser, skriftlige eller muntlige prøver, forelesning, seminarpresentasjon, skriftlig arbeid eller i annen form godkjent av PDU. Det stilles visse krav til karakterresultater i opplæringsdelen. Karakterkravene er nedfelt i avtalen som inngås, jf. § 2-5.</article><article class="legalP" id="kapittel-1-foreslåttparagraf-12-ledd-5">Det er normalt anledning til to eksamensforsøk i doktorgradskurs. Søknad om forsøk utover disse behandles i tråd med «forskrift om eksamen ved Norges Handelshøyskole (fulltidsstudiene)» § 14, 2.</article><article class="legalP" id="kapittel-1-foreslåttparagraf-12-ledd-6">PDU kan gi fritak for deltagelse i deler av opplæringsprogrammet dersom tilsvarende krav er oppfylt ved egen eller annen institusjon som gir organisert doktorgradsutdanning.</article><article class="legalP" id="kapittel-1-foreslåttparagraf-12-ledd-7">Opplæringsdelen skal være fullført og godkjent når avhandlingen innleveres.</article></article><article class="futureLegalArticle" data-name="§3-4" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 3-4</span>. <span class="legalArticleTitle">Veiledning</span></span><article class="legalP" id="kapittel-1-foreslåttparagraf-13-ledd-1">PDU oppnevner en veiledningskomité etter forslag fra instituttet. Hovedveileder inngår som leder av veiledningskomiteen. Komiteen skal bestå av minst én person i tillegg til hovedveileder. Medlemmene av komiteen skal ha doktorgrad eller tilsvarende vitenskapelig kompetanse. Minst ett av medlemmene i komiteen skal være ansatt ved NHH. Minst ett av medlemmene i komiteen skal være en person som ikke er ansatt ved høyskolen i full stilling.</article><article class="legalP" id="kapittel-1-foreslåttparagraf-13-ledd-2">Ønske eller behov for endringer av hovedveileder/komité skal, etter innspill fra instituttet, forelegges PDU. PDU fatter vedtak i saken.</article><article class="legalP" id="kapittel-1-foreslåttparagraf-13-ledd-3">Veiledning kan ikke påregnes etter utløp av normert studietid, jf. § 3-1, første ledd. Instituttet kan fatte vedtak om at veiledningsperioden kan forlenges i særskilte tilfeller. Instituttet skal informere PDU når et vedtak om forlengelse av veiledningsperioden fattes.</article></article><article class="futureLegalArticle" data-name="§3-5" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 3-5</span>. <span class="legalArticleTitle">Progresjon</span></span><article class="legalP" id="kapittel-1-foreslåttparagraf-14-ledd-1">I avtale om doktorgradsutdanningen skal det fastsettes milepæler. Instituttet er ansvarlig for å kontrollere at milepælene blir innfridd.</article><article class="legalP" id="kapittel-1-foreslåttparagraf-14-ledd-2">Dersom avtale om milepæler ikke innfris, kan instituttet forelegge saken for PDU. PDU vurderer om det foreligger vesentlig mislighold av avtalen og fatter vedtak i saken.</article><article class="legalP" id="kapittel-1-foreslåttparagraf-14-ledd-3">Både veileder og doktorgradskandidat plikter årlig å rapportere om fremdrift.</article></article><article class="futureLegalArticle" data-name="§3-6" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 3-6</span>. <span class="legalArticleTitle">Opphør av studierett</span></span><article class="legalP" id="kapittel-1-foreslåttparagraf-15-ledd-1">PDU kan, på selvstendig grunnlag eller etter innstilling fra instituttet, fatte vedtak om at studenten mister retten til å fortsette i doktorgradsprogrammet ved NHH.</article><article class="legalP" id="kapittel-1-foreslåttparagraf-15-ledd-2">Vedtak om opphør av studierett kan gjøres på følgende grunnlag:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-15-ledd-2-punkt-1"><article class="legalP" id="kapittel-1-foreslåttparagraf-15-ledd-2-punkt-1-ledd-1">Gjentatte og vesentlige brudd fra studentens side av informasjons-, oppfølgings- eller rapporteringsplikt.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-15-ledd-2-punkt-2"><article class="legalP" id="kapittel-1-foreslåttparagraf-15-ledd-2-punkt-2-ledd-1">Vesentlig forsinkelse i fremdriften av forskningsprosjektet av en slik art at det skaper begrunnet tvil om studenten vil kunne fullføre prosjektet innenfor avtalt tid. For å danne grunnlag for tvungen avslutning må den vesentlige forsinkelsen skyldes forhold som studenten selv har herredømme over.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-15-ledd-2-punkt-3"><article class="legalP" id="kapittel-1-foreslåttparagraf-15-ledd-2-punkt-3-ledd-1">Vesentlig forsinkelse i gjennomføringen av opplæringsdelen, grunnet forhold som studenten selv har herredømme over.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-15-ledd-2-punkt-4"><article class="legalP" id="kapittel-1-foreslåttparagraf-15-ledd-2-punkt-4-ledd-1">Brudd på de forskningsetiske retningslinjer som gjelder for fagområdet.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-15-ledd-2-punkt-5"><article class="legalP" id="kapittel-1-foreslåttparagraf-15-ledd-2-punkt-5-ledd-1">Opptreden fra en student som bryter med den tillit som må foreligge mellom høyskolen og student under gjennomføringen, herunder straffbare forhold knyttet til gjennomføringen av doktorgradsutdanningen.</article></article></li></ul><p class="leddfortsettelse">Opplistingen er ikke uttømmende.</p></article><article class="legalP" id="kapittel-1-foreslåttparagraf-15-ledd-3">Dersom doktorgradsstudenten er tilsatt, kan studieretten kun opphøre dersom vilkårene for oppsigelse i tjenestemannsloven er oppfylt.</article><article class="legalP" id="kapittel-1-foreslåttparagraf-15-ledd-4">Student og institusjon kan avtale at doktorgradsutdanningen avsluttes før avtalt tid. Ved slik frivillig avslutning av doktorgradsutdanningen skal det ved egen avtale fastsettes hvordan spørsmål knyttet til eventuelle tilsettingsforhold, finansiering, rettigheter til resultater mv. skal ordnes.</article><article class="legalP" id="kapittel-1-foreslåttparagraf-15-ledd-5">Ved frivillig avslutning som skyldes studentens ønske om å skifte prosjekt eller overgang til annet program, skal studenten søke nytt opptak på grunnlag av det nye prosjektet. Overgang til fri grad (dr.philos.) er å betrakte som frivillig avslutning.</article></article><span class="futuretitle" id="kapittel-1-foreslåttittel-4">Kapittel 4. Avhandling</span><article class="futureLegalArticle" data-name="§4-1" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 4-1</span>. <span class="legalArticleTitle">Krav til avhandlingen</span></span><article class="legalP" id="kapittel-1-foreslåttparagraf-16-ledd-1">Avhandlingen skal være et selvstendig, vitenskapelig arbeid på et høyt faglig nivå som oppfyller internasjonale publiseringsstandarder innenfor fagområdet når det gjelder problemformuleringer, begrepsmessig presisering, metodisk og teoretisk grunnlag, dokumentasjon og framstillingsform.</article><article class="legalP" id="kapittel-1-foreslåttparagraf-16-ledd-2">Avhandlingen kan være et frittstående arbeid eller en videreføring av tidligere arbeider. Normalt skal bare arbeider som er publisert de siste fem år før innlevering av avhandlingen, kunne inngå som deler av denne.</article><article class="legalP" id="kapittel-1-foreslåttparagraf-16-ledd-3">Del av fellesarbeid kan godtas til bedømmelse, også som ett av flere arbeider under forutsetning av at det representerer en selvstendig innsats som kan identifiseres. I slike tilfeller skal det innhentes erklæringer fra de øvrige forfattere og andre som har fulgt arbeidet, slik at doktorgradskandidatens innsats kan identifiseres og dokumenteres.</article><article class="legalP" id="kapittel-1-foreslåttparagraf-16-ledd-4">Flere mindre arbeider kan godkjennes som deler av doktoravhandlingen når de etter sitt innhold utgjør et hele i den grad doktorgradskandidatens selvstendige innsats kan identifiseres og dokumenteres. I tillegg til de enkelte delene skal det i disse tilfellene utarbeides et sammendrag som gjør rede for helheten i avhandlingen.</article><article class="legalP" id="kapittel-1-foreslåttparagraf-16-ledd-5">Avhandlingen skal være skrevet på engelsk, med mindre det er gitt særskilt tillatelse til å benytte et annet språk, jf. § 2-2.</article></article><article class="futureLegalArticle" data-name="§4-2" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 4-2</span>. <span class="legalArticleTitle">Arbeider som ikke godtas</span></span><article class="legalP" id="kapittel-1-foreslåttparagraf-17-ledd-1">Arbeid som har vært godtatt som grunnlag for tidligere eksamener, kan ikke antas til bedømmelse med mindre arbeidet inngår som en mindre del av en avhandling som består av flere, sammenhengende arbeider.</article><article class="legalP" id="kapittel-1-foreslåttparagraf-17-ledd-2">Til bedømmelse som enkeltarbeid kan ikke antas arbeid som har vært godtatt som hovedoppgave, mastergradsavhandling, magister- eller lisensiatavhandling med mindre arbeidet inngår som en mindre del av en avhandling som består av flere sammenhengende arbeider.</article><article class="legalP" id="kapittel-1-foreslåttparagraf-17-ledd-3">Et arbeid som tidligere er vurdert for doktorgraden ved annen norsk eller utenlandsk institusjon, kan ikke antas til bedømmelse, selv om arbeidet innleveres i omarbeidet form.</article></article><article class="futureLegalArticle" data-name="§4-3" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 4-3</span>. <span class="legalArticleTitle">Ny innlevering</span></span><article class="legalP" id="kapittel-1-foreslåttparagraf-18-ledd-1">I de tilfellene hvor en avhandling ikke blir godkjent, kan et nytt arbeid, eventuelt det opprinnelige arbeid i omarbeidet form, tidligst leveres til ny bedømmelse seks måneder etter at beslutningen om ikke å godkjenne avhandlingen ble truffet. Endelig frist for ny innlevering er to år etter at beslutningen om ikke å godkjenne avhandlingen ble truffet.</article><article class="legalP" id="kapittel-1-foreslåttparagraf-18-ledd-2">Bedømmelse på nytt kan bare finne sted en gang. Så vidt mulig skal avhandling innlevert på nytt vurderes av den opprinnelige bedømmelseskomiteen.</article></article><article class="futureLegalArticle" data-name="§4-4" id="kapittel-1-foreslåttparagraf-19"><span class="futureLegalArticleHeader"><span class="legalArticleValue">§ 4-4</span>. <span class="legalArticleTitle">Offentlig tilgjengelighet</span></span><article class="legalP" id="kapittel-1-foreslåttparagraf-19-ledd-1">Avhandlingen skal være offentlig tilgjengelig senest 14 dager før disputasen holdes.</article><article class="legalP" id="kapittel-1-foreslåttparagraf-19-ledd-2">Det kan ikke legges restriksjoner på offentliggjøring og publisering av en doktorgradsavhandling, med unntak av en på forhånd avtalt utsettelse av datoen for offentliggjøring/publisering. Slik utsettelse kan skje når doktorgradsutdanningen delvis eller i sin helhet er finansiert av en ekstern part, for at den eksterne part skal kunne ta stilling til patentering/kommersialisering. Ekstern part kan ikke stille vilkår om at hele eller deler av doktorgradsavhandlingen ikke skal kunne offentliggjøres eller publiseres.</article></article><article class="futureLegalArticle" data-name="§4-5" id="kapittel-1-foreslåttparagraf-20"><span class="futureLegalArticleHeader"><span class="legalArticleValue">§ 4-5</span>. <span class="legalArticleTitle">Rett til kommersiell bruk av egne resultater</span></span><article class="legalP" id="kapittel-1-foreslåttparagraf-20-ledd-1">Kandidatens rett til kommersiell bruk av egne resultater reguleres gjennom alminnelige regler på området, dersom ikke annet er avtalt.</article></article><span class="futuretitle" id="kapittel-1-foreslåttittel-5">Kapittel 5. Bedømmelse</span><article class="futureLegalArticle" data-name="§5-1" id="kapittel-1-foreslåttparagraf-21"><span class="futureLegalArticleHeader"><span class="legalArticleValue">§ 5-1</span>. <span class="legalArticleTitle">Bedømmelse</span></span><article class="legalP" id="kapittel-1-foreslåttparagraf-21-ledd-1">Doktorgraden tildeles på grunnlag av godkjent:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-21-ledd-1-punkt-1"><article class="legalP" id="kapittel-1-foreslåttparagraf-21-ledd-1-punkt-1-ledd-1">opplæringsdel,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-21-ledd-1-punkt-2"><article class="legalP" id="kapittel-1-foreslåttparagraf-21-ledd-1-punkt-2-ledd-1">avhandling,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-21-ledd-1-punkt-3"><article class="legalP" id="kapittel-1-foreslåttparagraf-21-ledd-1-punkt-3-ledd-1">prøveforelesning over oppgitt emne og</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-21-ledd-1-punkt-4"><article class="legalP" id="kapittel-1-foreslåttparagraf-21-ledd-1-punkt-4-ledd-1">forsvar av avhandlingen i en offentlig disputas.</article></article></li></ul></article></article><article class="futureLegalArticle" data-name="§5-2" id="kapittel-1-foreslåttparagraf-22"><span class="futureLegalArticleHeader"><span class="legalArticleValue">§ 5-2</span>. <span class="legalArticleTitle">Innlevering</span></span><article class="legalP" id="kapittel-1-foreslåttparagraf-22-ledd-1">Søknad om å få avhandlingen bedømt sendes til PDU. Sammen med søknaden skal det foreligge dokumentasjon på at opplæringsdelen er fullført og godkjent samt ett skriftlig eksemplar og en elektronisk versjon av avhandlingen.</article><article class="legalP" id="kapittel-1-foreslåttparagraf-22-ledd-2">Dersom avhandlingen godkjennes til disputas, leveres et kortfattet sammendrag på engelsk og norsk som benyttes ved invitasjonen til disputas, og en norsk tekst til pressemelding.</article><article class="legalP" id="kapittel-1-foreslåttparagraf-22-ledd-3">Avhandlingen leveres i standardisert format bestemt av høyskolen.</article></article><article class="futureLegalArticle" data-name="§5-3" id="kapittel-1-foreslåttparagraf-23"><span class="futureLegalArticleHeader"><span class="legalArticleValue">§ 5-3</span>. <span class="legalArticleTitle">Oppnevning av bedømmelseskomité</span></span><article class="legalP" id="kapittel-1-foreslåttparagraf-23-ledd-1">Til å bedømme avhandlingen, prøveforelesningen og forsvaret av avhandlingen, oppnevner PDU etter forslag fra det aktuelle instituttet, en sakkyndig bedømmelseskomité på minst tre medlemmer.</article><article class="legalP" id="kapittel-1-foreslåttparagraf-23-ledd-2">Komiteen skal settes sammen slik at:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-23-ledd-2-punkt-1"><article class="legalP" id="kapittel-1-foreslåttparagraf-23-ledd-2-punkt-1-ledd-1">begge kjønn, såfremt mulig, er representert,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-23-ledd-2-punkt-2"><article class="legalP" id="kapittel-1-foreslåttparagraf-23-ledd-2-punkt-2-ledd-1">minst ett av medlemmene er uten tilknytning til NHH,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-23-ledd-2-punkt-3"><article class="legalP" id="kapittel-1-foreslåttparagraf-23-ledd-2-punkt-3-ledd-1">minst ett av medlemmene rekrutteres fra en utenlandsk institusjon og</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-23-ledd-2-punkt-4"><article class="legalP" id="kapittel-1-foreslåttparagraf-23-ledd-2-punkt-4-ledd-1">alle medlemmene har doktorgrad eller tilsvarende kompetanse.</article></article></li></ul></article><article class="legalP" id="kapittel-1-foreslåttparagraf-23-ledd-3">PDU oppnevner etter forslag fra det aktuelle instituttet en leder blant komiteens medlemmer.</article><article class="legalP" id="kapittel-1-foreslåttparagraf-23-ledd-4">Oppnevnt hovedveileder og andre som har bidratt vesentlig til avhandlingen, kan ikke være medlem av bedømmelseskomiteen, eller lede denne. De øvrige medlemmene av veiledningskomiteen bør så vidt mulig ikke være medlemmer i bedømmelseskomiteen.</article><article class="legalP" id="kapittel-1-foreslåttparagraf-23-ledd-5">Doktorgradskandidaten skal underrettes om komiteens sammensetning.</article></article><span class="futuretitle" id="kapittel-1-foreslåttittel-6">Kapittel 6. Bedømmelseskomiteens arbeid</span><article class="futureLegalArticle" data-name="§6-1" id="kapittel-1-foreslåttparagraf-24"><span class="futureLegalArticleHeader"><span class="legalArticleValue">§ 6-1</span>. <span class="legalArticleTitle">Tilbaketrekning og bearbeiding</span></span><article class="legalP" id="kapittel-1-foreslåttparagraf-24-ledd-1">En innlevert avhandling kan ikke trekkes tilbake før det er endelig avgjort om den er verdig til å forsvares for doktorgraden. Doktorgradskandidaten kan likevel rette formelle feil i avhandlingen etter innlevering. Det må i tilfelle innleveres en oversikt over rettingene senest en måned før disputasen.</article></article><article class="futureLegalArticle" data-name="§6-2" id="kapittel-1-foreslåttparagraf-25"><span class="futureLegalArticleHeader"><span class="legalArticleValue">§ 6-2</span>. <span class="legalArticleTitle">Opplysningsplikt</span></span><article class="legalP" id="kapittel-1-foreslåttparagraf-25-ledd-1">Hovedveileder kan innkalles til møter i bedømmelseskomiteen for å gjøre rede for veiledningen og arbeidet med avhandlingen.</article><article class="legalP" id="kapittel-1-foreslåttparagraf-25-ledd-2">Komiteen kan kreve doktorgradskandidatens grunnlagsmateriale og utfyllende eller oppklarende tilleggsinformasjon fremlagt.</article></article><article class="futureLegalArticle" data-name="§6-3" id="kapittel-1-foreslåttparagraf-26"><span class="futureLegalArticleHeader"><span class="legalArticleValue">§ 6-3</span>. <span class="legalArticleTitle">Innstilling</span></span><article class="legalP" id="kapittel-1-foreslåttparagraf-26-ledd-1">Komiteen avgir innstilling om hvorvidt arbeidet er verdig til å forsvares for doktorgraden. Både innstilling og eventuelle dissenser skal begrunnes.</article><article class="legalP" id="kapittel-1-foreslåttparagraf-26-ledd-2">Bedømmelseskomiteens innstilling skal foreligge innen tre måneder etter at komiteen har mottatt avhandlingen, med mindre PDU har bestemt noe annet.</article><article class="legalP" id="kapittel-1-foreslåttparagraf-26-ledd-3">Bedømmelseskomiteens innstilling med eventuelle dissenser og individuelle uttalelser sendes PDU ved Studieadministrasjonen, som så snart som mulig oversender innstilling og uttalelser til doktorgradskandidaten og ledelsen for instituttet kandidaten har vært tilknyttet. Kandidaten gis frist på 14 dager til å fremme skriftlige merknader til innstillingen. Hvis doktorgradskandidaten ikke ønsker å fremme skriftlige merknader, underrettes PDU snarest om dette.</article></article><span class="futuretitle" id="kapittel-1-foreslåttittel-7">Kapittel 7. Bedømmelseskomiteens innstilling og behandling, disputas og diplom</span><article class="futureLegalArticle" data-name="§7-1" id="kapittel-1-foreslåttparagraf-27"><span class="futureLegalArticleHeader"><span class="legalArticleValue">§ 7-1</span>. <span class="legalArticleTitle">Behandling av enstemmig innstilling</span></span><article class="legalP" id="kapittel-1-foreslåttparagraf-27-ledd-1">En enstemmig komitéinnstilling skal tas til følge, såfremt et flertall av medlemmene i PDU stemmer for dette. Dersom et flertall finner at det – til tross for en enstemmig komitéinnstilling – foreligger begrunnet tvil om en avhandling bør godkjennes eller ikke, skal PDU søke nærmere avklaring fra bedømmelseskomiteen eller oppnevne to nye sakkyndige, som avgir individuelle uttalelser om avhandlingen. Doktorgradskandidatens merknader vedlegges. Etter dette fatter PDU selv vedtak i saken på grunnlag av innstillingen og de innhentede uttalelsene.</article><article class="legalP" id="kapittel-1-foreslåttparagraf-27-ledd-2">Doktorgradskandidaten underrettes om resultatet av behandlingen.</article></article><article class="futureLegalArticle" data-name="§7-2" id="kapittel-1-foreslåttparagraf-28"><span class="futureLegalArticleHeader"><span class="legalArticleValue">§ 7-2</span>. <span class="legalArticleTitle">Behandling av delt innstilling</span></span><article class="legalP" id="kapittel-1-foreslåttparagraf-28-ledd-1">Dersom det foreligger dissens i komiteen, kan PDU uten å innhente ytterligere bedømmelse fatte vedtak i saken, eller søke nærmere avklaring fra bedømmelseskomiteen, eller oppnevne to nye sakkyndige, som avgir individuelle uttalelser om avhandlingen. Doktorkandidatens merknader vedlegges. Etter dette fatter PDU selv vedtak i saken på grunnlag av innstillingen og de innhentede uttalelser.</article><article class="legalP" id="kapittel-1-foreslåttparagraf-28-ledd-2">Doktorgradskandidaten underrettes om resultatet av behandlingen.</article></article><article class="futureLegalArticle" data-name="§7-3" id="kapittel-1-foreslåttparagraf-29"><span class="futureLegalArticleHeader"><span class="legalArticleValue">§ 7-3</span>. <span class="legalArticleTitle">Prøveforelesning og disputas</span></span><article class="legalP" id="kapittel-1-foreslåttparagraf-29-ledd-1">Dersom arbeidet finnes verdig til å forsvares for doktorgraden, avsluttes doktorgradsutdanningen med offentlig prøveforelesning over oppgitt emne og offentlig disputas.</article><article class="legalP" id="kapittel-1-foreslåttparagraf-29-ledd-2">Emne for prøveforelesning over oppgitt emne fastsettes av bedømmelseskomiteen og kunngjøres for kandidaten 14 dager før forelesningen. PDU kan etter søknad fra doktorgradskandidaten fastsette annen frist.</article><article class="legalP" id="kapittel-1-foreslåttparagraf-29-ledd-3">Prøveforelesningen skal holdes før disputasen. Finner bedømmelseskomiteen prøveforelesningen tilfredsstillende, skal doktorgradskandidaten forsvare doktorgradsarbeidet i en offentlig disputas.</article><article class="legalP" id="kapittel-1-foreslåttparagraf-29-ledd-4">Disputasen skal normalt avholdes innen seks måneder etter at avhandlingen ble innlevert til bedømmelse. Tid og sted for disputasen skal offentliggjøres i god tid sammen med opplysninger om hvordan avhandlingen er offentliggjort.</article><article class="legalP" id="kapittel-1-foreslåttparagraf-29-ledd-5">Forelesning og disputas skal skje på det språket som avhandlingen er skrevet på, eller et annet språk dersom det er gitt særskilt tillatelse fra PDU, jf. § 2-2.</article><article class="legalP" id="kapittel-1-foreslåttparagraf-29-ledd-6">Disputasen ledes av dekanen eller den dekanen bemyndiger. Disputasen foregår som en drøfting av avhandlingen mellom bedømmelseskomiteens medlemmer og doktorgradskandidaten. Den som leder disputasen, gjør kort rede for innleveringen og bedømmelsen av avhandlingen og for prøveforelesningen. Deretter gjør doktoranden rede for hensikten med og resultatet av den vitenskapelige undersøkelsen. Leder av disputasen fastsetter i samråd med opponentene rekkefølge og oppgavefordeling mellom doktoranden og opponentene. Øvrige tilstedeværende som ønsker å opponere ex auditorio, må under disputasen gi melding om dette til disputasens leder innen det tidspunkt som denne fastsetter.</article><article class="legalP" id="kapittel-1-foreslåttparagraf-29-ledd-7">Etter disputasen sender bedømmelseskomiteen så snart som mulig og innen 14 dager en innberetning til PDU hvor den gjør rede for hvordan den har vurdert avhandlingen, prøveforelesningen og forsvaret av avhandlingen. Innberetningen skal konkludere med om prøvene samlet sett er godkjent/ikke godkjent.</article></article><article class="futureLegalArticle" data-name="§7-4" id="kapittel-1-foreslåttparagraf-30"><span class="futureLegalArticleHeader"><span class="legalArticleValue">§ 7-4</span>. <span class="legalArticleTitle">Ny prøve</span></span><article class="legalP" id="kapittel-1-foreslåttparagraf-30-ledd-1">Dersom prøveforelesning ikke godkjennes, kan ny prøve finne sted tidligst tre måneder etter at beslutningen om ikke å godkjenne prøveforelesningen ble truffet.</article><article class="legalP" id="kapittel-1-foreslåttparagraf-30-ledd-2">Dersom disputasen ikke godkjennes, kan ny disputas avholdes tidligst seks måneder etter at beslutningen om å ikke å godkjenne disputasen ble truffet. Ved underkjent disputas kan PDU gi anledning til å levere avhandling i omarbeidet form, jf. § 4-3.</article><article class="legalP" id="kapittel-1-foreslåttparagraf-30-ledd-3">Så vidt mulig skal nye prøver vurderes av den opprinnelige bedømmelseskomiteen.</article></article><article class="futureLegalArticle" data-name="§7-5" id="kapittel-1-foreslåttparagraf-31"><span class="futureLegalArticleHeader"><span class="legalArticleValue">§ 7-5</span>. <span class="legalArticleTitle">Kreering og diplom/vitnemål</span></span><article class="legalP" id="kapittel-1-foreslåttparagraf-31-ledd-1">Når PDU har godkjent opplæring, avhandling, prøveforelesning og disputas, kreeres doktoranden til philosophiae doctor (ph.d.). PDU rapporterer om kreerte doktorer til høyskolens styre to ganger årlig.</article><article class="legalP" id="kapittel-1-foreslåttparagraf-31-ledd-2">Diplom og vitnemål utferdiges av høyskolen. På vitnemålet skal tittelen på avhandlingen føres opp sammen med temaet for prøveforelesningen og opplysninger om at opplæringsprogrammet doktorgradskandidaten har gjennomført, er godkjent.</article></article><span class="futuretitle" id="kapittel-1-foreslåttittel-8">Kapittel 8. Klagebehandling</span><article class="futureLegalArticle" data-name="§8-1" id="kapittel-1-foreslåttparagraf-32"><span class="futureLegalArticleHeader"><span class="legalArticleValue">§ 8-1</span>. <span class="legalArticleTitle">Klage</span></span><article class="legalP" id="kapittel-1-foreslåttparagraf-32-ledd-1">Enkeltvedtak fattet av PDU kan påklages. Klage skal oversendes Klagenemnda for NHH, dersom PDU opprettholder vedtaket. Klager behandles i tråd med forvaltningsloven.</article><article class="legalP" id="kapittel-1-foreslåttparagraf-32-ledd-2">Dersom PDU eller Klagenemnda finner grunn til det, kan det oppnevnes et utvalg eller enkeltpersoner til å foreta en vurdering av den foretatte bedømmelse og de kriterier denne bygger på, eller til å foreta en ny eller supplerende sakkyndig vurdering.</article></article><span class="futuretitle" id="kapittel-1-foreslåttittel-9">Kapittel 9. Ikrafttredelse</span><article class="futureLegalArticle" data-name="§9-1" id="kapittel-1-foreslåttparagraf-33"><span class="futureLegalArticleHeader"><span class="legalArticleValue">§ 9-1</span>. <span class="legalArticleTitle">Ikrafttredelse</span></span><article class="legalP" id="kapittel-1-foreslåttparagraf-33-ledd-1">Denne forskriften trer i kraft straks.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2010-02-09-1909/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>