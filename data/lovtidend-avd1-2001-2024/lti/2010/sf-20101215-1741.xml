<!DOCTYPE html><html lang="no"><head><title>Forskrift om endring i forskrift om målenheter og måling</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-12-15-1741</dd><dt class="dokid">DokumentID</dt><dd class="dokid">LTI/forskrift/2010-12-15-1741</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 14 s 2507</dd><dt class="dateInForce">I kraft fra</dt><dd class="dateInForce">2011-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-12-20-1723</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-01-26-4/§30</li><li>lov/2007-01-26-4/§31</li></ul></dd><dt class="dateOfPublication">Kunngjort</dt><dd class="dateOfPublication">2010-12-28 15:20</dd><dt class="journalNumber">Journalnummer</dt><dd class="journalNumber">2010-1200</dd><dt class="titleShort">Korttittel</dt><dd class="titleShort">Endr. i forskrift om målenheter og måling</dd><dt class="title">Tittel</dt><dd class="title">Forskrift om endring i forskrift om målenheter og måling</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og handelsdepartementet 15. desember 2010 med hjemmel i lov 26. januar 2007 nr. 4 om målenheter, måling og normaltid § 30 og § 31.</dd><dt class="refid">RefID</dt><dd class="refid">forskrift/2010-12-15-1741</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om målenheter og måling<ul class="tocSubUl"><li>I<ul class="tocSubUl"><li>§ 6-1. Betaling av gebyrer for Justervesenets måletekniske virksomhet</li><li>§ 6-2. Gebyrer ved kontroll og godkjenning av måleredskaper</li><li>§ 6-3. Kostnader ved transport av utstyr</li><li>§ 6-4. Gebyrer ved annen kontroll- og tilsynsaktivitet</li><li>§ 6-5. Gebyr for oppfølging av kontrollsystem for elektrisitetsmålere</li><li>§ 6-6. Purregebyr og forsinkelsesrenter</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2010-12-15-1741" id="dokument"><h1>Forskrift om endring i forskrift om målenheter og måling</h1><section class="section" data-name="kapI" id="kapittel-1" data-lovdata-URL="LTI/forskrift/2010-12-15-1741/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. desember 2007 nr. 1723 om målenheter og måling gjøres følgende endringer:</article> <article class="defaultP" margin-top="true">Kapittel 6 skal lyde:</article><span class="futuretitle" id="kapittel-1-foreslåttittel-1">Kapittel 6 – Gebyrer</span><article class="futureLegalArticle" data-name="§6-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6-1</span>. <span class="legalArticleTitle">Betaling av gebyrer for Justervesenets måletekniske virksomhet</span></span><article class="legalP" id="kapittel-1-foreslåttparagraf-1-ledd-1">For å dekke kostnadene ved Justervesenets måletekniske virksomhet skal det betales gebyr til Justervesenet for behandling av godkjenninger, vedtak, tilsyn og kontroll med at kravene i forskriften blir oppfylt.</article><article class="legalP" id="kapittel-1-foreslåttparagraf-1-ledd-2">Søker er ansvarlig for betaling av gebyr for Justervesenets behandling av søknader om godkjenning. For øvrige kontroll- og tilsynsaktiviteter skal gebyrene belastes den som er ansvarlig for etterlevelse av kravene som kontrolleres.</article><article class="legalP" id="kapittel-1-foreslåttparagraf-1-ledd-3">Det skal betales gebyr uavhengig av resultatet av kontroll eller søknadsbehandling.</article></article><article class="futureLegalArticle" data-name="§6-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6-2</span>. <span class="legalArticleTitle">Gebyrer ved kontroll og godkjenning av måleredskaper</span></span><article class="legalP" id="kapittel-1-foreslåttparagraf-2-ledd-1">Det skal betales gebyr for Justervesenets kontroll og godkjenning av måleredskaper under bruk og for førstegangsgodkjenning og installasjonskontroll av måleredskaper.</article><article class="legalP" id="kapittel-1-foreslåttparagraf-2-ledd-2">Følgende gebyrsatser gjelder for kontroll og godkjenning av måleredskaper:</article></article> <article class="defaultP" margin-top="true"><i>Tabell 11. Gebyrsatser for kontroll og godkjenning av måleredskaper</i><table><thead><tr><th data-text-align="left" data-vertical-align="top"><i>Måleredskap</i></th><th data-text-align="left" data-vertical-align="top"><i>Kapasitet</i></th><th data-text-align="right" data-vertical-align="top"><i>Kontrollgebyr (kr)</i></th></tr></thead><tbody><tr><td data-text-align="left" data-vertical-align="top">Automatiske vekter og flerdimensjonsmålere</td><td data-text-align="left" data-vertical-align="top">Alle</td><td data-text-align="right" data-vertical-align="top">4&#xa0;730</td></tr><tr><td data-text-align="left" data-vertical-align="top">Små gjennomstrømningsmålere</td><td data-text-align="left" data-vertical-align="top">Opptil 60 l/min</td><td data-text-align="right" data-vertical-align="top">670</td></tr><tr><td data-text-align="left" data-vertical-align="top">Mellomstore gjennomstrømningsmålere</td><td data-text-align="left" data-vertical-align="top">Fra 60 l/min til 400 l/min</td><td data-text-align="right" data-vertical-align="top">1&#xa0;310</td></tr><tr><td data-text-align="left" data-vertical-align="top">Store gjennomstrømningsmålere</td><td data-text-align="left" data-vertical-align="top">Over 400 l/min</td><td data-text-align="right" data-vertical-align="top">4&#xa0;820</td></tr><tr><td data-text-align="left" data-vertical-align="top">Små ikke-automatiske vekter</td><td data-text-align="left" data-vertical-align="top">Opptil 500 kg</td><td data-text-align="right" data-vertical-align="top">890</td></tr><tr><td data-text-align="left" data-vertical-align="top">Mellomstore ikke-automatiske vekter</td><td data-text-align="left" data-vertical-align="top">Fra 500 kg til 5&#xa0;000 kg</td><td data-text-align="right" data-vertical-align="top">2&#xa0;190</td></tr><tr><td data-text-align="left" data-vertical-align="top">Store ikke-automatiske vekter</td><td data-text-align="left" data-vertical-align="top">Over 5&#xa0;000 kg</td><td data-text-align="right" data-vertical-align="top">6&#xa0;460</td></tr><tr><td data-text-align="left" data-vertical-align="top">Taksameter</td><td data-text-align="left" data-vertical-align="top">Alle</td><td data-text-align="right" data-vertical-align="top">2&#xa0;060</td></tr></tbody></table></article><article class="legalP" id="kapittel-1-ledd-2">For kontroll og godkjenning av måleredskap som ikke er underlagt faste gebyr, skal det betales et gebyr på kr 1&#xa0;560 per time Justervesenet bruker på kontrollen på stedet. Det skal betales kr 390 per påbegynte kvarter.</article><article class="futureLegalArticle" data-name="§6-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 6-3</span>. <span class="legalArticleTitle">Kostnader ved transport av utstyr</span></span><article class="legalP" id="kapittel-1-foreslåttparagraf-3-ledd-1">Når Justervesenet må benytte eksterne aktører for å transportere eller bistå med å transportere utstyr som benyttes for å utføre kontroll av et måleredskap, skal disse transportkostnadene belastes brukeren av måleredskapet som nødvendiggjør transporten. De kostnadene som ikke kan knyttes til enkeltbrukere, skal fordeles likt på de brukere som nødvendiggjør transporten.</article></article><article class="futureLegalArticle" data-name="§6-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 6-4</span>. <span class="legalArticleTitle">Gebyrer ved annen kontroll- og tilsynsaktivitet</span></span><article class="legalP" id="kapittel-1-foreslåttparagraf-4-ledd-1">For kontroll- og tilsynsaktiviteter, herunder behandling av godkjenninger, som ikke omfattes av § 6-2 og som utføres i Justervesenets lokaler, skal det betales et gebyr på kr 1&#xa0;260 per time Justervesenet bruker på aktiviteten. Det betales kr 320 per påbegynte kvarter.</article><article class="legalP" id="kapittel-1-foreslåttparagraf-4-ledd-2">For kontroll- og tilsynsaktiviteter, herunder behandling av godkjenninger, som ikke omfattes av § 6-2 og som nødvendiggjør reisevirksomhet, skal det betales et gebyr på kr 2&#xa0;870 per time Justervesenet bruker på å utføre aktiviteten på kontrollstedet. Det skal betales kr 720 per påbegynte kvarter. Dersom reise- og oppholdsutgifter kan knyttes til en ansvarlig, skal det i tillegg til timegebyret betales nødvendige reise- og oppholdsutgifter etter Statens reiseregulativ.</article><article class="legalP" id="kapittel-1-foreslåttparagraf-4-ledd-3">Dersom reise- og oppholdsutgiftene ikke kan knyttes til en ansvarlig, kan Justervesenet bestemme at det skal betales et gebyr på kr 3&#xa0;340 per time i stedet for timegebyret som angitt i annet ledd. Det skal i slike tilfeller betales kr 830 per påbegynte kvarter.</article></article><article class="futureLegalArticle" data-name="§6-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 6-5</span>. <span class="legalArticleTitle">Gebyr for oppfølging av kontrollsystem for elektrisitetsmålere</span></span><article class="legalP" id="kapittel-1-foreslåttparagraf-5-ledd-1">For Justervesenets oppfølging av kontrollsystem for elektrisitetsmålere gjelder § 6-4 tilsvarende. Når Justervesenets tidsbruk ikke kan knyttes til en ansvarlig, fordeles gebyrene likt på de ansvarlige. Gebyrene faktureres de ansvarlige etterskuddsvis.</article></article><article class="futureLegalArticle" data-name="§6-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6-6</span>. <span class="legalArticleTitle">Purregebyr og forsinkelsesrenter</span></span><article class="legalP" id="kapittel-1-foreslåttparagraf-6-ledd-1">Ved purring som følge av for sen betaling, påløper purregebyr etter lov 13. mai 1988 nr. 26 om inkassovirksomhet og annen inndriving av forfalte pengekrav § 19 og forskrift 14. juli 1989 nr. 562 til inkassoloven § 1-2. Ved betaling etter forfallsdato beregnes forsinkelsesrenter i samsvar med lov 17. desember 1976 nr. 100 om renter ved forsinket betaling m.m.</article></article> <article class="defaultP" margin-top="true">§ 7-1 første ledd første kolon skal lyde:</article><article class="legalP" id="kapittel-1-ledd-3">Justervesenet kan pålegge overtredelsesgebyr på 10 ganger timegebyret i § 6-4 første ledd ved forsettlig eller uaktsom overtredelse av følgende bestemmelser i lov om målenheter, måling om normaltid eller bestemmelser gitt med hjemmel i disse bestemmelsene:</article> <article class="defaultP" margin-top="true">§ 7-2 første ledd første kolon skal lyde:</article><article class="legalP" id="kapittel-1-ledd-4">Justervesenet kan pålegge et overtredelsesgebyr på inntil 10 prosent av virksomhetens omsetning, men uansett ikke mindre enn 10 ganger timegebyret fastsatt i § 6-4 første ledd, ved forsettlig eller uaktsom overtredelse av følgende bestemmelser i lov om målenheter, måling og normaltid eller bestemmelser gitt med hjemmel i disse bestemmelsene:</article></section><section class="section" data-name="kapII" id="kapittel-2" data-lovdata-URL="LTI/forskrift/2010-12-15-1741/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2011.</article></section></main></body></html>