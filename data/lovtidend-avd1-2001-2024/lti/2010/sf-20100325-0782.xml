<!DOCTYPE html><html lang="no"><head><title>Forskrift om studentopptak, eksamen og vurdering av praksis ved Dronning Mauds Minne Høgskole</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-03-25-782</dd><dt class="dokid">DokumentID</dt><dd class="dokid">LTI/forskrift/2010-03-25-782</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 7 s 1266</dd><dt class="dateInForce">I kraft fra</dt><dd class="dateInForce">2010-08-02</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-12-08-4685</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-9</li><li>lov/2005-04-01-15/§3-10</li></ul></dd><dt class="dateOfPublication">Kunngjort</dt><dd class="dateOfPublication">2010-06-11 14:20</dd><dt class="journalNumber">Journalnummer</dt><dd class="journalNumber">2010-0503</dd><dt class="titleShort">Korttittel</dt><dd class="titleShort">Forskrift om studentopptak m.m. ved DMMH</dd><dt class="title">Tittel</dt><dd class="title">Forskrift om studentopptak, eksamen og vurdering av praksis ved Dronning Mauds Minne Høgskole</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret for Dronning Mauds Minne Høgskole 25. mars 2010 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-9 sjuende ledd og § 3-10 tredje ledd.</dd><dt class="refid">RefID</dt><dd class="refid">forskrift/2010-03-25-782</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om studentopptak, eksamen og vurdering av praksis ved Dronning Mauds Minne Høgskole<ul class="tocSubUl"><li>Kap. 1. Generelle bestemmelser<ul class="tocSubUl"><li>§ 1. Virkeområde</li><li>§ 2. Definisjoner</li></ul></li><li>Kap. 2. Opptak og rangering<ul class="tocSubUl"><li>§ 3. Opptak og rangering til studieprogram på bachelor nivå</li><li>§ 4. Rangering for opptak til studieprogram som krever bachelorgrad</li><li>§ 5. Søknadsfrist</li><li>§ 6. Opptak til mastergrad</li><li>§ 7. Betinget opptak</li></ul></li><li>Kap. 3. Studierett<ul class="tocSubUl"><li>§ 8. Studierett og tap av studierett</li></ul></li><li>Kap. 4. Adgang til eksamen, oppmelding og tilrettelegging<ul class="tocSubUl"><li>§ 9. Eksamenstidspunkt</li><li>§ 10. Eksamensformer</li><li>§ 11. Adgang til eksamen</li><li>§ 12. Oppmelding til og avmelding eksamen</li><li>§ 13. Ny og utsatt eksamen</li><li>§ 14. Fritak fra eksamen</li></ul></li><li>Kap. 5. Gjennomføring av eksamen<ul class="tocSubUl"><li>§ 15. Gjennomføring av individuell skriftlig eksamen under tilsyn</li><li>§ 16. Gjennomføring av mappeeksamen</li><li>§ 17. Hjelpemidler</li><li>§ 18. Gyldig fravær under eksamen</li><li>§ 19. Eksamen under særskilte vilkår</li></ul></li><li>Kap. 6. Klageadgang og begrunnelse for karakterfastsetting<ul class="tocSubUl"><li>§ 20. Karakteruttrykk og fastsetting av karakterer</li><li>§ 21. Begrunnelse for karakterfastsetting</li><li>§ 22. Klage</li></ul></li><li>Kap. 7. Sensur og vitnemål<ul class="tocSubUl"><li>§ 23. Intern og ekstern sensur</li><li>§ 24. Vitnemål</li><li>§ 25. Fusk eller forsøk på fusk</li></ul></li><li>Kap. 8. Veiledet praksis i grunnutdanningen<ul class="tocSubUl"><li>§ 26. Praksisopplæring</li><li>§ 27. Midtveisvurdering</li><li>§ 28. Sluttvurdering fra øvingslærer</li><li>§ 29. Prosedyre ved sluttvurderingsprosessen</li></ul></li><li>Kap. 9. Ikrafttredelse<ul class="tocSubUl"><li>§ 30. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2010-03-25-782" id="dokument"><h1>Forskrift om studentopptak, eksamen og vurdering av praksis ved Dronning Mauds Minne Høgskole</h1><section class="section" data-name="kap1" id="kapittel-1" data-lovdata-URL="LTI/forskrift/2010-03-25-782/KAPITTEL_1"><h2>Kap. 1. Generelle bestemmelser</h2><article class="legalArticle" data-lovdata-URL="LTI/forskrift/2010-03-25-782/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Denne forskrift gjelder for alle studier med tilhørende vurderingsordninger ved Dronning Mauds Minne Høgskole.</article><article class="numberedLegalP" data-numerator="2" id="kapittel-1-paragraf-1-nummer-2">(2) Dersom bestemmelsene i denne forskrift ikke er i overensstemmelse med gjeldende nasjonal rammeplan, gjelder rammeplanens bestemmelser framfor denne forskriften.</article></article><article class="legalArticle" data-lovdata-URL="LTI/forskrift/2010-03-25-782/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3> <article class="defaultP" margin-top="true"><i>DMMH</i></article><article class="legalP" id="kapittel-1-paragraf-2-ledd-1">Forkortelse for Dronning Mauds Minne Høgskole for førskolelærerutdanning.</article> <article class="defaultP" margin-top="true"><i>Student</i></article><article class="legalP" id="kapittel-1-paragraf-2-ledd-2">Person som er tatt opp til fag eller studium ved DMMH i samsvar med uhl. § 3-6 og § 3-7.</article> <article class="defaultP" margin-top="true"><i>Rektor</i></article><article class="legalP" id="kapittel-1-paragraf-2-ledd-3">Med rektor menes i denne forskriften rektor selv eller den rektor midlertidig eller permanent bemyndiger til å ta avgjørelser i bestemte typer saker.</article> <article class="defaultP" margin-top="true"><i>Øvingslærer</i></article><article class="legalP" id="kapittel-1-paragraf-2-ledd-4">Førskolelærer som er ansatt i en praksisbarnehage, med særskilt ansvar for å veilede og vurdere studenten som er i praksis i denne barnehagen.</article> <article class="defaultP" margin-top="true"><i>Styrer i praksisbarnehage</i></article><article class="legalP" id="kapittel-1-paragraf-2-ledd-5">Styrer i praksisbarnehage er øverste ansvarlig under praksis i praksisbarnehagen.</article> <article class="defaultP" margin-top="true"><i>Praksisveileder</i></article><article class="legalP" id="kapittel-1-paragraf-2-ledd-6">En lærer ved høgskolen som har fokus på og ansvar for bestemte studenters praksis i barnehage eller skole.</article> <article class="defaultP" margin-top="true"><i>Grunnutdanning</i></article><article class="legalP" id="kapittel-1-paragraf-2-ledd-7">Med grunnutdanning menes studier på bachelornivå der opptakskravet er generell studiekompetanse/realkompetanse, eventuelt sammen med spesielle opptakskrav.</article> <article class="defaultP" margin-top="true"><i>Rammeplan</i></article><article class="legalP" id="kapittel-1-paragraf-2-ledd-8">Nasjonal plan som beskriver mål, innhold og organisering av et helt profesjonsstudium og deler av slike.</article> <article class="defaultP" margin-top="true"><i>Fagplan</i></article><article class="legalP" id="kapittel-1-paragraf-2-ledd-9">Plan utarbeidet ved DMMH for et studieprogram som er regulert av nasjonal rammeplan.</article> <article class="defaultP" margin-top="true"><i>Studieplan</i></article><article class="legalP" id="kapittel-1-paragraf-2-ledd-10">Plan utarbeidet ved DMMH for et studieprogram som ikke er regulert av nasjonal rammeplan.</article> <article class="defaultP" margin-top="true"><i>Studieprogram</i></article><article class="legalP" id="kapittel-1-paragraf-2-ledd-11">Et studieløp innholdsbestemt med egen fagplan eller studieplan, og som fører fram til en avsluttet eksamen eller grad.</article> <article class="defaultP" margin-top="true"><i>Emne</i></article><article class="legalP" id="kapittel-1-paragraf-2-ledd-12">Den minste enhet med studiepoeng som kan inngå i et fag, et tema, et studieprogram eller grad.</article> <article class="defaultP" margin-top="true"><i>Tema</i></article><article class="legalP" id="kapittel-1-paragraf-2-ledd-13">Kombinasjon av emner fra ett eller flere fag som fag- eller studieplanen definerer som en samlet enhet.</article> <article class="defaultP" margin-top="true"><i>Fag</i></article><article class="legalP" id="kapittel-1-paragraf-2-ledd-14">Samling av beslektede emner som er samlet under én felles fagbetegnelse.</article> <article class="defaultP" margin-top="true"><i>Studiepoeng</i></article><article class="legalP" id="kapittel-1-paragraf-2-ledd-15">Mål på omfanget av et studium, der et fullt studieår er normert til 60 studiepoeng.</article> <article class="defaultP" margin-top="true"><i>Veiledet praksis</i></article><article class="legalP" id="kapittel-1-paragraf-2-ledd-16">En praksisperiode der studenten er under fagligpedagogisk veiledning av en øvingslærer. Øvingslæreren skal normalt også foreta en vurdering av studentens kunnskaper, ferdigheter og kompetanse i praksis.</article> <article class="defaultP" margin-top="true"><i>Eksamen</i></article><article class="legalP" id="kapittel-1-paragraf-2-ledd-17">En avsluttende vurdering av studentens kunnskaper, ferdigheter og kompetanse når resultatet skal inngå på vitnemålet/karakterutskriften eller innregnes i en karakter på vitnemålet/karakterutskriften. Under begrepet eksamen regnes enhver type prøving både med og uten tilsyn, individuelt eller i gruppe, teoretisk eller praktisk.</article> <article class="defaultP" margin-top="true"><i>Skriftlig eksamen</i></article><article class="legalP" id="kapittel-1-paragraf-2-ledd-18">Skriftlig eksamen er en individuell eksamen som avholdes ved høgskolen under tilsyn av eksamensvakter.</article> <article class="defaultP" margin-top="true"><i>Mappebidrag og eksamensmappe</i></article><article class="legalP" id="kapittel-1-paragraf-2-ledd-19">Mappebidrag er en oppgave studenten jobber med underveis i studiet. Det totale antall mappebidrag innenfor et fag eller tema utgjør en eksamensmappe. Mappebidrag kan være ulike fagtekster, nærmere angitt i presiseringsinstruksen.</article> <article class="defaultP" margin-top="true"><i>Mappeeksamen</i></article><article class="legalP" id="kapittel-1-paragraf-2-ledd-20">Mappeeksamen er en individuell eksamen der et eller flere mappebidrag som studenten har utført individuelt i løpet av studiet, leveres som eksamensmappe. Mappebidrag utført i gruppe leveres som en felles eksamensmappe for gruppen.</article> <article class="defaultP" margin-top="true"><i>Muntlig eksamen</i></article><article class="legalP" id="kapittel-1-paragraf-2-ledd-21">Muntlig eksamen gjennomføres individuelt på høgskolen med to sensorer til stede. Eksamenskarakter på muntlig eksamen kan ikke påklages.</article> <article class="defaultP" margin-top="true"><i>Praktisk eksamen</i></article><article class="legalP" id="kapittel-1-paragraf-2-ledd-22">Praktisk eksamen gjennomføres på høgskolen individuelt eller i gruppe. Praktisk eksamen kan være en utstilling av formingsprodukter, en forestilling eller en muntlig presentasjon. Eksamenskarakter på praktisk eksamen kan bare påklages når arbeidet/prestasjonen etter sin art er etterprøvbar.</article> <article class="defaultP" margin-top="true"><i>Hjemmeeksamen</i></article><article class="legalP" id="kapittel-1-paragraf-2-ledd-23">Hjemmeeksamen er en individuell skriftlig eksamen som foregår over flere dager der studenten løser eksamensoppgaven utenfor høgskolen. Studenten får utdelt en oppgavetekst på en gitt dato og besvarelsen leveres innen oppgitt frist.</article> <article class="defaultP" margin-top="true"><i>Prosjektoppgave</i></article><article class="legalP" id="kapittel-1-paragraf-2-ledd-24">Prosjektoppgaven er en fordypningsoppgave over en selvvalgt problemstilling eller en oppgitt oppgave, som studenten individuelt eller i gruppe arbeider med over en gitt periode og leverer innenfor angitt tidsrom.</article> <article class="defaultP" margin-top="true"><i>Bacheloroppgave</i></article><article class="legalP" id="kapittel-1-paragraf-2-ledd-25">Bacheloroppgaven er en individuell profesjonsrettet fordypningsoppgave i 3. studieår av bachelor førskolelærerutdanning, bygd på en selvvalgt problemstilling med linjeprofil bestemt av studentens studieprogram.</article> <article class="defaultP" margin-top="true"><i>Eksamenstidsrom</i></article><article class="legalP" id="kapittel-1-paragraf-2-ledd-26">Det tidsrommet en eksamen avholdes i eller det tidsrommet en eksamensmappe skal leveres i.</article> <article class="defaultP" margin-top="true"><i>Ordinær eksamen</i></article><article class="legalP" id="kapittel-1-paragraf-2-ledd-27">Eksamen som avholdes når undervisningen i et emne er avsluttet.</article> <article class="defaultP" margin-top="true"><i>Utsatt eksamen</i></article><article class="legalP" id="kapittel-1-paragraf-2-ledd-28">Eksamen som avholdes for studenter som var sykmeldt eller hadde annet gyldig fravær ved siste ordinære eksamen.</article> <article class="defaultP" margin-top="true"><i>Ny eksamen</i></article><article class="legalP" id="kapittel-1-paragraf-2-ledd-29">Eksamen for studenter som ikke har bestått siste ordinære eksamen.</article> <article class="defaultP" margin-top="true"><i>Arbeidskrav</i></article><article class="legalP" id="kapittel-1-paragraf-2-ledd-30">Obligatorisk oppgave eller annet krav som skal være innlevert eller oppfylt etter nærmere bestemmelser, for at studenten skal kunne gå opp til eksamen.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2010-03-25-782/KAPITTEL_2"><h2>Kap. 2. Opptak og rangering</h2><article class="legalArticle" data-lovdata-URL="LTI/forskrift/2010-03-25-782/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Opptak og rangering til studieprogram på bachelor nivå</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) For opptak og rangering til grunnutdanninger, gjelder de regler som departementet har fastsatt i forskrift 31. januar 2007 nr. 173 om opptak til universiteter og høgskoler.</article></article><article class="legalArticle" data-lovdata-URL="LTI/forskrift/2010-03-25-782/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Rangering for opptak til studieprogram som krever bachelorgrad</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Dersom det er flere kvalifiserte søkere enn antall studieplasser, rangeres søkerne på følgende grunnlag:</article><article class="numberedLegalP" data-numerator="2" id="kapittel-2-paragraf-2-nummer-2">(2) Søkere med bachelorgrad eller annen utdanning av 180 studiepoengs omfang som er godkjent som opptaksgrunnlag, rangeres på grunnlag av vektet gjennomsnitt av alle eksamener som inngår i denne utdanningen og etter omfang av relevant praksis etter fullført opptaksgrunnlag.</article><article class="numberedLegalP" data-numerator="3" id="kapittel-2-paragraf-2-nummer-3">(3) For søkere med cand.mag.-grad, allmennlærerutdanning eller annen utdanning som omfatter mer enn 180 studiepoeng, foretas rangeringen på grunnlag av vektet gjennomsnitt av eksamener i 180 studiepoeng. Fag, emne eller emnegruppe av minimum 80 studiepoengs omfang eller integrert utdanning av minimum 120 studiepoengs omfang skal inngå i grunnlaget for rangering. For øvrig velges de eksamener som gir gunstigst resultat for søkeren.</article><article class="numberedLegalP" data-numerator="4" id="kapittel-2-paragraf-2-nummer-4">(4) Omregning av karakterer for utregning av vektet gjennomsnitt skjer etter egen omregningstabell vedtatt av høgskoleråd.</article></article><article class="legalArticle" data-lovdata-URL="LTI/forskrift/2010-03-25-782/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Søknadsfrist</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Hvis ikke annet er fastsatt av høgskolen, er søknadsfristen 15. april. Hvis det er ledige studieplasser etter ordinært opptak, tas søknader i mot også etter søknadsfristen og behandles fortløpende. Alle vedlegg som skal gi grunnlag for opptak, må følge søknaden.</article></article><article class="legalArticle" data-lovdata-URL="LTI/forskrift/2010-03-25-782/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Opptak til mastergrad</span></h3><article class="numberedLegalP" data-numerator="1" id="kapittel-2-paragraf-4-nummer-1">(1) For opptak til mastergrad gjelder forskrift om krav til mastergrad, fastsatt av departementet. For opptak til mastergrader som DMMH tilbyr i samarbeid med NTNU, HINT og HIST foretar NTNU opptaket.</article><article class="numberedLegalP" data-numerator="2" id="kapittel-2-paragraf-4-nummer-2">(2) For å bli tatt opp til et masterprogram som bygger på en lavere grad, må følgende krav være oppfylt:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-4-nummer-2-punkt-1"><article class="legalP" id="kapittel-2-paragraf-4-nummer-2-punkt-1-ledd-1">oppnådd bachelorgrad eller tilsvarende</article></article></li><li data-li-identifier="b." data-name="b."><article class="listArticle" id="kapittel-2-paragraf-4-nummer-2-punkt-2"><article class="legalP" id="kapittel-2-paragraf-4-nummer-2-punkt-2-ledd-1">bestått vurdering i minst 80 studiepoeng i fagområdet til den aktuelle mastergraden, spesifisert i studieplanen for det aktuelle masterprogrammet</article></article></li><li data-li-identifier="c." data-name="c."><article class="listArticle" id="kapittel-2-paragraf-4-nummer-2-punkt-3"><article class="legalP" id="kapittel-2-paragraf-4-nummer-2-punkt-3-ledd-1">oppfylt øvrige opptakskrav fastsatt i studieplanen for masterprogrammet</article></article></li></ul></article></article><article class="legalArticle" data-lovdata-URL="LTI/forskrift/2010-03-25-782/§7" data-name="§7" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Betinget opptak</span></h3><article class="numberedLegalP" data-numerator="1" id="kapittel-2-paragraf-5-nummer-1">(1) Høgskolen kan etter nærmere vurdering gi betinget opptak der søker mangler deler av opptaksgrunnlaget forutsatt at dette skyldes forhold utenfor søkers kontroll. Manglende eksamen/eksamener må være dokumentert fullført og bestått i løpet av 1. semester.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2010-03-25-782/KAPITTEL_3"><h2>Kap. 3. Studierett</h2><article class="legalArticle" data-lovdata-URL="LTI/forskrift/2010-03-25-782/§8" data-name="§8" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Studierett og tap av studierett</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Studieretten gjelder det studieprogram eller emne/emnegruppe som studenten er tatt opp til. Studierett innebærer rett til deltaking i undervisning i samsvar med studieplan/fagplan/emnebeskrivelse og rett til å gjennomføre eksamen i henhold til den vurderingsform som er fastsatt. Videre gir det rett til utdanningsplan, veiledning, praksisopplæring og bruk av andre ressurser ved høgskolen.</article><article class="numberedLegalP" data-numerator="2" id="kapittel-3-paragraf-1-nummer-2">(2) Studierett på bachelorprogram kan utvides inntil ett år ut over normert studietid. For studenter som har fått innvilget permisjon, kommer permisjonstiden i tillegg.</article><article class="numberedLegalP" data-numerator="3" id="kapittel-3-paragraf-1-nummer-3">(3) Styret kan innføre plassbegrensning ved valgfrie emner som inngår i et studieprogram så fremt studentene sikres plass ved alternative emner, slik at de kan fullføre studiet på normert tid.</article><article class="numberedLegalP" data-numerator="4" id="kapittel-3-paragraf-1-nummer-4">(4) Rektor kan gi studenter rett til å følge undervisningen og ta eksamen i emner som ikke er del av studieprogrammet.</article><article class="numberedLegalP" data-numerator="5" id="kapittel-3-paragraf-1-nummer-5">(5) Styret kan vedta regler om påbudt frammøte ved studiestart, registrering, gyldig forfall, frammøte til obligatorisk undervisning, mv.</article><article class="numberedLegalP" data-numerator="6" id="kapittel-3-paragraf-1-nummer-6">(6) Studieretten tapes dersom studenten unnlater å registrere seg, opprette utdanningsplan, møte til obligatorisk undervisning, søke permisjon om overføring av studieplassen til et senere semester. Vedtak om tap av studierett gjøres av rektor.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2010-03-25-782/KAPITTEL_4"><h2>Kap. 4. Adgang til eksamen, oppmelding og tilrettelegging</h2><article class="legalArticle" data-lovdata-URL="LTI/forskrift/2010-03-25-782/§9" data-name="§9" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Eksamenstidspunkt</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) Rektor fastsetter tidspunkt for eksamener.</article></article><article class="legalArticle" data-lovdata-URL="LTI/forskrift/2010-03-25-782/§10" data-name="§10" id="kapittel-4-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Eksamensformer</span></h3><article class="numberedLegalP" data-numerator="1" id="kapittel-4-paragraf-2-nummer-1">(1) Fagplanen angir hvilke eksamensform(er) som anvendes.<p class="leddfortsettelse">Følgende eksamensformer kan benyttes hver for seg eller i kombinasjon:</p></article> <article class="defaultP" margin-top="true">Mappeeksamen, skriftlig eksamen, muntlig eksamen, praktisk eksamen (utstilling, forestilling, presentasjon), hjemmeeksamen, prosjektoppgave, bacheloroppgave.</article> <article class="defaultP" margin-top="true">Eksamen eller deler av eksamen kan gjennomføres individuelt eller i gruppe i tråd med vedtatt fagplan/studieplan.</article><article class="numberedLegalP" data-numerator="2" id="kapittel-4-paragraf-2-nummer-2">(2) Styret kan fastsette nærmere regler for gjennomføring av andre typer eksamener enn de som er nevnt i paragrafene over.</article></article><article class="legalArticle" data-lovdata-URL="LTI/forskrift/2010-03-25-782/§11" data-name="§11" id="kapittel-4-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Adgang til eksamen</span></h3><article class="numberedLegalP" data-numerator="1" id="kapittel-4-paragraf-3-nummer-1">(1) For å få adgang til eksamen må studenten ha betalt semesteravgift etter lov 14. desember 2007 nr. 116 om studentsamskipnader og forskrift 22. juli 2008 nr. 828 om studentsamskipnader, og studieavgift til DMMH. Utdanningsplanen må være godkjent i henhold til gjeldende frister.</article><article class="numberedLegalP" data-numerator="2" id="kapittel-4-paragraf-3-nummer-2">(2) Studenter på bachelorprogram må ha oppnådd minimum 30 studiepoeng på ett studieår før det gis adgang til eksamen påfølgende studieår.</article><article class="numberedLegalP" data-numerator="3" id="kapittel-4-paragraf-3-nummer-3">(3) En student har ordinært ikke adgang til å fremstille seg mer enn tre ganger til eksamen i samme fag/emner.</article><article class="numberedLegalP" data-numerator="4" id="kapittel-4-paragraf-3-nummer-4">(4) En student anses for å ha framstilt seg til eksamen når han/hun trekker seg etter avmeldingsfristens utløp, ikke møter på eksamen, ikke leverer eksamensbesvarelse innen fristen, eller møter på eksamen og trekker seg under eksamen. Dette teller som ett eksamensforsøk.</article><article class="numberedLegalP" data-numerator="5" id="kapittel-4-paragraf-3-nummer-5">(5) En student har rett til å gjennomføre samme praksisperiode for godkjenning inntil to ganger.</article><article class="numberedLegalP" data-numerator="6" id="kapittel-4-paragraf-3-nummer-6">(6) Studenter som ikke oppfyller obligatoriske arbeidskrav, herunder obligatorisk undervisning har ikke adgang til eksamen. Dette teller som et eksamensforsøk. Rektor kan etter søknad gi dispensasjon fra denne bestemmelsen.</article><article class="numberedLegalP" data-numerator="7" id="kapittel-4-paragraf-3-nummer-7">(7) Fritak fra arbeidskrav, herunder obligatorisk undervisning, kan innvilges når tilsvarende godkjente arbeidskrav er dokumentert.</article><article class="numberedLegalP" data-numerator="8" id="kapittel-4-paragraf-3-nummer-8">(8) Det er ikke anledning til å avlegge en ny praktisk eksamen for å forbedre karakteren.</article><article class="numberedLegalP" data-numerator="9" id="kapittel-4-paragraf-3-nummer-9">(9) Når en student ikke fullfører utdanningen innen normert studietid, gjelder retten til å gjennomføre manglende eksamener etter den opprinnelige fagplan i ett år etter at utdanningen skulle vært fullført.</article><article class="numberedLegalP" data-numerator="10" id="kapittel-4-paragraf-3-nummer-10">(10) Forsøk på å forbedre karakterer gjennomføres normalt ved ordinære eksamener. I slike tilfeller betaler studenten en særskilt eksamensavgift til Dronning Mauds Minne Høgskole for førskolelærerutdanning.</article><article class="numberedLegalP" data-numerator="11" id="kapittel-4-paragraf-3-nummer-11">(11) Bacheloroppgave, som har fått karakteren bestått, kan ikke leveres på nytt i bearbeidet form for ny vurdering.</article></article><article class="legalArticle" data-lovdata-URL="LTI/forskrift/2010-03-25-782/§12" data-name="§12" id="kapittel-4-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Oppmelding til og avmelding eksamen</span></h3><article class="numberedLegalP" data-numerator="1" id="kapittel-4-paragraf-4-nummer-1">(1) Når studenten bekrefter utdanningsplanen for et studieprogram, vil studenten kollektiv oppmeldes til ordinær eksamen.</article><article class="numberedLegalP" data-numerator="2" id="kapittel-4-paragraf-4-nummer-2">(2) Studenten er selv ansvarlig for å holde seg orientert om tid og sted for eksamen.</article><article class="numberedLegalP" data-numerator="3" id="kapittel-4-paragraf-4-nummer-3">3) Studenter som skal ta ny/utsatt eksamen må selv melde seg opp etter fastsatte frister.</article><article class="numberedLegalP" data-numerator="4" id="kapittel-4-paragraf-4-nummer-4">(4) Studenter kan trekke seg fra eksamen inntil to uker før eksamensdag eller starten på et eksamenstidsrom.</article><article class="numberedLegalP" data-numerator="5" id="kapittel-4-paragraf-4-nummer-5">(5) Studenter som selv har meldt seg av eksamen, må selv melde seg opp til ny ordinær eksamen etter angitte frister.</article></article><article class="legalArticle" data-lovdata-URL="LTI/forskrift/2010-03-25-782/§13" data-name="§13" id="kapittel-4-paragraf-5"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Ny og utsatt eksamen</span></h3><article class="numberedLegalP" data-numerator="1" id="kapittel-4-paragraf-5-nummer-1">(1) Studenter som har gyldig fravær under en ordinær eksamen, har rett til utsatt eksamen. Som gyldig fravær regnes dokumentert sykdom eller annen dokumentert tvingende fraværsgrunn.</article><article class="numberedLegalP" data-numerator="2" id="kapittel-4-paragraf-5-nummer-2">(2) Rett til utsatt eksamen har også studenter, som på grunn av utvekslingsopphold, deltidsstudier i utlandet eller utsatt praksis, ikke har kunnet gå opp til ordinær eksamen.</article><article class="numberedLegalP" data-numerator="3" id="kapittel-4-paragraf-5-nummer-3">(3) Studenter som har strøket til ordinær eksamen har rett til ny eksamen. Denne adgangen er begrenset jf. § 11.3.</article><article class="numberedLegalP" data-numerator="4" id="kapittel-4-paragraf-5-nummer-4">(4) En student som mistenkes for fusk eller forsøk på fusk, har ikke rett til å framstille seg til ny eksamen så lenge saken er under behandling. Dersom klagenemnda kommer fram til at det ikke foreligger fusk og besvarelsen vurderes til ikke bestått, har studenten rett til ny eksamen.</article><article class="numberedLegalP" data-numerator="5" id="kapittel-4-paragraf-5-nummer-5">(5) Ny og utsatt eksamen skal gjennomføres innen rimelig tid etter ordinær eksamen.</article><article class="numberedLegalP" data-numerator="6" id="kapittel-4-paragraf-5-nummer-6">(6) Studenter som ikke gjennomfører eller ikke består ny eller utsatt eksamen, har ikke krav på å få gå opp på nytt før ved neste ordinære eksamen i emnet. Dette gjelder også studenter som har hatt gyldig fravær ved ny eller utsatt eksamen.</article><article class="numberedLegalP" data-numerator="7" id="kapittel-4-paragraf-5-nummer-7">(7) Studenter som leverer bacheloroppgave eller eksamensmappe ved ny/utsatt eksamen skal levere bacheloroppgaven/ eksamensmappen etter de vilkår eller problemstillinger som gjaldt for den siste ordinære eksamen i emnet. Styret kan bestemme om andre vilkår skal gjelde.</article><article class="numberedLegalP" data-numerator="8" id="kapittel-4-paragraf-5-nummer-8">(8) Ved endringer i fagplan eller pensum, gjelder retten til å gå opp til ny eller utsatt eksamen etter opprinnelig fagplan i ett år etter at studieprogrammet skulle vært fullført. Se § 11.9.</article><article class="numberedLegalP" data-numerator="9" id="kapittel-4-paragraf-5-nummer-9">(9) For fag, kurs eller emner som opphører gjelder følgende: Dersom det etter siste ordinære eksamen og en ny eller utsatt eksamen fortsatt gjenstår studenter som ikke har bestått eller har hatt gyldig fravær, kan det etter søknad arrangeres en tredje og siste eksamen. Slik tredje eksamen arrangeres normalt innen ett år etter siste ordinære eksamen.</article><article class="numberedLegalP" data-numerator="10" id="kapittel-4-paragraf-5-nummer-10">(10) Ved andre gangs forsøk på ny eller utsatt eksamen betaler studenten en særskilt eksamensavgift til Dronning Mauds Minne Høgskole for førskolelærerutdanning.</article></article><article class="legalArticle" data-lovdata-URL="LTI/forskrift/2010-03-25-782/§14" data-name="§14" id="kapittel-4-paragraf-6"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Fritak fra eksamen</span></h3><article class="numberedLegalP" data-numerator="1" id="kapittel-4-paragraf-6-nummer-1">(1) Søknader om fritak fra eksamen etter lov om universiteter og høgskoler § 3-5 avgjøres av rektor.</article><article class="numberedLegalP" data-numerator="2" id="kapittel-4-paragraf-6-nummer-2">(2) Fritak fra eksamen eller prøve skal framgå på vitnemål og karakterutskrift med angivelse av på hvilket grunnlag fritak er gitt.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2010-03-25-782/KAPITTEL_5"><h2>Kap. 5. Gjennomføring av eksamen</h2><article class="legalArticle" data-lovdata-URL="LTI/forskrift/2010-03-25-782/§15" data-name="§15" id="kapittel-5-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Gjennomføring av individuell skriftlig eksamen under tilsyn</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) Individuell skriftlig eksamen under tilsyn skal skje på en slik måte at studenten uten andre hjelpemidler enn de oppgitt tillatte, kan redegjøre for sine kunnskaper, ferdigheter og kompetanse i forhold til eksamensoppgaven.</article><article class="numberedLegalP" data-numerator="2" id="kapittel-5-paragraf-1-nummer-2">(2) Det kan søkes om å få gjennomføre individuell skriftlig eksamen under tilsyn ved en annen studieinstitusjon i Norge. Ved innvilget søknad betales et eksamensgebyr til DMMH.</article><article class="numberedLegalP" data-numerator="3" id="kapittel-5-paragraf-1-nummer-3">(3) Reglement for skriftlig eksamen under tilsyn ved DMMH gir utfyllende bestemmelser om gjennomføring av denne formen for eksamen.</article></article><article class="legalArticle" data-lovdata-URL="LTI/forskrift/2010-03-25-782/§16" data-name="§16" id="kapittel-5-paragraf-2"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Gjennomføring av mappeeksamen</span></h3><article class="numberedLegalP" data-numerator="1" id="kapittel-5-paragraf-2-nummer-1">(1) Fagplanen beskriver innholdet i eksamensmappen, samt hvordan mappebidrag i eksamensmappen skal vektes.</article><article class="numberedLegalP" data-numerator="2" id="kapittel-5-paragraf-2-nummer-2">(2) Reglement for mapper i grunnutdanningen ved DMMH gir utfyllende bestemmelser om gjennomføring av mappeeksamen.</article></article><article class="legalArticle" data-lovdata-URL="LTI/forskrift/2010-03-25-782/§17" data-name="§17" id="kapittel-5-paragraf-3"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Hjelpemidler</span></h3><article class="numberedLegalP" data-numerator="1" id="kapittel-5-paragraf-3-nummer-1">(1) Ved individuelle skriftlige eksamener under tilsyn skal det ikke brukes hjelpemidler med mindre det vurderes som en forutsetning for gjennomføring av besvarelsen. Beskrivelse av slike tillatte hjelpemidler må være påført eksamensoppgaven og være kunngjort for studentene før eksamen.</article><article class="numberedLegalP" data-numerator="2" id="kapittel-5-paragraf-3-nummer-2">(2) Det forutsettes at studenten selv bringer med seg det som måtte være angitt som tillatte hjelpemidler.</article><article class="numberedLegalP" data-numerator="3" id="kapittel-5-paragraf-3-nummer-3">(3) Trykte tillatte hjelpemidler skal være uten private notater. Markeringer tillates.</article><article class="numberedLegalP" data-numerator="4" id="kapittel-5-paragraf-3-nummer-4">(4) Bruk av ikke tillatte hjelpemidler og/eller bruk av hjelpemidler som inneholder private notater blir behandlet etter DMMH sine retningslinjer for behandling av fusk.</article></article><article class="legalArticle" data-lovdata-URL="LTI/forskrift/2010-03-25-782/§18" data-name="§18" id="kapittel-5-paragraf-4"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Gyldig fravær under eksamen</span></h3><article class="numberedLegalP" data-numerator="1" id="kapittel-5-paragraf-4-nummer-1">(1) Ved sykdom under eksamen skal legeattest datert eksamensdag leveres snarest og innen fem dager etter eksamensdagen. Legeattest skal inneholde opplysninger om hvilket tidsrom den gjelder for. Det skal framgå av attesten at sykdommen er vurdert i forhold til studentens mulighet til å avlegge eksamen. Annen dokumentert fraværsgrunn kan ved søknad behandles som gyldig fravær. Slik dokumentasjon må også framlegges innen fem dager etter eksamensdagen.</article><article class="numberedLegalP" data-numerator="2" id="kapittel-5-paragraf-4-nummer-2">(2) Når en student har gyldig fravær fra gruppe-/praktisk eksamen, skal hun/han gjennomføre en egen eksamen som så langt som mulig skal ha lik form, og vurderes på samme måte som den opprinnelige eksamen.</article></article><article class="legalArticle" data-lovdata-URL="LTI/forskrift/2010-03-25-782/§19" data-name="§19" id="kapittel-5-paragraf-5"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Eksamen under særskilte vilkår</span></h3><article class="numberedLegalP" data-numerator="1" id="kapittel-5-paragraf-5-nummer-1">(1) Bestemmelsen gjelder i hovedsak skriftlig eksamen under tilsyn.</article><article class="numberedLegalP" data-numerator="2" id="kapittel-5-paragraf-5-nummer-2">(2) Kandidater med behov for tilrettelegging må levere søknad om eksamen under særskilte vilkår. Søknad leveres hvert semester etter fastsatte frister. Behovet for tilrettelegging skal være dokumentert av lege eller annen sakkyndig instans. Attesten må inneholde en spesifikasjon av behovet for særordning i den aktuelle eksamenssituasjonen.</article><article class="numberedLegalP" data-numerator="3" id="kapittel-5-paragraf-5-nummer-3">(3) For kandidater med kroniske lidelser eller annet varig grunnlag, kan det gjøres unntak fra bestemmelsen om å levere søknad hvert semester.</article><article class="numberedLegalP" data-numerator="4" id="kapittel-5-paragraf-5-nummer-4">(4) Tilrettelegging kan gis i form av utvidet eksamenstid, bruk av PC, høytlesning av oppgavetekst, skriftlig-muntlig eksamen (unntatt eksamen i norsk), tolketjeneste og spesiell fysisk tilrettelegging.</article><article class="numberedLegalP" data-numerator="5" id="kapittel-5-paragraf-5-nummer-5">(5) Tilrettelegging skal kompensere for funksjonsnedsettelse, kronisk sykdom eller for spesielle situasjoner som har oppstått i løpet av semesteret, men må ikke føre til en reduksjon av de faglige krav som stilles.</article><article class="numberedLegalP" data-numerator="6" id="kapittel-5-paragraf-5-nummer-6">(6) Studenter som ikke har norsk som morsmål skal ha anledning til å bruke tospråklige ordbøker under skriftlig eksamen.</article><article class="numberedLegalP" data-numerator="7" id="kapittel-5-paragraf-5-nummer-7">(7) Ved innlevering av eksamensbesvarelsen kan studenten etter eget ønske legge ved en attest som bekrefter lese- og skrivevansker eller at kandidaten ikke har norsk som morsmål.</article><article class="numberedLegalP" data-numerator="8" id="kapittel-5-paragraf-5-nummer-8">(8) I særskilte tilfeller ved forbigående funksjonsnedsettelser i forbindelse med andre eksamensformer enn skriftlig eksamen under tilsyn, der funksjonsnedsettelsen vil redusere prestasjonen under eksamen, kan det søkes om eksamen under særskilte vilkår.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2010-03-25-782/KAPITTEL_6"><h2>Kap. 6. Klageadgang og begrunnelse for karakterfastsetting</h2><article class="legalArticle" data-lovdata-URL="LTI/forskrift/2010-03-25-782/§20" data-name="§20" id="kapittel-6-paragraf-1"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Karakteruttrykk og fastsetting av karakterer</span></h3><article class="numberedLegalP" data-numerator="1" id="kapittel-6-paragraf-1-nummer-1">(1) Karakteruttrykket ved eksamen eller annen vurdering skal være en gradert skala med fem trinn fra A til E for bestått og F for ikke bestått, eller bestått/ikke bestått.</article><article class="numberedLegalP" data-numerator="2" id="kapittel-6-paragraf-1-nummer-2">(2) Når en student avlegger ny ordinær eksamen, gjelder den beste karakteren.</article></article><article class="legalArticle" data-lovdata-URL="LTI/forskrift/2010-03-25-782/§21" data-name="§21" id="kapittel-6-paragraf-2"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Begrunnelse for karakterfastsetting</span></h3><article class="numberedLegalP" data-numerator="1" id="kapittel-6-paragraf-2-nummer-1">(1) Kandidaten har rett til å få en begrunnelse for karakterfastsettingen av sine prestasjoner. Ved muntlig eksamen eller bedømmelse av praktiske ferdigheter må krav om slik begrunnelse fremsettes umiddelbart etter at karakteren er meddelt. Ved annen bedømmelse må krav om begrunnelse, dersom kandidaten får meddelt karakteren elektronisk og kan fremsette krav om begrunnelse på tilsvarende måte, fremsettes innen én uke fra karakteren ble kunngjort. Ved annen type kunngjøring må krav om begrunnelse fremsettes innen én uke fra kandidaten fikk kjennskap til karakteren, likevel ikke mer enn tre uker fra karakteren ble kunngjort.</article><article class="numberedLegalP" data-numerator="2" id="kapittel-6-paragraf-2-nummer-2">(2) Begrunnelsen skal normalt være gitt innen to uker etter at studenten har bedt om det. Begrunnelsen gis muntlig eller skriftlig etter sensors valg.</article></article><article class="legalArticle" data-lovdata-URL="LTI/forskrift/2010-03-25-782/§22" data-name="§22" id="kapittel-6-paragraf-3"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Klage</span></h3><article class="numberedLegalP" data-numerator="1" id="kapittel-6-paragraf-3-nummer-1">(1) Klage over formelle feil i forbindelse med eksamen, leveres skriftlig og innen tre uker etter at studenten burde være kjent med forhold som begrunner klagen. Styret avgjør klage over formelle feil.</article><article class="numberedLegalP" data-numerator="2" id="kapittel-6-paragraf-3-nummer-2">(2) Klage over karakterfastsetting leveres skriftlig og innen tre uker etter at eksamensresultatet er kunngjort eller tre uker fra den dato begrunnelsen foreligger.</article><article class="numberedLegalP" data-numerator="3" id="kapittel-6-paragraf-3-nummer-3">(3) Hvis karakter fastsettes på grunnlag av helhetlig vurdering av eksamen med både skriftlig og muntlig del, og klager får medhold i klage på sensuren over den skriftlige delen av eksamen, holdes ny muntlig eksamen for klager for fastsetting av endelig karakter.</article><article class="numberedLegalP" data-numerator="4" id="kapittel-6-paragraf-3-nummer-4">(4) Framsettes det klage etter karaktersetting før vitnemål er utferdiget, vil slikt vitnemål ikke bli utferdiget før klage er ferdigbehandlet.</article><article class="numberedLegalP" data-numerator="5" id="kapittel-6-paragraf-3-nummer-5">(5) Karakterfastsetting ved ny sensurering etter denne paragraf er endelig, og kan ikke påklages.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2010-03-25-782/KAPITTEL_7"><h2>Kap. 7. Sensur og vitnemål</h2><article class="legalArticle" data-lovdata-URL="LTI/forskrift/2010-03-25-782/§23" data-name="§23" id="kapittel-7-paragraf-1"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Intern og ekstern sensur</span></h3><article class="numberedLegalP" data-numerator="1" id="kapittel-7-paragraf-1-nummer-1">(1) Eksamen vurderes normalt av minst to interne sensorer bortsett fra når denne forskriften sier noe annet.</article><article class="numberedLegalP" data-numerator="2" id="kapittel-7-paragraf-1-nummer-2">(2) Eksamen som omfatter 30 studiepoeng eller mer skal ha en ekstern sensor i tillegg til intern sensor.</article><article class="numberedLegalP" data-numerator="3" id="kapittel-7-paragraf-1-nummer-3">(3) En femdel av eksamen skal ha en ekstern sensor slik at alle eksamensenhetene har ekstern sensur i løpet av en femårsperiode.</article><article class="numberedLegalP" data-numerator="4" id="kapittel-7-paragraf-1-nummer-4">(4) Eksterne sensorer oppnevnes etter forslag fra fagseksjoner eller fra samarbeidende institusjoner. Eksterne sensorer oppnevnes normalt for en 3-årsperiode. Oppnevningen av ekstern sensor til en ordinær eksamen, omfatter også ny og utsatt eksamen i tilknytning til den ordinære eksamen. Det oppnevnes egne sensorer for klagesensur.</article><article class="numberedLegalP" data-numerator="5" id="kapittel-7-paragraf-1-nummer-5">(5) Ved uenighet, tillegges ekstern sensors vurdering størst vekt. Hvis begge sensorene er interne, regnes den av de som har undervist de aktuelle kandidatene minst, som den «eksterne» sensor.</article><article class="numberedLegalP" data-numerator="6" id="kapittel-7-paragraf-1-nummer-6">(6) Ved sykdom eller annet forfall blant eksterne sensorer, kan det oppnevnes nye sensorer dersom fagseksjoner eller samarbeidende institusjoner ikke rekker å foreslå slike i tide for at sensur skal kunne skje innenfor angitte frister. Berørte fagseksjoner eller samarbeidende institusjoner kan i slike tilfeller uttale seg i etterkant om slik oppnevning.</article><article class="numberedLegalP" data-numerator="7" id="kapittel-7-paragraf-1-nummer-7">(7) Sensuren skal normalt foreligge innen 15 virkedager hvis ikke ferieavvikling eller andre særlige grunner gjør det nødvendig med utvidet frist.</article><article class="numberedLegalP" data-numerator="8" id="kapittel-7-paragraf-1-nummer-8">(8) Ved klagesensur benyttes to nye sensorer, hvorav minst en ekstern.</article></article><article class="legalArticle" data-lovdata-URL="LTI/forskrift/2010-03-25-782/§24" data-name="§24" id="kapittel-7-paragraf-2"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Vitnemål</span></h3><article class="numberedLegalP" data-numerator="1" id="kapittel-7-paragraf-2-nummer-1">(1) Dronning Mauds Minne Høgskole for førskolelærerutdanning utsteder vitnemål om fullført utdanning. Sammen med vitnemålet skal det utferdiges Diploma Supplement.</article><article class="numberedLegalP" data-numerator="2" id="kapittel-7-paragraf-2-nummer-2">(2) Vitnemål skal vise hvilke fag som inngår i studieprogrammet.</article><article class="numberedLegalP" data-numerator="3" id="kapittel-7-paragraf-2-nummer-3">(3) Minimum antall karakterer på vitnemål for bachelorprogram er karakter i pedagogikk, fordypningsenhet og fire karakterer i fag eller fagkombinasjoner. I tillegg skal bestått praksis angis.</article><article class="numberedLegalP" data-numerator="4" id="kapittel-7-paragraf-2-nummer-4">(4) Studenter som ikke har fullført et studieprogram eller kurs, kan på anmodning få utstedt karakterutskrift for de eksamener som er bestått.</article><article class="numberedLegalP" data-numerator="5" id="kapittel-7-paragraf-2-nummer-5">(5) Det skal framgå av vitnemålet dersom utdanningen er gitt i samarbeid med andre institusjoner.</article><article class="numberedLegalP" data-numerator="6" id="kapittel-7-paragraf-2-nummer-6">(6) Innpasninger fra universiteter og andre høgskoler skal framgå av vitnemålet.</article><article class="numberedLegalP" data-numerator="7" id="kapittel-7-paragraf-2-nummer-7">(7) Vitnemål for studenter som fullfører på normert tid utstedes normalt innen en måned etter at kandidaten har fullført studiet sitt.</article><article class="numberedLegalP" data-numerator="8" id="kapittel-7-paragraf-2-nummer-8">(8) Hvis en student avlegger ny eksamen, som inngår i vedkommendes grad eller fagkombinasjon, etter å ha fått vitnemål, skrives det karakterutskrift. Det skrives ikke ut nytt vitnemål.</article></article><article class="legalArticle" data-lovdata-URL="LTI/forskrift/2010-03-25-782/§25" data-name="§25" id="kapittel-7-paragraf-3"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Fusk eller forsøk på fusk</span></h3><article class="numberedLegalP" data-numerator="1" id="kapittel-7-paragraf-3-nummer-1">(1) Som fusk eller forsøk på fusk regnes bl.a.:<ul class="defaultList"><li data-li-identifier="-" data-name="-"><article class="listArticle" id="kapittel-7-paragraf-3-nummer-1-punkt-1"><article class="legalP" id="kapittel-7-paragraf-3-nummer-1-punkt-1-ledd-1">å ha ulovlige hjelpemidler tilgjengelig under eksamen</article></article></li><li data-li-identifier="-" data-name="-"><article class="listArticle" id="kapittel-7-paragraf-3-nummer-1-punkt-2"><article class="legalP" id="kapittel-7-paragraf-3-nummer-1-punkt-2-ledd-1">å presentere andres arbeid som sitt eget, eller fremstille dette som mer selvstendig enn det egentlig er.</article></article></li><li data-li-identifier="-" data-name="-"><article class="listArticle" id="kapittel-7-paragraf-3-nummer-1-punkt-3"><article class="legalP" id="kapittel-7-paragraf-3-nummer-1-punkt-3-ledd-1">å sitere kilder eller på annen måte benytte kilder i skriftlige arbeider uten tilstrekkelige kildehenvisninger</article></article></li><li data-li-identifier="-" data-name="-"><article class="listArticle" id="kapittel-7-paragraf-3-nummer-1-punkt-4"><article class="legalP" id="kapittel-7-paragraf-3-nummer-1-punkt-4-ledd-1">å ha skaffet seg adgang til eksamen ved å ha fusket på arbeidskrav</article></article></li><li data-li-identifier="-" data-name="-"><article class="listArticle" id="kapittel-7-paragraf-3-nummer-1-punkt-5"><article class="legalP" id="kapittel-7-paragraf-3-nummer-1-punkt-5-ledd-1">å handle i strid med denne forskriften eller retningslinjer for den enkelte eksamen.</article></article></li></ul></article><article class="numberedLegalP" data-numerator="2" id="kapittel-7-paragraf-3-nummer-2">(2) Fusk eller forsøk på fusk behandles etter § 4-7 og § 4-8 i lov om universiteter og høgskoler i høgskolens klagenemnd.</article><article class="numberedLegalP" data-numerator="3" id="kapittel-7-paragraf-3-nummer-3">(3) Annullering av eksamen etter § 4-7 i lov om universiteter og høgskoler teller som ett forsøk til eksamen.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2010-03-25-782/KAPITTEL_8"><h2>Kap. 8. Veiledet praksis i grunnutdanningen</h2><article class="legalArticle" data-lovdata-URL="LTI/forskrift/2010-03-25-782/§26" data-name="§26" id="kapittel-8-paragraf-1"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Praksisopplæring</span></h3><article class="numberedLegalP" data-numerator="1" id="kapittel-8-paragraf-1-nummer-1">(1) Praksisopplæringen har et omfang på om lag 20 uker og er veiledet. Praksis i barnehage utgjør om lag 18 uker og praksis i grunnskolens første årstrinn utgjør to uker.</article></article><article class="legalArticle" data-lovdata-URL="LTI/forskrift/2010-03-25-782/§27" data-name="§27" id="kapittel-8-paragraf-2"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Midtveisvurdering</span></h3><article class="numberedLegalP" data-numerator="1" id="kapittel-8-paragraf-2-nummer-1">(1) Etter første del av praksisperioden gir øvingslærer studenten en midtveisvurdering.</article><article class="numberedLegalP" data-numerator="2" id="kapittel-8-paragraf-2-nummer-2">(2) Øvingslærer skal være skriftlig forberedt. Studenten får lese teksten og skrive referat fra veiledningen. Midtveisvurderingen er et internt dokument mellom student og øvingslærer.</article></article><article class="legalArticle" data-lovdata-URL="LTI/forskrift/2010-03-25-782/§28" data-name="§28" id="kapittel-8-paragraf-3"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Sluttvurdering fra øvingslærer</span></h3><article class="numberedLegalP" data-numerator="1" id="kapittel-8-paragraf-3-nummer-1">(1) Rektor utarbeider utfyllende retningslinjer for veiledning og vurdering, og utfyllende retningslinjer for skikkethetsvurdering. Disse retningslinjene legges til grunn for den skriftlige sluttvurderingen som øvingslærer utformer.</article><article class="numberedLegalP" data-numerator="2" id="kapittel-8-paragraf-3-nummer-2">(2) Studentens innsats i praksis skal vurderes ut fra generelle mål for praksis, høgskolens mål for perioden og studentens personlige og faglige mål.</article><article class="numberedLegalP" data-numerator="3" id="kapittel-8-paragraf-3-nummer-3">(3) Sluttvurderingen munner ut i et vurderingsforslag «Bestått» eller «Ikke bestått» praksis.</article></article><article class="legalArticle" data-lovdata-URL="LTI/forskrift/2010-03-25-782/§29" data-name="§29" id="kapittel-8-paragraf-4"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Prosedyre ved sluttvurderingsprosessen</span></h3><article class="numberedLegalP" data-numerator="1" id="kapittel-8-paragraf-4-nummer-1">(1) Vurderingsuttrykket «Bestått» eller «Ikke bestått» må i stor grad fastsettes på grunnlag av kvalifisert, faglig skjønn og på hvorvidt studenten har nådd de målene som er satt for praksis i praksiskontrakt. Vurderingen skal skje på bakgrunn av en helhetsvurdering av studentens praksis. Øvingslærer har hovedansvar for vurderingen.</article><article class="numberedLegalP" data-numerator="2" id="kapittel-8-paragraf-4-nummer-2">(2) Dersom det i løpet av praksisperioden oppstår tvil om studenten gjør nok fremgang i forhold til de målene som er satt, og det er fare for at studenten ikke får praksisperioden godkjent, har øvingslærer plikt til å gi melding om dette til rektor snarest. Som dokumentasjon på at studenten er gjort oppmerksom på situasjonen, gir øvingslærer studenten skriftlig melding om dette, på eget skjema. Meldingen skal også undertegnes av styrer i praksisbarnehagen.</article><article class="numberedLegalP" data-numerator="3" id="kapittel-8-paragraf-4-nummer-3">(3) I tilfeller der det er tvil om studenten har bestått praksis, eller når studentens praksisrapport ikke kan godkjennes, innkalles det til drøftingsforum. Drøftingsforum består av studentens øvingslærer, praksisveileder og faglærere. Både øvingslærer og praksisveileder kan ta initiativ til drøftingsforum. Drøftingsforum avsluttes med at øvingslærer setter endelig vurderingsuttrykk</article><article class="numberedLegalP" data-numerator="4" id="kapittel-8-paragraf-4-nummer-4">(4) I de tilfellene hvor øvingslærer finner å måtte gi vurderingsuttrykket «Ikke bestått», vil øvingslærer og praksisveileder bli innkalt til møte med rektor og leder for praksis. Øvingslærers og praksisveileders vurdering av studentens faglige og personlige innsats i praksisperioden er utgangspunkt for drøftingene på møtet. Det er høgskolen ved rektor som på bakgrunn av nevnte møte tar den formelle og endelige avgjørelsen om studenten har bestått eller ikke bestått praksis.</article></article></section><section class="section" data-name="kap9" id="kapittel-9" data-lovdata-URL="LTI/forskrift/2010-03-25-782/KAPITTEL_9"><h2>Kap. 9. Ikrafttredelse</h2><article class="legalArticle" data-lovdata-URL="LTI/forskrift/2010-03-25-782/§30" data-name="§30" id="kapittel-9-paragraf-1"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Ikrafttredelse</span></h3><article class="legalP" id="kapittel-9-paragraf-1-ledd-1">Forskriften trer i kraft 2. august 2010.</article><article class="legalP" id="kapittel-9-paragraf-1-ledd-2">Fra samme tid oppheves forskrift 8. desember 2005 nr. 4685 om studentopptak, eksamen og vurdering av praksis ved Dronning Mauds Minne Høgskole.</article></article></section></main></body></html>