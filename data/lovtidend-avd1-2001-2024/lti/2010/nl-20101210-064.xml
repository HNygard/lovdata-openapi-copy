<!DOCTYPE html><html lang="no"><head><title>Lov om endringer i lov 29. november 1996 nr. 68 om skatt til Svalbard</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2010-12-10-64</dd><dt class="dokid">DokumentID</dt><dd class="dokid">LTI/lov/2010-12-10-64</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 13 s 2233</dd><dt class="dateInForce">I kraft fra</dt><dd class="dateInForce">2010-12-10</dd><dt class="changesToDocuments">Endrer</dt><dd class="changesToDocuments"><ul><li>lov/1996-11-29-68</li></ul></dd><dt class="dateOfPublication">Kunngjort</dt><dd class="dateOfPublication">2010-12-10 13:15</dd><dt class="journalNumber">Journalnummer</dt><dd class="journalNumber">2010-1050</dd><dt class="titleShort">Korttittel</dt><dd class="titleShort">Endringslov til svalbardskatteloven</dd><dt class="title">Tittel</dt><dd class="title">Lov om endringer i lov 29. november 1996 nr. 68 om skatt til Svalbard</dd><dt class="miscInformation">Annet om dokumentet</dt><dd class="miscInformation">Prop.1 LS (2010–2011), Innst.4 L (2010–2011), Lovvedtak 14 (2010–2011). Stortingets første og andre gangs behandling hhv. 25. november og 2. desember 2010. Fremmet av Finansdepartementet.</dd><dt class="refid">RefID</dt><dd class="refid">lov/2010-12-10-64</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 29. november 1996 nr. 68 om skatt til Svalbard<ul class="tocSubUl"><li>I</li><li>II</li><li>III<ul class="tocSubUl"><li>§ 4-4. Selvangivelsesplikt</li><li>§ 4-9. Særlige bestemmelser for visse grupper skattytere</li><li>§ 6-3. Avvikling av forenklet fellesoppgjør</li><li>§ 6-4. Avvikling av særskilt praksis for pendlere</li></ul></li><li>IV</li></ul></li></ul></dd></dl></header><main class="documentBody" data-lovdata-URL="LTI/lov/2010-12-10-64" id="dokument"><h1>Lov om endringer i lov 29. november 1996 nr. 68 om skatt til Svalbard</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 29. november 1996 nr. 68 om skatt til Svalbard.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2010-12-10-64/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 29. november 1996 nr. 68 om skatt til Svalbard gjøres følgende endring:</article> <article class="defaultP" margin-top="true">§ 5-2 femte ledd nytt fjerde punktum skal lyde:</article><article class="legalP" id="kapittel-1-ledd-2">Oppgave etter denne bestemmelsen som er forhåndsutfylt med opplysninger om arbeidsgiveren, kan gjøres tilgjengelig for arbeidsgiveren ved elektronisk kommunikasjon.</article></section><section class="section" data-name="kapII" id="kapittel-2" data-lovdata-URL="LTI/lov/2010-12-10-64/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 29. november 1996 nr. 68 om skatt til Svalbard gjøres følgende endring:</article> <article class="defaultP" margin-top="true">§ 3-1 annet ledd annet punktum skal lyde:</article><article class="legalP" id="kapittel-2-ledd-2">Videre unntas §§ 2-30 til 2-32 fjerde ledd, § 4-10 annet ledd, § 6-13 første ledd, §§ 6-18 til 6-20, §§ 6-42 til 6-44, §§ 6-47 til 6-49, § 6-61, § 10-12, § 10-31 første ledd annet punktum, reglene i § 10-34 gjelder bare i forhold til endring av aksjens kostpris, § 10-42 femte til tiende ledd, § 10-44 annet ledd annet punktum, § 16-10, samt kapittel 15 og 17.</article></section><section class="section" data-name="kapIII" id="kapittel-3" data-lovdata-URL="LTI/lov/2010-12-10-64/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 29. november 1996 nr. 68 om skatt til Svalbard gjøres følgende endringer:</article> <article class="defaultP" margin-top="true">§ 2-1 overskriften skal lyde:</article> <article class="defaultP" margin-top="true"><i>Personer bosatt på Svalbard</i></article> <article class="defaultP" margin-top="true">§ 2-1 første til tredje ledd skal lyde:</article><article class="legalP" id="kapittel-3-ledd-2">Personer som er bosatt på Svalbard skal svare skatt av hele sin formue og inntekt når ikke annet følger av denne lov. En person anses som bosatt på Svalbard når vedkommende har tatt varig opphold der. Opphold av minst 12 måneders varighet regnes som bosettelse fra begynnelsen av oppholdet.</article><article class="legalP" id="kapittel-3-ledd-3">For personer som før oppholdet på Svalbard ikke har vært skattemessig bosatt i Norge (herunder Svalbard) i løpet av de siste 10 årene, gjelder følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-3-ledd-3-punkt-1"><article class="legalP" id="kapittel-3-ledd-3-punkt-1-ledd-1">De første 5 årene vedkommende anses bosatt på Svalbard, er skattepliktens omfang begrenset tilsvarende som etter § 2-2.</article></article></li><li data-li-identifier="b)" data-name="b)"><article class="listArticle" id="kapittel-3-ledd-3-punkt-2"><article class="legalP" id="kapittel-3-ledd-3-punkt-2-ledd-1">Dersom begrensningen i skatteplikt etter dette ledd leder til at et betydelig beløp unntas fra beskatning til Svalbard i et inntektsår, kan skattekontoret velge å sette begrensningen til side for det aktuelle året. Som betydelig beløp regnes 12 ganger folketrygdens grunnbeløp.</article></article></li></ul></article><article class="legalP" id="kapittel-3-ledd-4">Skatteplikten etter denne paragraf faller bort fra og med det inntektsår personen har oppholdt seg utenfor Svalbard mer enn 183 dager i en tolvmånedersperiode.</article> <article class="defaultP" margin-top="true">Nåværende annet til fjerde ledd blir fjerde til sjette ledd.</article> <article class="defaultP" margin-top="true">§ 2-2 overskriften skal lyde:</article> <article class="defaultP" margin-top="true"><i>Personer som ikke er bosatt på Svalbard</i></article> <article class="defaultP" margin-top="true">§ 2-3 overskriften skal lyde:</article> <article class="defaultP" margin-top="true"><i>Selskaper hjemmehørende på Svalbard</i></article> <article class="defaultP" margin-top="true">§ 2-4 overskriften skal lyde:</article> <article class="defaultP" margin-top="true"><i>Selskaper som ikke er hjemmehørende på Svalbard</i></article> <article class="defaultP" margin-top="true">§ 3-2 nytt annet ledd skal lyde:</article><article class="legalP" id="kapittel-3-ledd-5">Ved utflytting fra Svalbard gjelder skatteloven § 14-3 fjerde ledd bokstav b tilsvarende.</article> <article class="defaultP" margin-top="true">§ 4-4 skal lyde:</article><article class="futureLegalArticle" data-name="§4-4" id="kapittel-3-foreslåttparagraf-1"><span class="futureLegalArticleHeader">§ 4-4. <span class="legalArticleTitle">Selvangivelsesplikt</span></span><article class="legalP" id="kapittel-3-foreslåttparagraf-1-ledd-1">Selvangivelse skal leveres av personer og selskaper som er skattepliktige til Svalbard etter § 2-1 eller § 2-2, og som ikke har begrenset skatteplikt etter § 2-1 annet ledd. Selvangivelse skal også leveres av personer og selskaper som er skattepliktige til Svalbard for formue eller inntekt som nevnt i § 3-1.</article><article class="legalP" id="kapittel-3-foreslåttparagraf-1-ledd-2">Selvangivelse med vedlegg leveres til skattekontoret for Svalbard innen utgangen av april året etter inntektsåret.</article><article class="legalP" id="kapittel-3-foreslåttparagraf-1-ledd-3">Departementet kan fastsette nærmere regler om plikt til å levere selvangivelse og ligningsoppgaver, herunder om omfanget av oppgaveplikten og tid og sted for levering.</article></article> <article class="defaultP" margin-top="true">§ 4-9 skal lyde:</article><article class="futureLegalArticle" data-name="§4-9" id="kapittel-3-foreslåttparagraf-2"><span class="futureLegalArticleHeader">§ 4-9. <span class="legalArticleTitle">Særlige bestemmelser for visse grupper skattytere</span></span><article class="legalP" id="kapittel-3-foreslåttparagraf-2-ledd-1">Departementet kan fastsette nærmere regler om<ul class="defaultList"><li data-li-identifier="a)" data-name="a)"><article class="listArticle" id="kapittel-3-foreslåttparagraf-2-ledd-1-punkt-1"><article class="legalP" id="kapittel-3-foreslåttparagraf-2-ledd-1-punkt-1-ledd-1">forenklet felles skatteoppgjør for prosjektgrupper mv. med kortere opphold på Svalbard,</article></article></li><li data-li-identifier="b)" data-name="b)"><article class="listArticle" id="kapittel-3-foreslåttparagraf-2-ledd-1-punkt-2"><article class="legalP" id="kapittel-3-foreslåttparagraf-2-ledd-1-punkt-2-ledd-1">omfanget av oppgaveplikten etter dette kapittelet for grupper av skattytere,</article></article></li><li data-li-identifier="c)" data-name="c)"><article class="listArticle" id="kapittel-3-foreslåttparagraf-2-ledd-1-punkt-3"><article class="legalP" id="kapittel-3-foreslåttparagraf-2-ledd-1-punkt-3-ledd-1">krav til registrering og dokumentasjon av regnskapsopplysninger, årsregnskap og årsberetning for næringsdrivende selskaper, eller for grupper av slike.</article></article></li></ul></article></article> <article class="defaultP" margin-top="true">§ 5-2 femte ledd nytt tredje punktum skal lyde:</article><article class="legalP" id="kapittel-3-ledd-6">Oppgave over foretatt lønnstrekk skal også leveres når arbeidsgiver opphører med virksomhet på Svalbard eller aktiviteten der på annen måte opphører.</article> <article class="defaultP" margin-top="true">§ 6-3 skal lyde:</article><article class="futureLegalArticle" data-name="§6-3" id="kapittel-3-foreslåttparagraf-3"><span class="futureLegalArticleHeader">§ 6-3. <span class="legalArticleTitle">Avvikling av forenklet fellesoppgjør</span></span><article class="legalP" id="kapittel-3-foreslåttparagraf-3-ledd-1">Denne paragraf gjelder for ansatte i virksomhet som har fulgt særskilt praksis med forenklet felles skatteoppgjør. Bestemmelsen gjelder ikke for forenklet oppgjør etter § 4-9 a.</article><article class="legalP" id="kapittel-3-foreslåttparagraf-3-ledd-2">Ordningen med forenklet felles skatteoppgjør avvikles fra den tid Kongen bestemmer. Etter avvikling skattlegges denne gruppen etter ordinære regler og skattesatser. Overgang til ordinær beskatning skal tidligst skje for inntektsåret 2015.</article><article class="legalP" id="kapittel-3-foreslåttparagraf-3-ledd-3">Ved forenklet felles skatteoppgjør i overgangsperioden benyttes skattesatser fastsatt av Stortinget.</article></article> <article class="defaultP" margin-top="true">Ny § 6-4 skal lyde:</article><article class="futureLegalArticle" data-name="§6-4" id="kapittel-3-foreslåttparagraf-4"><span class="futureLegalArticleHeader">§ 6-4. <span class="legalArticleTitle">Avvikling av særskilt praksis for pendlere</span></span><article class="legalP" id="kapittel-3-foreslåttparagraf-4-ledd-1">Denne paragraf gjelder for ansatte som ikke er bosatt på Svalbard, og som er ansatt i stillinger som har gått inn under særskilt praksis for skatt til Svalbard for pendlere. Gjeldende praksis videreføres ut inntektsåret 2014, og avsluttes deretter. Følgende vilkår må være oppfylt for den enkelte ansatte:<ul class="defaultList"><li data-li-identifier="a)" data-name="a)"><article class="listArticle" id="kapittel-3-foreslåttparagraf-4-ledd-1-punkt-1"><article class="legalP" id="kapittel-3-foreslåttparagraf-4-ledd-1-punkt-1-ledd-1">det første arbeidsoppholdet på Svalbard varer sammenhengende i 30 dager, og</article></article></li><li data-li-identifier="b)" data-name="b)"><article class="listArticle" id="kapittel-3-foreslåttparagraf-4-ledd-1-punkt-2"><article class="legalP" id="kapittel-3-foreslåttparagraf-4-ledd-1-punkt-2-ledd-1">påfølgende arbeidsopphold er ledd i en turnusordning med regelmessige arbeidsopphold på Svalbard, og</article></article></li><li data-li-identifier="c)" data-name="c)"><article class="listArticle" id="kapittel-3-foreslåttparagraf-4-ledd-1-punkt-3"><article class="legalP" id="kapittel-3-foreslåttparagraf-4-ledd-1-punkt-3-ledd-1">vedkommende har ikke inntekt fra selvstendige arbeidsforhold utenfor Svalbard.</article></article></li></ul></article></article></section><section class="section" data-name="kapIV" id="kapittel-4" data-lovdata-URL="LTI/lov/2010-12-10-64/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Endringen under I trer i kraft straks.</article><article class="legalP" id="kapittel-4-ledd-2">Endringen under II trer i kraft straks med virkning fra og med inntektsåret 2010.</article><article class="legalP" id="kapittel-4-ledd-3">Endringene under III trer i kraft straks med virkning fra og med inntektsåret 2011.</article></section></main></body></html>